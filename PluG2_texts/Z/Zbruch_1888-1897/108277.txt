◦ ◦ ◦ ◦ ◦ ◦ ◦ ◦ ◦ ◦

    Институт "Народний Дім" у Львові розписав дальші конкурси: На стіпендію им. Николая Панковича в сумі 60 зр. річно призначену для свояка бл. п. Ник. Панковича, взглядно для ученика родженого в Милошевичах, а взглядно і для иншого бідного ученика рускої народности, що ходить до IV-ої кляси народних шкіл, до ґімназії або реальної школи і добре учить ся та веде ся похвально. Поданя треба вносити через дотичні зверности шкільні до 30 н. ст. падолиста с. р. до управл. совіта "Народного Дому", а до поданя долучити свідоцтва хрещеня, убожества і шкільне з остатного півроку. — 2) На дві стіпендії им. Николая Васильковского фундації бл. п. Ивана Васильковского, кожда по 40 зр. річно. Ті стіпендії призначені для учеників шкіл народних і середних, для студентів університету на світских факультетах, для торговельних практикантів і для учеників торговельних або промислових шкіл. Свояки фундатора мають першеньство. Подавати ся можуть і ученицї публичних шкіл, єсли викажуть ся посвояченєм з фундатором. Услівя: походженє з Галичини, руска народність, греко-кат. обряд, бідність, моральне поведенє і добрий поступ в науках. Прошеня треба вносити через зверхности шкільні до управл. совіта "Народного Дому" до 30 н. ст. падолиста с. р., а право [доживотне] надїлюваня тими стіпендіями має син фундатора п. Євстахій Васильковскій, управитель почти в Улашківцях. — 3) На стіпендію им. Теодора Блажкевича в сумі 80 зр. платну в піврічних ратах по скінченю кождого курсу аж до покінченя студій. Убігаючі ся о тую стіпендію мають виказати, що они: родом з Галичини, рускої народности, дїти бідних родичів сироти, покінчили остатний курс народних, середних або висших шкіл, з відзначенєм в науках і морально вели ся, а кромі того ученими висших шкіл обовязані виказати ся свідоцтвом, що зложили з добрим поступом кольоквії, взглядно державні испити або инші приписа, а надто предложити шкільне свідоцтво покінченого ІІ-ого півроку остатної ґімназіяльної кляси і свідоцтво зрілости. І тут треба вносити поданя через дотичні зверхности шкільні до управи совѣта "Нар. Дому" до 30-ого н. ст. падолиста с. р.   Оногдїшний збір виборцїв в львівскім ратуши ухвалив і вислав до Відня таку телєґраму: "Нинїшний збір виборцїв в ратуши ухвалив одноголосно послови Вахнянинови погорду і обуренє, противно-ж Романчукови і Пернерсторферови подяку за смілу оборону свободи. — За презідію Зараньскій, Лядра.   В містї Станиславові — як нам з-відтам пишуть — при копаню каналу міского через середину улицї Ґазової натрафлено на кілька метровий поклад торфу в глубинї 2–3 метрів. Причиною того дивного явища єсть тая обставина, що улиця Ґазова тягне ся вздовж давних валів міских, по-за котрими були глубокі і широкі фоси. А що улиця Ґазова находить ся в місци давної фоси [широкого на кільканацять метрів рова], тож і торф утворив ся там з водяних ростин та з всякого смітя, що висипувано у фосу. При твердинях з часів середновічних і новійших аж до XVIII-го столїтя мала велике значінє для оборони фоси широкі і наповнені водою.   Рух виборчій в містї Львові до причинї розписаних виборів до сойму на 30-го с. м. оживляє ся. Один комітет кладе на кандидатів проф. Іос. Солєского і Генрика Реваковича, другій запросив на кандидатів зі своєї сторони 10 осіб: д-ра Балясица, д-ра Цесєльского, Цюхцїньского, д-ра Чижевича, д-ра Володисл. Дулємбу, Дзєслєвского, д-ра Пєнтака, д-ра Кубалю, д-ра Малаховского і д-ра Радзишевского. Солєскій стане перед виборцями в сали ратушевій 17-ого с. м., Ревакович в недїлю, а прочі в понедїлок 19-ого с. м.   Дрібні вісти. Директор зелїзниц радник двору Дейма виїхав зі Львова на вісьмодневну відпустку. — Герман Манц, властитель значної накладової книгарнї у Відни під фірмою "Gerold und Sohn" застрілив ся з незнаної доси причини. — Незнакомий добродїй, про котрого ми вчера згадували, що зложив у львівскім магістратї 11.000 зр. на добродїйні цїли, — називає ся Ґвідо Мілян і є асистентом рахунковим при краєвій дирекції скарбу у Львові. — Наш дорогій презідент міністрів ґр. Казимир Бадені скінчив вчера 50 лїт житя. — Без суду вбили селяне в Карові [пов. равского] знаного злодїя Семка Сторожа. — З нинїшним днем обовязує зимовий розклад їзди на елєктричнім трамваю, то значить, що вози будуть виїздити з головної стації о 7-ій рано а вертати о 10-ій вечером.   Дѣло 