◦ ◦ ◦ ◦ ◦ ◦ ◦ ◦ ◦ ◦

Про експльозію ґазів доносять з Борислава. Дня 2 н. ст. вересня експльодував ґаз в двох ямах копальнї воску земного до банку кредитового належачої, в наслїдок чого чотири робітники сильно попарені. Дня 9 н. ст. вересня запалили ся ґази в копальни С. Купферберґа від вистрілу динамітового, котрим розбивали підземний поклад. Від того наступила експльозія і огонь під землею, однакож скоро єго придушено. З людей не потерпів нїхто ушкоди.
Покутного писаря Ивана Предримирского арештувала оногди поліція львівска і відставила до суду карного. Предримирскій, щоби витягнути гроші від купця з Дрогобича Маєра Ваґнера, спровадив єго до Львова і представив єму, що має средства увільнити Ваґнера від служби війскової.
П. Николай Ивасюк (Буковинець), наш артист-маляр, одержав від академії штук красних в Монахіюм дипльом похвальний. П. Ивасюк — як доносить "Буковина" — перебуває тепер у Вікнї, у п. Володислава Федоровича, звістного мецената руского.
Державна школа для артистичного промислу. Позаяк будинок призначений на школу промислову у Львові ще не скінчений, позволив міністер просвіти телеґрафічно отворити і провізорично помістити тую школу в ратуши. Там відбудуть ся також і вписи.
З причини тифа у Львові не було ві второк і середу науки в рускій ґімназії і народній школї при народнім домі у Львові. Вчера наука розпочала ся знов, але за те приказано ученикам нїмецкої ґімназії, мешкаючих в тих частях міста, де панує тиф, не ходити до школи. Впрочім хороба ся не ширить ся так сильно, як з початку здавало ся, бо 60 хорих на цїле львівске населенє не єсть нїчим надзвичайним а до того пануючій тепер тиф рідко скінчив ся смертію.
Нові церкви муровані постановлено побудувати в Яворові і Тейсарові коло Жидачева. Виготовленє плянів і кошторисів поручено архитектови п. В. Нагірному. Як зачуваємо, п. Нагірний наміряє запроєктувати церков для міста Яворова з зелїзною конструкцією.
Головний видїл товариства "Просвіта" рішив на засїданю дня 3 (15) вересня с. р. заявити Впов. п. Григорію Кузьмі, ц. к. совітникови суду окружного в Тернополи, щиро-сердечну подяку за дар 16 вельми цїнних срібних, 15 мідяних монет і 9 старинних банкнотів до музею товариства. — Д-р Омелян Огоновскій голова товариства "Просвіта"; Володимир Лаврівскій член видїлу товариства.
В краєвім судї карнім у Львові розпочинає ся нинї розправа против Заблоцкого з Кристинополя, котрий хотїв отруїти ліквідатора Гоголевского.
Митові мальверзації. Суд присяжних в Ряшеві розсуджував в своїм часї справу митових мальверзацій, в котрій було обжалуваних 14 урядників а видав увільняючій засуд. Трибунал касаційний у Відни розбираючи сю справу [на відклик прокураторії державної] уневажнив вирок першої инстанції і приказав розписати нову розправу.
З Самбора пишуть нам: На "Вихлівцї" в лозах над Днїстром найдено річи церковні, имовірно з крадежи походячі а именно: 2 фелони (червоний і світлий), 3 цинкові лїхтарі, металевий хрест і 2 чаші. Сли річи ті походять з крадежи в якій церкві, то можна их відобрати в Самбррі у о. Рабія, де их зложено.
З проґрами виданої тепер віденьским університетом довідуємо ся, що в минувшім роцї шкільнім було на 5121 слухачів університету було з Галичини 545 а то: теольоґів 30, правників 43, медиків 313, фільософів 18 а фармацевтів 9. Сли би дорахувати всю молодїж, яка образує ся по инших наукових заведенях, то можна приймити, що у Відни учить ся до 800 студентів з Галичини. З справозданя довідуємо ся дальше, що з Угорщини було 609 студентів в віденьскім університетї, з Семигорода 61, Дальматії 62, Славонії 46, Хорватії 49, Босни 24, Россії 89, Сербії 58, Болгарії 26, Туреччини 18, Франції 1, Морави 664, Шлеска 158, Чехії 531 а Буковини 110.
Дрібні вісти. Під Катовицями на Шлеску прускім наїхали на себе два поїзди, при чім 15 осіб частею погибло, частею-ж тяжко поранених. — В Турочи — св.-Мартониньскім умер 11 н. ст. вересня заслужений словацкій патріот Евгеній Корчмерій в 62 роцї житя. — Кс. митрат Юрковскій, повертаючи передвчера пішки з візити у делєґата папского монс. Чяски, піткнув ся на площи катедральній і упав так нещасливо, що зломав ногу повисше колїна. Недавно вернув кс. Юрковскій з купелїв, де лїчив ся з наслїдків по зломаній уже раз нозї. 