Вправи воєнні львівского ґарнізону

відбувають ся, як кождого року, в теперішний час в околици Львова. Сими днями відбула ся вправа санітарної і ратункової служби. В тій цїли згромадили ся в поли всї війскові лїкарі, санітарі і склад амбулянсу, заосмотрені в ратункові знаряди. В кождім віддїлї війска, одержало по кільканацятьох вояків картки, на котрих була означена мнима рана, яку вояк одержав підчас битви. Вояк маючій таку картку, падав підчас битви на землю а санітарі мали обовязок найти єго, перевязати рану і перевезти на збірний пункт, де лїкарі констатували, чи рана відповідно перевязана. При вправах — лучали ся нераз комічні епізоди. Так н. пр. прийшов на збірний пункт, положений около 1000 кроків від місця битви о власних силах один вояк з карткою на котрій було написано, що носячій єї має в кількох місцях поломані ноги. — Вправи в околици Львова скінчили ся вчера дня 31 н. ст. серпня. Дня 2 н. ст. вересня відійде львівскій ґарнізон до Бібрки. Вправи в Корпусї відбудуть ся 3, 4 і 5 н. ст. вересня, по чім резервісти відійдуть домів. В днях 18 і 29 н. ст. серпня відбули ся під проводом фельдмаршал-поручника Рошковского, команданта перемискої кріпости, в околици, Оріховець, Уйкович і Дуньковичок маневри дівізії перемискої, в котрій взяли участь також баталіон оборони краєвої. В ночи в 28 на 29 н. ст. серпня нападено несподївано форти в тих місцевостях. Особливо добре пописали ся піхота, котрій, мимо того, що з фортів освітлено околицю світлом елєктричним, удала ся подійти до укріплень на 50 кроків. Враженє огня карабінового і пушок кріпостних було в тиху і темну ніч импонуюче. Грохіт карабінів і гук пушок утворили грізну симфонію. Маневри дівізійні мають тревати, як пише Gaz. Przem. до 1 н. ст. вересня, по чім перемиска дівізія відійде до Дубецка, де буде до 5 н ст. вересня маневрувати з ярославским ґарнізоном. В тім дни закінчать ся війскові полеві вправи. — В Ярославі пробував один день ґенеральний инспектор піхоти фельдмаршал-поручник бр. Кеніґ а по єго відїздї прибув на перегляд війск командант 10 корпусу бр. Райнлєндер. 