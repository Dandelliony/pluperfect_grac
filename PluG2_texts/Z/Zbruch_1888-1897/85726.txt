◦ ◦ ◦ ◦ ◦ ◦ ◦ ◦ ◦ ◦

Конкурс. З уваги, що на попередний конкурс оголошений в місяци червни 1892 р. не вплинула жадна розправа, про-то Головний Видїл Товариства "Просвіта" у Львові оголошує сим на підставі акту фундаційного з дати: Стрий 27 серпня 1890 р. конкурс на три премії фундації имени Стефана Дубравского по 90 зр. а. в. Премії тоті призначені Високоповажаним фундатором за написанє найлїпшої популярної розправи в рускім язицї — з исторії, ґеоґрафії, етноґрафії, економії політичної, господарства або права. Премії має право признавати Головний Видїл Товариства "Просвіта" у Львові, до котрого належить надсилати працї конкурсові по день 1 н. ст. цвітня 1894 р. Преміована рукопись стає ся власностію Товариства "Просвіта" у Львові а рукописи праць непреміованих будуть звернені авторам. За Головний Видїл Товариства "Просвіта", у Львові дня 9 н. ст. грудня 1893 р. Д-р Омелян Огоновскій, голова товариства "Просвіта". Д-р Кость Левицкій, член видїлу.   З "Народної Торговлї". Позаяк аренда пропінації в Стрию відступила від своїх неуправнених жадань, о котрих згадували ми в попередних числах сеї ґазети, про те маємо честь заявити, що продаж горівок і румів на келишки в складї нашім в Стрию поновно впроваджуємо. — Дирекція.   З приятностію дїлимось вістею, що звістна ширшим кружкам галицким артистка наша п-на Саломея Крушельницка, що в вересни с. р. удалась до Медіоляну на дальше образованє себе в музицї, виступила дня 17 грудня в Concerto rocale школи драматично-музикальної "L’Armoniа" в Медіолянї з дуже хорошим успіхом. П-на Крушельницка одспівала арію "Dei Griojelli" з Фавста Ґунодового. Критика каже, що артистка наша виконала ту арію "con finezza е buon gusto". П-на Крушельницка задержить ся в Медіолянї до червня і буде дебютувати в театрі dall’ vermeр, перворяднім по великім театрі la Scala. Желаємо нашій симпатичній артистцї дальших успіхів з всею щиростію.   Огнї. Дня 21 н. ст. грудня около 5-ої години з полудня повстав огонь в Комарнї на Самбірскім передмістю. Жертвою огню упали два доми і одна стодола з цїлим припасом збіжа, власність міщан Адамовского і Слоневского. Причиною пожару була неосторожність. Необезпечена шкода виносить около 900 зр.   При авансї Різдвянім в армії именовано командантами полків 29 підполковників і 12 майорів. Дальше именовано 15 майорів підполковниками, 29 капітанів 1-ої кляси майорами, 71 капітанів 2-ої кляси капітанами 1-ої кляси, 56 поручників капітанами 2-ої кляси, 126 підпоручників поручниками, а 17 кадетів і заступників офіцирів підпоручниками. 2018 кадетів в резерві і підофіцирів именовано підпоручниками в резерзі.   Від Радехова пишуть нам: В місточку Виткові Новім відбули ся послїдними часами два торжества, а то: посвященє зреставрованої і помальованої місцевої церкви і відкритє читальнї. Церков місцеву в Виткові стару, але гарної будови, цїлковито зреставровано і підмуровано за старанєм місцевого приходника, а добровільними жертвами Вп. коляторів і місцевих прихожан, за суму около 3.000 зр. У внутрі відновлено великій престол і справлено хорошій иконостас роботи п. Чайковского, різьбара з Ожидова. Позолоченя і помальованя церкви довершив п. І. Якимчук, маляр церковний з Завидча, котрого яко доброго і совістного маляря можна поручити. Освященя відновленої церкви довершив при великім здвизї народа дня 19 н. ст. падолиста Впр. о. декан І. Сохацкій. — Дня 3 н. ст. грудня в празник Воведеня Пр. Богородицї о годині 2½ з полудня відбуло ся друге торжество а именно: відкритє читальнї Витківскої, котру поміщено в хорошім домі громадскім. Торжество тоє розпочав місцевий парох хорошою промовою, в котрій пояснивши цїль і значінє читальнї, загрів численно зібраних, щоби вписували ся в члени читальнї і брали в нїй живу участь, почім промовляв ще до зібраних п. Яків Миколаєвич, учитель з Полового. Опісля наступило вписуванє членів, котрих приступило над 60 з річною уплатою по 50 кр. По сїм приступлено до виборів видїлу читальнї. Одноголосно вибрано головою читальнї місцевої пароха Вп. о. Теофила Корчиньского, заступником голови ч. Сильвестра Коса, міщанина з Виткова нового, секретарем п. Володислава Дигдалу, учителя в Виткові Старім, касієром ч. Семена Кривого, господаря, в Виткові Старім, господарем ч. Ивана Порембского, господаря в Виткові Старім, а заступниками видїлових ч. Павла Сологуба господаря з Оборотові і ч. Василя Пахолюка, господаря з Виткова Старого. Потім держав п. Володислав Левицкій, управитель школи народної в Виткові Новім хорошій відчит на тему просьвіти народної. По довшім оживленім розговорі зібраних, закінчено торжество многолїтствієм для Найяснїйшого Монарха, о. пароха і прибувших гостей. — Щасть Боже, до розпочатого дїла! — Очевидець.   Дѣло 