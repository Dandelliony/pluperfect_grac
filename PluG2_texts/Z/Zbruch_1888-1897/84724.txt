◦ ◦ ◦ ◦ ◦ ◦ ◦ ◦ ◦ ◦

Завтра в нашім театрі представленє на дохід фонду будови дому руского ремісничого товариства "Зоря". Сором би був — і ми того не допускаємо — щоби завтра саля не була битком повна! Ми від себе покликаємо всїх, старших і молодших: Прибувайте, братя, завтра на представленє громадно! Заявім дїлом тую щиру симпатію, яку почуваємо для патріотичних наших "Зорян"!   Нужда між селяньством. З Брідщини доносять, що завдяки загальній нуждї продають многі селяне з Боратина, Гаїв старобрідских, Старих Бродів, Поникви, Ясенева, Заболотова і других сїл своє майно за безцїнь і идуть громадно до староства по еміґраційні паспорти. Паспортів не видають, бо як кажуть, еміґрація заборонена, а нарід бідує. Потисла зима, а много бідного народа ходить босо і трясе ся в дрантивій полотнянцї. Дрова дорогі і тяжко их дістати навіть за солону заплату. Треба їхати аж до Пеняків і за купку збиранини заплатити 2 зр. 28 кр., при тім привіз коштує 1 зр. 20 кр. А кілько то треба бідному находити ся, заки випросить коней! За роботу платять по фільварках 10 кр. денно. Збіже не уродило ся і вимокло, а що було то й се град витовк, так що й найбогатїйші не мають хлїба. Ся нужда так пригнобила селян, що они вже не дбають і о власний интерес, бо на пр. не доносили навіть о градобитю староствам, щоби одержати зниженє податків.   В скільскій Верховинї упали великі снїги а й морози вже потисли а люде ще не викопали всїх бараболь. Тож тепер можна місцями видїти, як люде по полях кладуть огонь щоби огрітись, згортають снїг та добувають з землї сей кусник насущного хлїба. Однако мимо того лишить ся під снїгом ще досить плодів. Так на пр. на Бескидї лишило ся до 200 кіп вівса в поли, так само в Оравчику. В Хутари гниють на-мокро звезені снопи по стодолах. Люде не памятають такого тяжкого збору, а що бараболь, вівса і паші мало, то з весною можна на певно надїяти ся голоду.   Паньска забавка. З Золотого Потока доносять, що дня 11 н. ст. падолиста пізним вечером заалярмували мешканцїв місточка крики, труби і вистріли. Було се веселе товариство, що під проводом одного достойника з Бучача вертало з ловів. В першій хвили кинула ся жандармерія, щоби "панів" схаменути, але коли дізнала ся, хто начальником сеї компанійки, відступила від урядованя. — Супротив того справедливо замічає одна ґазета, що місточко не лїс, щоби по-між хатами стріляти, та що звичайних людей арештують за такі річи.   Жидачів 17 падолиста. Віче відбуває ся при участи більше як 200 селян. Интеліґенції мало на вічи, за те богато жидів. Реферат д-ра Олесницкого викликав велике одушевленє. О годинї першій почав свій реферат п. Могильницкій.   Дрібні вісти. В Потиличи коло Рави помер авскультант судовий Антін Сьвйонткевич, звістний також яко талановитий польскій поет і историк, в 28-ім роцї житя. — У Львові помер дня 14 н. ст. А. Півернец началник стації зелїзничої Зимнавода-Рудно в 39-ім роцї житя. — У Відни помер оногди бар. Кеніґсвартер, банкир-жид член палати панів, полишивши 40 міліонів зр. спадщини. — Кн. Віндішґрец командант львівского корпуса люструє тепер войскові ґарнізони. Оногди був в тій цїли в Станиславові, а в короткім часї поїде до Черновець.   Дѣло 