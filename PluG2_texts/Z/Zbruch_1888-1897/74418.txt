◦ ◦ ◦ ◦ ◦ ◦ ◦ ◦ ◦ ◦

Комната "Народної Торговлї у Львові" розширена і красно відновлена сими днями значним накладом, буде отворена вечером товариским дня 17 с. м. о годинї 6-тій вечером. Запрашає ся рускі родини, щоби зволили прийти на ту пору, а переконають ся, що совіт Торговлї постарав ся о власну, добру а дешеву кухню і о добірні напитки. Для дїточок лагодить ся несподїванка, бо як зачуваємо, має появитись около години 7-ої рускій Николай з великим засобом ласощів, котрі буде в щедротї своїй роздавати даром молоденькому поколїню.
Грамота для Миколи Лисенка. Товариство "Львівскій Боян" именувало Миколу Лисенка при нагодї 50-лїтних роковин єго родин і 26-лїтних єго працї на поли народної музики своїм першим почетним членом. Грамота, яка з тої причини буде доручена Вп. ювилатови вже виготовлена і находить ся тепер на виставі у львівского купця п. Бромильского при улици Кароля Людвика, де звертає на себе загальну увагу. Цїла грамота виконана акварелевими красками і представляє в горі по правім боцї під темночервоним балдахином бюст М. Лисенка, по лївім-же боцї стоїть богиня Мінерва (яко богиня штуки) і вказує ґеніям, щоби укрили вінцем голову ювилата. Мінерві-ж подають вінцї другі богинї уміщені по лївім боцї грамоти, а ті знов відбирають вінцї від народу руского, котрий представляють: мужчина, дївчина і хлопець в строях народних. Всї три фіґури уміщені на долинї картини. Додаймо до тої прегарної гадки справдї артистичне виготовленє а вартість грамоти піднесе ся вповнї. Окладинку до грамоти робив проф. Жаак, єсть се плоскорізьба в дереві на мотивах Шкрибляка, а оправу виготовило звістне артистичне заведенє п. Л. Вербицкого у Львові. — Надїятись, що "Зоря" подасть в своїх илюстраціях на 1893 рік так знимок грамоти як і окладники.
Львівскій митроп. Ординаріят умістив в послїднім випуску "Львівско-Архіепархіяльних Відомостей" спільне посланіє пастирске всїх архіепископів і епископів австрійских в справі обходу ювілею папского, а від себе розпорядив: 1) щоби душпастирі посланіє відчитали народови, 2) щоби в три днї, т. є. на Рождество, на Новий Рік і на Стрітенє збирали датки в церкві на дар для папи від Русинів, 3) щоби в день ювілейний 7 (19) лютого 1893 р. т. є. в недїлю сиропустну відправили одвітне богослуженє. Що-до датків на дар для папи митроп. Ординаріят підносить, що "нарід наш єсть убогій і часи тїсні", отже "богатих дарів жадати не можна". Узбирані датки у всїх трех діецезіях зложать ся разом в один дар від Русинів.
Ксьондз Игнатій Кубішталь лат. пробощ з Лопатина, повінчав Ореста Пікарского, родженого в Стронибабах замешкалого в Топорові, а хоч Орест Пікарскій предложив руску метрику, повінчав без оголошеня і свідоцтва оповідей від дотичного пароха руского. На дотичну реклямацію руского пароха в Топорові — написав кс. Кубішталь, що "niema wątpliwości, że Orest Pikarski jest łacińskiego obrządku [очевидно длятого, що має метрику руску] a zresztą zachodzi Adwent". Пане Владиславе Козловскій з Сокальщини! — може би awizować z probostwa?!
Д-р Михайло Зобків, авскультант судовий з Сараєва, одержав від міністерства просвіти 800 зр. субвенції на спеціяльні студії правничі в цїли осягненя одної з руских катедр на факультетї правничім львівского універсітету. Діставши поки що на один рік відпустку з своєї урядової посади в Сараєві, д-р Зобків через першій курс відбуває свої студії у Відни, а на другій курс має виїхати до Берлина. Тут мусимо примітити, що д-р М. Зобків одержав субвенцію від міністерства мимо того, що львівскій універсітет не хотїв за тим заявитись. Д-р М. Зобків кінчив універсітет у Відни і на тамошнім універсітетї промував ся на доктора права.
Відносини санітарні в Галичинї належать до найгірших в цїлій Австрії. Доказом сего єсть обставина, що Галичина виказує найбільше число померших на недуги заразливі. І так урядова статистика за 1889 рік виказує, що в тім роцї на 24 міліони мешканцїв умерло в Долитавщинї на тиф 11.531 осіб, а з того припадає на Галичину аж 6876 осіб т. є. 60% між тим як населенє Галичини становить 27% населеня цїлої держави. В Чехії з населенєм о 800.000 меншим від Галичини умерло на ту недугу в згаданім роцї лише 1339 осіб, а в Австрії долїшній враз з Віднем лиш 330 осіб. Ще некористнїйше відношенє заходить при червінцї. На сю заразливу недугу умерло 1889 року в цїлій Австрії 10.401 осіб, а з того числа в самій Галичинї 8817 або 85%. В цїлій Чехії умерло в тім часї на червінку 122 а в Австрії долїшній 35 осіб. Також смертельність дїтей у нас незвичайно велика. І так умерло в згаданім роцї в цїлій Австрії на коклюш 23.000 дїтей, а в Галичинї майже 15.000, на шкарлятину умерло в Австрії 10.000 а в Галичинї майже 5000, на діфтерію умерло в Австрії 29.000, а в самій Галичинї більше як 12.000 дїтей. Як з одного боку недуги заразливі забирають в Галичинї таке множество жертв так з другого боку показує ся, що причиною тої смертельности не єсть слабше здоровлє населеня галицкого, противно наше населенє здоровійше як в инших краях, бо на пр. на сухоти умерло в цїлій Австрії 1889 року 84.583 осіб а з того в Галичинї 20.933, отже лиш 24%, т. є. менше як виходило би з відношеня населеня Галицкого до населеня цїлої Австрії. На нежит кишок умерло в згаданім роцї в цїлій Австрії 32,817, а в Галичинї тілько 4257 осіб т. є. всего лиш 13%. Отже видко з того, що лише недостача відповідних условій санітарних як н. пр. нездорові мешканя, лиха вода до питя і т. ин. причиняють ся у нас до того, що заразливі недуги поривають тисячі жертв.
Подорож архикнязя Франца Фердинанда д'Есте наоколо землї розпічне ся нинї с. є. 15 н. ст. грудня о 12-ій годинї в полудне на корабли "Цїсарева Елисавета" з Трієсту. До Трієсту відпровадили архикнязя родичі і кількох архикнязів та намістник Чехії ґр. Тун. Першою стацією корабля буде Порт Саід в Єгиптї. Мешканє архикнязя на корабли устроєне в правдї вигідно але без нїяких надзвичайних прикрас. Складає ся оно з 3 комнат і прибране обставою деревляною обитою зеленою шкірою. 