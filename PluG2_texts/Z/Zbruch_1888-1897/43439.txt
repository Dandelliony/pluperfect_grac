Д-р Максим Новицкій. — Україньска трупа театральна Саксаганьского. — Лїченє сухот.

Д-р Максим Новицкій, професор зоольоґії в краківскім університетї, упокоїв ся передвчера в Кракові в 64 роцї житя. Покійний, з роду Русин, уродив ся в р. 1826 в Яблонові, пов. станіславівского, а в р. 1863 зложив докторат фільософії в львівскім університетї. В р. 1862 був учителем исторії натуральної, фізики і математики в самбірскій ґімназії, відтак в академічній ґімназії у Львові, а в р. 1863 покликано єго на професора зоольогії в краківскім університетї. Від р. 1850 розслїджував Новицкій Галичину під взглядом фльори а відтак фавни і написав много наукових розвідок. Многі ґімназії галицкі обдарував покійний своїми зоольоґічними збірками. Послїдними часами положив великі заслуги на поли риболовлї в Галичинї. Україньска трупа театральна Саксаганьского гостить тепер в Петербурзї і там в театрі Неметтіого дає що-дня представленя. Цикль представлень почато "Наталкою Полтавкою" Ив. Котляревского, тим більше, що сего року припадає ювілей той вічно свіжої штуки та що наш славний композитор Лисенко упорядкував до неї музику. [Музика ся вийшла з друку у Липску (в заведеню літоґрафічнім Редера) накладом кієвского і одеского книгаря Болеслава Корейва під заг. "Наталка Полтавка". Перша українська оперетта у 3-х діях И. Котляревського. Музику впорядкував М. Лисенко. Цина 1 р. 50 к."] Лїченє сухот. Сими днями появилась в National Zeitung цїкава вістка про дослїди д-ра Роберта Коха над лїченєм сухот. Вістка та звучить дословно так: О пробах проф. Роб. Коха над лїченєм сухот появились були в прасї досить неясні вісти. Наша послїдна згадка була така, що проф. Кох залишив лїчити в шпитали берлиньскім Харіте, а продовжав свої розслїди в иншім місци за-для обильнїйшого матеріялу. Ті розслїди повели ся, так що можна сказати: Проблем можности вилїченя сухот вже розвязаний; недугу, котра найбільше нищить людей, можна вилїчити. Средство, котрим осянено ту ще перед десяти лїтами ледви перевиджувану цїль, єсть все ще в тайнї. То лиш можна знати, що того средства не виготовлюєсь нї в аптиках нї в лябораторіях химічних, а лиш можна єго придбати утяжливим способом мов лімфу при щепленю віспи. Спосіб, як переводить ся лїченє, можна в сей спосіб представити: Средством, винайденим проф. Кохом, можна привести як людске так і звіринне тїло в такій стан, що бакціллї сухотничі не можуть в нїм розвивати ся; их дальшій розвиток вдержуєсь і они гинуть. Процес сухотничій доходить в сей спосіб до застої і вилїчуєсь, а против можливої пізнїйшої инвазії туберкулічних бакціллїв до тїла хоронить ся також окремою методою, котра не наносить сама собою нїякої шкоди. Час, в котрім лїченє проф. Коха оповістить ся всесвітно, вже недалекій, може лиш кілька тижднїв. Сего часу потребує проф. Кох, щоби доповнити свою методу і приготовити все до єї оповіщеня. Щоби не мати нїякої перешкоди в своїх розслїдах, не буде проф. Кох викладати в сїм семестрі на берлиньскім університетї. 