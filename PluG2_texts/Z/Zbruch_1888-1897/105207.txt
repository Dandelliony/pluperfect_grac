◦ ◦ ◦ ◦ ◦ ◦ ◦ ◦ ◦ ◦

З Коломиї пригадують, що вечерок з танцями, устроюваний товариством жіночого кружка, відбуде ся вже ві второк 19-го с. м. в новій сали Сокола на дохід института дївочого. Комітет доложив усїх заходів, щоби дорогі гостї забавили ся добре і весело. Постарав ся, щоби на вечерку "петрушки" й слїду не було, а буфет щедро заосмотрений, здоровий і смачний буде в зарядї пань. Тож хто приїде, забавить ся так, як бавлять ся лиш на забавах нашого жіночого кружка. Впрочім несподїванки готовлені комітетом на сей вечерок — побачить кождий на місци. До побаченя ві второк в сали Сокола!   Заряд львівскої каси хорих, числячої по-над 8.000 членів, здобули дня 10 с. м. соціялісти. Маґістрат, яко власть промислова, був уже ухвалив ввести новий заряд в урядованє, але в пів години опісля наспів до маґістрату рескрипт ц. к. намістництва з повідомленєм, що намістництво увзгляднило протест проти вибору того заряду. Отже поки-що давний заряд буде урядувати дальше.   Убійство. До шинку Сари Аґідової при улици Собіского у Львові ховали ся перед поліцією жидівочки, котрі без уповажненя власти продавали сїрники. Перед двома днями один сторож поліційний, патролюючій на улици Собіского, заповів властительцї шинку, що єї строго покарають, коли буде переховувати такі перекупки. Аґідова припоручила свому кельнерови, щоби вигонив кожду перекупку, що хоче укритись перед поліцією в єї шинку. Вчера перед полуднем зайшла 16-лїтна жидівочка Хая з сїрниками до шинку укритись там перед надходячим сторожем поліційним. Кельнер Авштайн, сповняючи приказ властительки, вхопив брутально дївчину за рамя, викинув єї за двері і копнув так сильно, що она упала на улицю без житя. Лїкар, прибувши з стації ратункової, сконстатував смерть. Кельнера увязнено.   Проєкт каналу з Петербурга до Херсона подав недавно цареви на довшій авдієнції бувшій фр. міністер справ заграничних Флюранс. Канал, після проєкту Флюранса, мав би бути широкій і глубокій як канал суецкій, був би готовий за пять лїт а коштував би пять сот міліонів. Кажуть, що царя заняла тая гадка і він говорив о нїй з своїми міністрами. Що-до фондів — Флюранс дав пізнати, що капітали на се великяньске дїло знайшлись би і в Франції.   Подорож в сорок днях наоколо землї. З днем 1 сїчня 1900 р., воли буде скінчена зелїзниця сибірска, можна буде обїхати нашу землю в сорок днях а кошти подорожи винесуть 1.800 до 2.000 франків. Виїхавши з Лондона, подорожник приїде шляхом Остенде-Берлин в 45 годинах до Петербурга. Тут всяде у поїзд зелїзницї сибірскої, котрий переїде дорогу 10.000 кільометрів більше менче в 250 годинах. Тим способом подорожник з Лондона приїде до Порт-Артур в 12 днях і 7 годинах. Там сяде на поспішний корабель россійско-американьскої компанії і кораблем тим в сїмох днях приплине до Сан-Франциско, а з-відтам в 20 днях до Лондону. Таким способом подорож навколо землї потреває лише 40 днїв.   Дрібні вісти. У Відни відвезено родину Забраніских, зложену з вітця і пятеро дїтей, до заведеня для божевільних. Забраньскій виграв перед кілкома лїтами гроші і від того часу попав сам і дїти в хоробу душевну, так що треба було их віддати до дому божевільних. — Д-р Стан. Вендакевич затверджений на доцента літератури польскої в університетї краківскім.   Дѣло 