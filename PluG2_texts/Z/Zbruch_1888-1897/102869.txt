◦ ◦ ◦ ◦ ◦ ◦ ◦ ◦ ◦ ◦

З Наукового товариства имени Шевченка: В середу 15 н. ст. сїчня відбуло ся засїданє историчної секції. На тім засїданю принято до відомости, що "Часопись правнича" [видавана товариством 1895 року квартальними випусками] переміняє ся від сего року на річник, котрий буде виходити під титулом "Розвідки правничі історично фільософічної секциї Наукового товариства імени Шевченка" в обємі 10–12 аркушів під редакцією д-ра Костя Левицкого. Дальше принято з признанєм до відомости заходи пороблені членами секції в справі перекладу нового цивільного процесу. — Потім наступило сполучене засїданє секцій исторично-фільософічної і фільольоґічної — і на тім засїданю утворено комісію археоґрафічну після принятого ще 1894 роцї проєкту проф. Грушевского. До тої комісії увійшли кромі проф. Ол. Барвіньского [яко голови товариства], Ив. Верхратского і Грушевского [яко директорів секцій] ще пп. директор Ол. Борковскій, д-р Ол. Колесса, д-р Вол. Коцовскій, д-р К. Левицкій, д-р Смаль-Стоцкій, д-р Кир. Студиньскій і д-р Ив. Франко. — Відтак ухвалено правильний порядок засїдань секцій. Після тої ухвали відбуватись будуть засїданя: в першу середу по 1-ім кождого місяця засїданє секції фільольоґічної а в другу середу секції исторично-фільософічної — і т. д., а при тім може кожда секція на випадок потреби відбувати засїданя і частїйше. — Опісля наступив реферат Вас. Щурата про "Слово Даніила Заточника" і по довшій дискусії порішено надрукувати той реферат в "Записках". — По засїданю секції уконституувалась комісія археґрафічна, вибираючи головним редактором проф. Грушевского [він і проводить комісії], заступником єго д-ра Франка, а секретарем д-ра Студиньского. — В середу 22 с. м. о годинї 7 вечером відбуде ся засїданє исторично-фільософічної секції. Порядок дневний: студія проф. Грушевского про економічний стан селян на Поднїстровю галицкім в половинї XVI-ого віку, і реферат д-ра Франка о розвідцї Ол. Лотоцкого про соборні крилоси на Українї і Білій Руси.   Сими днями завязав ся рускій комітет для справи виборів до ради міста Львова. При нагодї звертаємо увагу Р. Т. виборцїв, що сими днями минає речинець реклямаційний, отже треба зайти до маґістрату і провірити лісту виборчу, а коли хто не вписаний, нехай зареклямує.   Перша спілка системи Райфайзена у всхідній Галичинї. Ц. к. суд окружний в Станиславові як торговельний приймив до відомости основанє спілки і зареєстрував єї до ч. 19097/95 під фірмою: "Каса позичкова в Марамполи на передмістю, спілка зареєстрована з ограниченою порукою". Цїлію спілки єсть: старатись о піднесенє добробиту членів з огляду морального і матеріяльного а именно: 1) через поданє им помочи грошевої в господарстві потрібної, 2) через поданє нагоди до уміщеня на процент заощаджених грошей на рахунок біжучій, 3) через підмогу при закладаню товариств господарских і заробкових в окрузї спілки. — Удїл виносить 5 зр. а порука 15 зр. При закладаню сеї спілки відступлено від статута Райфайзенівского о стілько, що принято поруку ограничену. Оснувателї сеї спілки були того пересвідченя, що предкладати нашим селянам статут з неограниченою порукою, було би неморально і несовістно, бо на випадок якого спроневіреня могли би члени позбути ся всего свого майна і господарства. В західній Галичинї заложено вже більше як десять таких спілок, але всї з неограниченою порукою, котра безперечно єсть вигіднїйша, бо таке товариство має більшій кредит.   Дрібні вісти. Дня 1 с. ст. лютого с. р. відбуде ся в Кальній коло Болехова вінчанє панни Ольги Вариводівни з п. Константином Миськевичем ц. к. урядником домен з Косова.   Дѣло 