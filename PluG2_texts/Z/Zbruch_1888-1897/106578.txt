◦ ◦ ◦ ◦ ◦ ◦ ◦ ◦ ◦ ◦

Про гостину руско-народного театру в Чорткові пишуть нам: Між артистами визначають ся пп. Касиненко, Ольшаньскій, Янович, Підвисоцкій і Грегорович та панї Фіцнерівна і Слободівна. Кождий виступ тих артистів нагороджує публика вповни заслуженими оплесками. Театр дасть у нас пятнацять вистав, а можна надїяти ся, що успіху якого доси зазнав, не змінить ся аж до кінця, бо публика підпирає театр, являючись численно на кождім представленю.   В Стрию зачне урядувати від 1-го падолиста с. р. окружний суд в новім будинку, що тепер викінчує ся.   В Мостах великих відбув ся дня 15 н. ст. липня зїзд учителїв народних з цїлого жовківского повіту т. зв. zjazd kółek pedagogicznych. На тім зїздї мав учитель з Мостів п. Ив. Милановскій відчит на тему "Рільництво в школї народній" і д-р Як. Невестюк виклад "Бактерії хороботворні", получений з демонстрованєм препаратів бактерій під мікроскопом. Д-р Невестюк тримав цїлий виклад по руски і уживав рускої номенклятури.   Раду громадску в Будзанові розвязало намістництво д. 19. с. м. з причини лихої господарки. Справами громадскими управляв комісар староства теребовельского.   В Янові під Львовом відбуде ся сеї недїлї, 26 н. ст. липня, фестин на дохід охотничої стражі пожарної в Янові і Львові. Відїзд зі Львова о год. 1-шій 41 мін.; поворот до Львова о год. 10-тій. Цїна білєту там і наповорот ІІІ-тою клясою 41 кр. Вступ на фестин від особи 10 кр. В случаю непогоди фестин і прогулька зі Львова відбудуть ся в слїдуючу недїлю.   Конфлікт на граници. Недалеко Мисловиць, в місци де сходять ся границї Австрії, Нїмеччини і Россії, козак з россійскої сторожи граничної застрілив галицкого селянина, котрий хотїв перейти через границю россійску, а австрійского стражника, що спішив з помочію селянинови, тяжко ранив.   Обильні жерела нафти відкрито в Старім селї коло Березова. Д. 8. липня в однім з закопів наступив такій сильний приплив ропи, що она сплила по сусїдних полях. Одна селянка набрала собі повний збанок ропи і не заткавши єго, поставила в хатї під лавою. Коли вечером засвітила лямпу, воздух наповнений ґазом нафтовим, заняв ся ясним огнем. Ґаздиня спалила ся на уголь, а четверо дїтей попарило ся тяжко.   Ватага розбійників. Від двох майже місяцїв веде ся перед судом присяглих в Загребі розправа против 22 людей, обжалованих о доконанє 13 убійств. Обжаловані переважно селяне, а розправа викрила страшні убійства. В суботу внїс прокуратор кару смерти через повішенє для 16 обжалованих, між тими для двох женщин, і то за убійство, получене з рабунком, мужа, вітця і брата. Оборона промавляла лише за признанєм лагодячих обставин. Оголошенє вироку наступить 31 с. м.   Дрібні вісти. В суботу, 25 н. ст. липня відбуде ся в катедральній церкви в Станиславові о год. 8-мій вечером вінчанє п-и Емилії Чачковскої, доньки директора школи реальної в Станиславові, з п. Иваном Дольницким офіціялом войскового маґазину в Станиславові. — В Яксманичах під Перемишлем упокоїв ся ґр. Алекс. Круковецкій, б. посол соймовий, в 71-шім р. житя. — За поцїлуй на улици приарештував полісмен в Чікаґу мужа і жінку. — В Перемишли єсть тепер вже 16 циклісток. — В урядї почтовім в Арадї викрито великі дефравдації, які там систематично довершували ся від кількох лїт; увязнено двох висших урядників. — З Яленковатого в Скільщинї надіслано до Львова величезний гриб правдивий, вага 2½ кільо а промір шапки гриба і осади коріня виносив 35 центіметрів, гриб був сточений черваками.   Дѣло 