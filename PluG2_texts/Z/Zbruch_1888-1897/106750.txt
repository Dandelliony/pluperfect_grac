◦ ◦ ◦ ◦ ◦ ◦ ◦ ◦ ◦ ◦

    З Підлютого пишуть нам: Вь пятницю дня 31 липня заняв ся з невідомої причини сегорічний зруб в лїсах митрополичих. Огонь трівав до суботи з-полудня; щастєм угасив страшну пожежу дощ, котрий пустив ся около год. 3-тої по полудни в суботу. Згоріло около 30 морґів зрубу. Шкоду, яку на разї обчислити годї, поносить виключно підприємство вирубу лїсів, котре зрубані зимою дерева не вспіло єще з місця забрати. Адміністрація дібр митрополичих не поносить нїякої шкоди, хиба в молоднику, якій сего року засїяв ся.   Ц. к. краєва комісія для ревізії катастру податку ґрунтового розпочала вчера наради в сали засїдань ц. к. краєвої дирекції скарбу у Львові. Комісія ся числить в Галичинї 24 членів, і стілько заступників; ті члени вибрані по половинї соймом а по половинї покликані правительством, при чім половина членів покликаних правительством, належить до катеґорії оплачуючих податок ґрунтовий. Члени комісії (взглядно і их заступники) дїляться на три підкомітети після рейонів: львівского, краківского і терпопільского.   Серпень після віщованя Фальба буде слїдуючій: До 6 воздух охолодить ся. Від 7–11 будуть тучі зі зливами; температура з початку піднесе ся, потім однак знов спаде. Від 12–17 буде погода, вправдї з початку в наслїдок попередних дощів температура буде холодна, однак скоро огріє ся і настануть спеки. Від 18–22 будуть часті бурі, однак температура лишить ся висока, бо опади, хоч наглі, будуть короткі і тільки льокальні. Від 23 до кінця серпня будуть частїйші дощі і перейдуть в слоту, через що і температура спаде. Критичними днями будуть 9 і 23 серпня.   Дрібні вісти. Міністер зелїзниць Ґутенберґ виїздить в середу 5 с. м. на подорож инспекційну по Галичинї. — Санкцію цїсарску одержала ухвалена соймом устава о ординації громадскій для міст. — Задушену дитину, женьского пола, маючу близько 15 місяцїв, найдено вчера рано в рові придорожнім на улици Татарскій у Львові. — В Будапештї з причини частої утечі вязнїв, заряджено по вязницях дуже строгі средства осторожности, а знов арештанти длятого грозять бунтом.   Дѣло 