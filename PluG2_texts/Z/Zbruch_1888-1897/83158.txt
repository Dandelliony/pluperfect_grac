◦ ◦ ◦ ◦ ◦ ◦ ◦ ◦ ◦ ◦

До рускої ґімназії у Львові вписало ся сего року 544 учеників, а именно: до кляси приготовляючої 37, до І-ої кляси 106, до ІІ-ої кляси 86, до ІІІ-ої кляси 69, до IV-ої кляси 59, до V-ої кляси 43, до VI-ої кляси 57, до VII-ої кляси 46, до VIII-ої кляси 41. В клясах І, ІІ, ІІІ, IV і VI-ій єсть по два віддїли, отже цїла ґімназія має 13 віддїлів.   Посвященя церкви в Щирци під Львовом довершив Є. Е. митрополит Сильвестер вчера в свято Рождества Богородицї. О. митрополит прибув до Щирця вже ві второк вечірним поїздом. Перед церквою при тріюмфальній брамї прикрашеній хоругвами о руских, австрійских і краєвих красках повитало єго духовеньство з процесією і численно зібрані парохіяне. По молитвах в церкви загостив митрополит в дім місцевого пароха, декана о. Тшесньовского. В сам день посвященя здвиг народу був дуже значний, доходив до 8000 душ. Богослуженє і акт освященя храму тревали від 8-ї години рано до 3 з полудня. Проповідь на цвинтари виголосив о. д-р Іосиф Левицкій, в церкви сам о. митрополит. До сповіди зголосилось до 800 людей, котрих відтак запричастив сам митрополит. Церков в Щирци належить до дуже старинних будов. Имовірно заснували єї в XIV віцї Василіяне. В часї нападів татарских розрушили єї поганцї (1642 р.?), як свідчить о тім напись на мурї, при чім вирізано всїх черцїв. Пізнїйше здвигнено там церков приходску, прикривши руїни (мури) провізоричним дахом без всякого стилю. Час завалив ту будову, перед двома роками, аж старанєм о. Тшесньовского і парохіян видвигнено на старих мурах посерединї муровану широку і високу баню після пляну п. Нагірного. Тепер цїла будова представляєсь дуже гарно, тим більше, що та філіяльна церков лежить на значнім горбку понад Щиркою. На торжество прибуло богато священиків, світских гостей зі Львова і посли Абрагамович і Торосевич. Службу Божу при співі хору міщаньского місцевого відслужив о. митрополит з крилошанами Туркевичем, Бачиньским і двома священиками. В часї обіду піднїс декан Тшесньовскій тоаст в честь Є. Е. митрополита, дякуючи єму з всею щиростію за сей труд і розказавши при тім як исторію церкви так і заходи, які мали парохіяне при будові свого храму. Є. Е. митрополит піднїс тоаст в честь гостинного господаря. Відтак піднесено ще здоровлє присутного старости львівского сов. Коляржовского, маршалка повітового пос. Абрагамовича руского духовельства устами посла Абрагамовича (по руски), войска австрійского в руки присутного підполковника п. Крафта і др. Вечером відїхав о. митрополит до Львова, проводжений на дворець численно зібраним народом при вистрілах моздїрів і освітленю гори і при щирих окликах громадно зібраних Щирчан.   Фреквенція учеників в ґімназіях провінціяльних зменшує ся. Так само як в Стрию підупадає і ґімназія в Новім Санчи. В хвили смерти директора Клеменсевича числила Новосандецка ґімназія 669 учеників, нинї має их лише 250. В роцї 1873 було в тій ґімназії 780 учеників, до испиту зрїлости сїдало их 50, а з них 17 з відзначенєм. В роцї 1892 засїло до того испиту лише 17 учеників, в з них 6 перепало.   В самбірскім судї окружнім мала відбути ся оногди карна розправа перед звичайним трибуналом против о. Гошовского з Журавна, обжалованого прокураторією за се, що супротивив ся властям, котрі признали один кусень ерекціональної землї на власність дворови. Розправа не могла відбути ся, бо не всї свідки одержали візваня, длятого відложено єї на пізнїйше.   Затвердженє доцентури. Міністер просвіти затвердив ухвалу збору професорів політехніки у Львові, котрою покликано на приватного доцента енцикльопедії лїсництва в тій же політехніцї п. Казим. Ахта.   Видїл краєвий виготовив меморіял до правительства, в котрім домагає ся зниженя цїни перевозу всїх плодів рільничих на державних зелїзницях у внутрішнім оборотї в Галичинї. Видїл краєвий мотивує своє жаданє тим, що для спиненя нужди населеня в Галичинї, навіщеного елєментарними нещастями в сїм роцї мають служити низькі тарифи перевозові, котрі дозволили би перевозити збіже і пашу з околиць, що менше потерпіли від сегорічних нещасть.   Кандидатом на посла до ради державної з міста Львова на місце д-ра Смольки хотїли би деякі дневники польскі видїти ґр. Войт. Дїдушицкого. В тій справі має удати ся кружок львівских виборцїв до ґр. Дїдушицкого з просьбою, щоби приймив кандидатуру. Дневники демократичні не згадують о тій кандидатурі.   В заведеню карнім для мужчин у Львові відбудуть ся дня 27 і 28 н. ст. вересня о годинї 9-ій перед полуднем испити, а то: в середу дня 27 вересня в ІІ-ій і ІІІ-ій клясї, а в четвер дня 28 в І-ій клясї. Перед испитом дня 27 вересня відправить ся в каплици заведеня о годинї 8½ рано тихе богослуженє, підчас котрого будуть грати на инструментах ті арештанти, що учили ся музики вокальної і инструментальної.   Дрібні вісти. Дня 23 н. ст. вересня відбуде ся в костелї в Мостисках вінчанє п. Ивана Лазорика адьюнкта судового в Добромили з панною Софією Завирскою. — У Львові помер сими днями емеритований староста Тома Адамяк. — В Бережанах відбуло ся дня 17 н. ст. вересня віче польске в справі Морского Ока, на котрім ухвалено резолюцію такого змісту, як на такім самім вічи у Львові.   Дѣло 