◦ ◦ ◦ ◦ ◦ ◦ ◦ ◦ ◦ ◦

Староство в Городенцї оповіщує на підставі §.397 і 390 закона цив., що дня 28 мая 1888 р. найдено під помостом старого дому приходского в Далешеві 399 штук старих цванциґерів, котрих властитель не звістний. Староство взиває тих, котрі би мали право до сих грошей, щоби зголосили свої претенсії до одного року.
Збори робітників львівских відбули ся вчера в сали ратушевій. Робітники зійшли ся дуже численно. П. Данилюк, яко відпоручник львівских робітників, здавав справу з ухвал конґресу соціялістичного у Відни. Над тим справозданєм вивязала ся потім довша дискусія. Відтак повідомив Дашиньскій зібраних, що в Кракові завязало ся робітниче товариство Siła і що від жовтня стане там виходити робітнича ґазета. Дальше візвав він зібраних до складок, щоби вислати відпоручника на конґрес соціялістів в Бруксели, — і се внесенє принято. Вкінци ухвалено вислати послови Пернерсторферови подяку за те, що вставив ся за Шляєром, арештованим в Петербурзї.
Огонь навістив 20 н. ст. липня Білий-камінь. Зачало горіти в хатї війта, котру пошивали. В одній хвили обхопив огонь всї сусїдні будинки і при сильнім вітрі сильно розширив ся. Ратувати не було кому, бо люде були по більшій части в поли при роботї або в Глинянах на торзї. Першу поміч подав пан Ернест Павша, посесор з Розважа, котрий з службою і сикавкою прибув зараз до Білого-каменя і обняв цїлу акцію ратункову. При ратованю не було найменшого ладу і єсли-б не п. Павша, то огонь певно був би наробив ще більшої шкоди. Єго заходам удало ся огонь обмежити. Все-ж таки згоріло близько 50 будинків, в більшій части христіяньских. Жидівских будинків згоріло 10. Для несеня помочи погорільцям зібрав ся вже комітет під проводом кс. Курися.
Ювилейну виставу в Празї звидїло до вчера міліон осіб. Коли міліоновий гість минув вхід на виставу, промовив до зібраних инжинір Кшижек, а зібрана публика відповідала грімким: Slava! Вечером була вистава илюмінована. Міліоновому гостеви вручив комітет вистави подарунок складаючій ся з золотого годинника, 25 льосів виставових і вільної вільної карти вступу на виставу до кінця замкненя єї.
Стіпендії рільничі. Міністерство рільництва розписує два конкурси. 1) На стіпендію 250 зр. для учеників заведеня наукового рільничого "Francisco Jozephinum" в Медлінґу на час трех лїт. Вимагає ся скінченого 16 року житя і 4-ої кляси ґімназіяльної. 2) На дві стіпендії по 250 зр. для учеників школи огородництва під назвою Elisabetheum, сполученої з школою рільничою Francisco Josephinum в Медлінґу, оба на час двох лїт. Вимагає ся скінченого 15-ого року житя і скінченої школи народної. Пожадана єсть довша практика в огородництві. Поданя треба вносити найдальше до 31 н. ст. серпня до дирекції школи Francisco Josephinum в Медлінґу, котра удїляє і близших информацій.
Запись ґр. Браницкої. В р. 1838 р. Браницка з дому Енґельгердт, записала 255.700 рублїв на поправу долї селян, мешкаючих в єї маєтностях. Капітал зіставав з початку в руках наслїдників ґрафинї, а відтак перейшов до скарбу. Тепер репрезентує він суму 523.000 рублїв і зменшено єго лише сумою 90.850 рублїв, котрі взято на капітал основний для сїльского банку в Білій церкві. Капітал записаний переходить тепер під заряд россійского міністерства дїл внутрішніх, котре, — як пише "Кіевлянин" — ужиє єго гідно.
Дрібні вісти. Дня 2 н. ст. серпня відбуде ся вінчанє п. Волод. Кальби, окінченого богослова, з панною Мальвиною Левицкою в Тлустім. — Дня 9 н. ст. серпня відбуде ся вінчає п. Ивана Березиньского, окінченого богослова, з панною Теодорою Кунчевичівною, донькою пароха в Станимири. — Архикнязь Леопольд-Сальватор виїхав оногди з своєю дівізією артилєрії до Станіславова на вправи, котрі потревають до 9 н. ст. серпня. — В Прешбурзї вихопив ся оногди поїзд в шин і при тім 7 робітників тяжко ушкодив. — Соціялісти Поляки з цїлої Нїмеччини вибрали делєґатом своїм на зїзд соціялістів в Бруксели робітника Бол. Пшитульского. — Педро де Аляркон, найславнїйшій ишпаньскій повістеписатель, умер 19 н. ст. липня в Мадридї в 58 р. житя. — В Баїнцях повіту серетского на Буковинї розпочала ся 19 н. ст. липня будова нового римо-кат. костела. 