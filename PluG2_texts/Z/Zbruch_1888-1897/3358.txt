Справа руского патріярхату у Львовї — З Станиславова — З Тисьменицї —  Библіотеки для молодїжи,

Справу руского патріярхату у Львовї ми слїдили і звїщали про неї наших Читателїв. Вїсти в тій справї приходили з Риму до „Dziennik-а Polsk-ого“, а потім розходились по других часописях австрійских і угорских. Зі сторони Мадярів доти не було виразного запереченя, пока „Dziennik-ови Pol.“ не донесено, що мовь-би то примас Симор згодився на проект куріи римскої — прилученя руских епископств в Пряшевї і Ужгородї до митрополіи львівскої. Доперва тогдї мадярскій дневник „Egyetertes“ помїстила dementi, про котре ми вже коротко згадували. а теперь подамо в дословнім перекладї:
„Вїсть про намїрене основанє патріярхату у Львовї і мовь-би примас на се згодився, не має нїякої основи. Кардинал (примас Симор) приняв вїсть таку з невдоволенєм. В Гранї нїколи тої справи не тикано, а коли-б і тикано, то примас був- би відкинув подібний проєкт з цїлою рїшучостею. Всякі змаганя, що нарушували-би права угорскої церкви або державне право Угорщини, з якого боку они-б і виходили, мусять бути рїшучо відперті. Кілько разів навїть зі сторони Риму пробовано нарушити права примаса Угорщини, кардинал Симор завсїгди строго тому спротивився і так само на будуще спротивиться. Може бути, що по-за Угорщиною суть люде, що бажають підданя двох угорских епископств під юрисдикцію заграничну (т. є. в Австріи — Ред.), але можна казати зовсїм рїшучо, що і Ватикан противний твореню нових патріярхатів в Европї. Коли кілька лїт тому назад Ватикан Єзуїтам повїрив вихованє новиціїв Василіяньского чина, то через се дав уже доказ, що він до галицкої Руси не особливе має довїріє. Коли-жь би теперь у Ватиканї носилися з такими намїренями, як висше згадане, то певно зажадали-би информаціи і від кардила-примаса і від угорского правительства. То однакожь доси не наступило.“
Русини угорскі, очевидно, так само радо, як і ми, повитали вїсть о основаню патріярхату руского у Львовї — розумїєся, саму вїсть, не рїшаючи о тім, чи она спочиває на якихсь певних даних. Часопись „Листок“ протестує против закиду, мовь-би серед угорско-руского духовеньства упав дух религійний, або щоб там панувало „шизмофильство“ — се денунціяція, — але „коли єго Святости — пише Листок — угодно буде устроїти греко-католицкій патріярхат у Львовї і піддати нас сему патріярхатови, — то ми приймем рїшенє єго Святости з синовьною покірностею. І так відповїднїйшим цїли здається, щоби ми підлягали греко католицкому патріярхатови, як митрополитови латиньского обряду.“
З Станиславова пишуть нам: Враз з.Преосв. епископом Юліяном. вибираються з Русинів до Риму зь Станиславова крилошане оо. Литвиновичь і Туркевичь а такожь купець п. Шавиньскій і властитель друкарнї п. Данкевичь.
 З Тисьменицї пишуть нам: В четвер дня 1 н. ст. марта відбувся в Тисьменици в користь бїдних учеників вечерок з танцями, устроений вибраним до того комитетом. Здавалось- би, що серед тілько різнородних вечерків, балїв та забав, рускій вечерок в маленькій Тисьменици зовсїм не удасться, але бажаня деяких противників не сповнилися. В гарно прибраних комнатах зібралося в четвер поважне число добірних гостей з мїста і цїлої околицї, а 18 пар, що майже без перерви гуляли з живою охотою та непримушеною веселостею, гумор і радість всїх зібраних, а особливо вдоволенє, яке малювалось на красних лицях наших пань, дали найлїпшій доказ, як гарно можна забавитись без великих коштів та строїв. Опускаючи з явним жалем о 7 годинї рано комнати вечерковй, всї висказували лише повне признанє комитетови, особливо-жь пп. Малецкому і Герасимовичу за їх труди, — та бажанє, щоби такі вечерки в Тисьменици і частїйше повтарялися.
 Библіотеки для молодїжи, видаваної „Рускою Бесїдою“ в Чернівцях, вийшла I. книжочка за р. 1888. Сего року побільшила редакція величину своєї Библіотеки майже вдвоє; на заголовку бачимо гарний образок, представляючій гуцула на полонинї з трембитою, що приглядаєсь підходячому ид нему школярикови з книжкою, піднесеною д-горї. Цїлу сю сцену озаряє яркими лучами сходяче сонце. Змїст сеї книжочки ось якій: До рускої молодїжи — стих Исидора Пасїчиньского; Провід Божій — причта О. Федьковича; Похід Русинів на Половцїв — I стих з „Ластівки Миколи Костомарова; Окулярник — розвїдка з природописної исторіи (з илюстрацією); Придабашки і загадка — уложені О. Федьковичем; Мудрїшки. — Редакція оповїщає програму цїлорічного видавництва; обнимає она всї галузи науки і всякого рода обвїданя, казки, байки, пїсни і загадки. Цїна предплатна річно 1 зр. Можна надїятись, що Русини підмоможуть численною предплатою сему видавництву, котре так славно почало вже четвертий річник свого истнованя. Замовленя треба надсилати до „Рускої Бесїди“ в Чернівцях, ул. Лилійна ч, 29. 