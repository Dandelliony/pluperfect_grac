◦ ◦ ◦ ◦ ◦ ◦ ◦ ◦ ◦ ◦

Підпомоги голодові. Поодинокі видїли повітові зажадали від видїлу краєвого підпомоги і позички, щоби помочи якось нуждї в своїх повітах. І так видїл в Дрогобичи зажадав 40.000 зр. безпроцентової позички а 12.000 зр. на підпомоги; видїл в Перемишли зажадав 12.000 зр. підпомоги на виконанє публичних робіт, щоби подати заробок людям 25.000 зр. на безпроцентові позички для селян а 15.000 зр. для властителів більших посїлостей; видїл в Тарнові зажадав 10.000 зр на позичку а 1.500 зр. не безворотну підпомогу.
Вибори до рад громадских в 30 більших містах, після нового закона, майже вже кінчаться. В Дрогобичи — як ми доносили — вибори випали по гадці п. Охримовича і єго партії. — В Коломиї, як пише Kurjer Lw. кипить. Голосованє відбудесь там за кілька днїв; а за той час агитує аж пять комитетів, при чім і староство не дармує, бо комисар Вайдович являєся в мундурї на зборах бере участь в нарадах, ставляє внесеня і впливає на рїшеня. На однім з таких зборів адвокат д-р Цинсер виступив з так острою критикою міского заряду, що рада міска, помимо розважнїйших уваг, рїшила обжалувати єго о обиду чести.
За наєм пропинації платили в деяких містах більше, як в попередних роках; і так в Перемишли винаймила пропинацію спілка Іонів на лицитації за 139.000 зр. річно, а в Дрогобичи винаймив пропинацію п. Вишневскій за 58.000 зр.
Емиграція з Чорногори. В Чорногорї єсть сего року такій голод, що правительство мусїло заключити формальний договор з Сербією, щоби вільно було Чорногорцям проживати зиму в Сербії і щоби не виганяли их з-відтам як в зимі минувшого року. Доси за два послідні місяці вийшли з Чорногори до Сербії чотири партії, в числі 6360 осіб.
Пригода на державних зелїзницях. З Коростенка пишуть під днем 2 н. ст. грудня: Нинї о год. 2½ в ночи виїхав поїзд товаровий зі стації в напрямі до Устрик а під ту хвилю надїхав поїзд товаровий з Устрик до стації Коростенко. Оба поїзди наїхали на себе при зворотници, де шини перехрещуються, а в наслідок того сїм возів розбилося і погорїло, бо в однім була нафта. Також і одна машина розбита. Настав великій переполох, бо кожда бочка з нафтою експльодувала з великим гуком. Домів на стації повно, всї були-би погорїли, єсли-б не снїг на дахах і енергична поміч жандармерії.
Дрібні вісти. Цісар удїлив з своїх фондів запомог: для погорїльців в Ланах малих, пов. бобрецкого, 200 зр., а громадї Ольша, пов. бучацкого, 100 зр. на будову школи. — В Підтемнім, пов. бобрецкого, помер нагле Іосиф Кисїлевскій, лісничій в добрах гр. Романа Потоцкого. — В Станиславові замкнула полиція після реляції инспектора промислового три пекарнї: Панцера, Гессля і Сайнфельда задля их неопрятности. — Самоубійник, що кинувсь під колеса вагонів на двірци Кароля Людвика, звався Стан. Шибовскій і був давнїйше в службі зелізничій. — В Коломиї обікрав д-ра Сисака, лікаря, єго власний слуга Ад. Жаборовскій, забравши готівки до 700 зр. і вексель на 600 зр. — Коло Гаїв пов. дрогобицкого, убив хтось Матїя Чайку з Угорщини, торговельника кожухами, щоби єго обрабувати. 