◦ ◦ ◦ ◦ ◦ ◦ ◦ ◦ ◦ ◦

В Коломиї — як пише Gazeta Kołomyjska — замкнені всї школи народні, а в обох судах відложені терміни за-для небезпечности холєри. Тимчасом ґімназія отворена а до уряду податкового зголошує ся денно і по 200 селян з цїлого повіта, щоби платити податки. Отже тепер питанє: Що поможе замкненє шкіл народних і відложенє термінів в судах?   Огнї. В Брухнали, в повітї яворівскім, наробив огонь шкоди на яких 3000 зр. Причиною огню була неосторожність жінки одного господаря. — В Баличах подорожних, в повітї жидачівскім повстав огонь також за-для неосторожности і зробив щкоди на 520 зр.   Видумані міліонові спадщини. Для перестороги интересованих осіб видали власти краєві таке остереженє: Після рескрипту міністерства справ внутрішних замітив послїдними часами ґенеральний консулят в Лондонї, що в краях австро-угорскої монархії почали деякі несовістні аґенти з Анґлії використовувати легковірні особи, подаючи в краєвих дневниках фальшиві оголошеня, що в тім або иншім банку або судї анґлійскім лежить міліонова спадщина, по лишена нїби австрійским горожанином, котрий перед лїтами переселив ся до Анґлії або до Америки. В наслїдок таких оголошень богато легковірних осіб почуваючи ся до права дїдичити спадщину або до посвояченя з помершим тестатором, навязують звичайно зносини і кореспонденцію зі згаданими аґентами, щоби або довідати ся про спадкодавця, або щоби дістати від анґлійских властей потрібні документи, за що, хоч оно не мало нїякого успіху, витуманювали ті аґенти значні грошеві квоти.   Маґістрат без довірія. Черновецка Gazeta Polska пише: "Тутешне правительство краєве вислало до буковиньскої палати торговельно-промислової письмо в справі пашпортів до Румунії і в тім письмі зазначило, що що-до лєґального видаваня пашпортів не має нїякого довірія до черновецкого маґістрату. Се письмо, відчитане на засїданю палати торговельно-промислової зробило між радними міста дуже прикре враженє. З явним обуренєм порушив сю справу на послїднім засїданю ради міскої радний Бальтінестер і зажадав від президента міста пояснень, длячого правительство краєве не має до маґістрату довірія. Презідент міста відповів, що удїлить пояснень на довірочнім засїданю. Радний Бальтінестер гадав, що тут розходить ся о честь маґістрату і справа повинна бути явно обговорена. Мимо того заявив презідент, що лише на довірочнім засїданю піддасть єї під дискусію.   Зміна власности. Величезні маєтности на Буковинї, а именно Вижницю з прилеглостями: Багна, Чорногуз, Рівна і Виженка купив сими днями ґр. Меч. Рей за 550.000 зр. Ґр. Рей єсть властителем Прецлава і Микулинець в Галичинї.   Поданє до цїсаря. Сими днями надійшла до цїсарскої канцелярії просьба одної старенької женщини з Великого Варадину на Угорщинї о запомогу. В поданю, писанім величезними до гієроґліфів подібними буквами, повідає петентка, що она встидалась би жебрати у "Є. Вел. пана Короля", але находить ся тепер в великій нуждї, а до того гадає, що має право просити короля о запомогу, бо всї єї небіщики мужі були вояками і помагали бити — швабів, за що прецї мадярскій король повинен бути вдячний. Управа канцелярії цїсарскої відіслала просьбу до варадиньского маґістрату для полагодженя.   Дрібні вісти. Вість, подана нами перед кількома днями про банкротство асекураційного товариства "Екітабль", треба о стілько змінити, що збанкритовало товариство ипотечне Equitable Mortgage Company, а не товариство асекураційне The Eguitable, котре — як звістно — має своє заступництво і у Львові.   Дѣло 