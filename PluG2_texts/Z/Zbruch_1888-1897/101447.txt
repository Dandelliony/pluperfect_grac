◦ ◦ ◦ ◦ ◦ ◦ ◦ ◦ ◦ ◦

  Гідне наслїдуваня. В невеличкім і убогім селї Деревлянах каменецкого повіту заложив місцевий парох о. Чубатий церковну крамницю і она розвиває ся вельми гарно. Нарід що давнїйше пересиджував в коршмі, не тілько купує всьо в крамници, але і в вільних хвилях не йде вже до коршми, а сходить ся до крамницї і там обговорює свої справи. Крамниця заосмотрена у всї артикули, так що навіть околичне духовеньство і дїдичі побирають там деякі товари. Душею крамницї єсть парох о. Чубатий і не жалує свого труду, щоби тілько запевнити розвій сїй крамници. Що дня є доходу брутто 10 зр. і більше, а се на таке мале село прояв дуже гарний і відрадний. О. парох постарав ся також о гарну вивіску "Торговля церкви деревляньскої" і то майже виключно своїм коштом. Признанє залежить ся також місцевій коляторцї Вп. з ґр. Замойских Лодиньскій, що безкористовно пожертвувала дім на крамницю. — Наводжу все те за примір гідний наслїдуваня! — Осип. К.   Холєра в Галичинї тримаєсь більше-менше на однім щабли — межи 20 а 30 хорих денно. Де вже проявилась, там держить ся довше. Стан пошести з 7-ого с. м. представляє ся ось-як: В Хоросткові в гусятиньскім остало хорих 7, занедужали 2 особи, виздоровіла 1 і померла 1, остає в лїченю 7; в Радехові в каменецкім остали хорі 3 особи, занедужала і померла 1, остають в лїченю 3; в Бишові в сокальскім хорі 2 особи; в пов. тернопільскім: в Кривках остали хорі 3 особи, занедужала і померла 1 особа, остались 3; в Острові oстали 4 хорі, подужала 1 а остають в лїченю 3 особи; в Тернополи хора 1 особа, в Різдвянах 1, з Струсові 2 і в Варваринцях 2 особи. Разом осталось було з попередних днїв 24 осіб хорих, занедужало 6, подужали 2, померли 3, остає в лїченю 25 осіб.   Новий "galicyjski hrabia". П. Юлій Бельскій, пан з Рихтич в дрогобицкім повітї, дістав титул "hrabia"... Єсть се новий доказ "postępu kraju".   Товариство взаїмної помочи медиків у Львові на загальнім зборі дня 6 с. м. вибрало заряд, до котрого увійшли: Лев Жупник голова; Овчарскій [Русин] заступник голови; Генр. Балабайдер секретар; Жигм. Чехович заступник секретаря; Напол. Ґенсьоровскій скарбник; відтак Адам Бачиньскій [Рус.], Болесл. Блажек, Ив. Ґрек, Вінк. Чернецкій, Евмен Лукасевич [Рус.] і Казим. Солецкій видїловими; Орест Дзерович [Рус.] і Орест Литвинович [Рус.] підвидїловими; вкінци Альфр. Буржаньскій, Тад. Чаплицкій і Савл Яр членами комісії шконтруючої.   Огнї. Дня 1 с. м. вибух огонь на латиньскім приходстві в Щуровичах і знищив стодолу та шопу з цїлим сегорічним запасом збіжа.   Дрібні вісти. У Львові помер вислужений староста Ю. Шуман. — Радник двору Гільд виїхав до Збаража на візитацію староства. Директор почт і телєґрафів п. Сеферович виїхав до Відня в справах службових; управу дирекції обняв радник Ем. Ґаберлє.   Дѣло 