До адреси недовірія послови Pоманчукови з Калущини.

Для характеристики адреси недовірія послови Романчукови з Калущини, єго виборчого округа, можемо нинї навести дальшу илюстрацію, сподїваючись, що се не послїдна.
Ото з Калуша пишуть нам:
"Многі честні селяне виборцї в повітї калускім, підписавші адресу недовірія свому послови, тепер, пізнавши справу, дуже гризуть ся і нарікають на тих, котрі их до підписів наклонили. Знаєте, що кромі правиборцїв уже шість виборцїв відкликало свої підписи, мотивуючи тим, що або не знали, що підписують, або просто обманено их, або підписав их хтось другій. Нинї-ж подаємо Вам нове відкликанє підписів чч. селян з села Мостищ. Они прибули до Калуша, а що не знають письма, удали ся до маґістрату з просьбою, щоби списано там их заявленє і подано до прилюдної відомости. Заявленє се пересилаємо Вам в оріґіналї з просьбою о дословне уміщенє в "Дѣлї".
Заявленє се звучить дословно:
Заявленє
Силою котрого ми нижше підписані совістно заявляємо, же вправдї підписали-смо недовіріє до Пана Романчука, но длятого, же отци Козак з Підгорок, Гилярій Сїчиньскій з Вістови і місцевий парох нас [тут одно слово випускаємо — Ред.], же ми підписуємо, же вправдї на Романчука ми яко виборцї вибрані були. Нинї однакже підписи наші відкликуємо і заявляємо торжественно, же з проґрамою Пана посла Романчука совершенно ся соглашаємо.
Калуш дня 30. грудня 1890.
Микита Пукиш (правиборець)
Пилип Яковина (виборець) з Мостищ.
Підписав Билинскій.
Яко свідки:
Мелитон Теницкій (бурмістр міста Калуша).
Антоній Серафин.
До сего Заявленя не потребуємо додавати нїякого коментаря — він говорить сам про себе. 