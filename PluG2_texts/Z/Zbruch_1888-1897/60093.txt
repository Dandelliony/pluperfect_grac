◦ ◦ ◦ ◦ ◦ ◦ ◦ ◦ ◦ ◦

Митрополит д-р Сильвестер Сембратович виїхав в пятницю зі Львова до Відня і поверне имовірно аж в суботу.
Акти синодальні відіслано в пятницю зі Львова до Риму.
Портрета маршалка краєвого кн. Евстахія Сангушка виготовив артист п. Вол. Чехович. Портрет виготовлений артистом удачно і старанно на замовленє видїлів рад повітових, котрим розішлють ся репродукції.
Уневажненє виборів. Як доносить Gazeta Rzeszowska, уневажнило ряшівске староство послїдний вибір бурмістра і єго заступника а то на тій основі, що рада міска не повна, отже не має права вибирати.
Стіпендію имени архикняжної Ґізелї в висотї 100 зр. річно надав управляючій совіт "Народного Дому" у Львові панні Климентинї Огоновскій, дочцї черновецкого руско-кат. сотрудника і катихита, кандидатцї II. року женьскої учительскої семинарії в Чернівцях.
Елєктричні зелїзницї ширять ся поволи але постійно. В роцї 1885 истнувало на цїлім світї лиш три зелїзницї елєктричні з 13 возами, в роцї 1886 було их вже 5 з з 30 возами, в 1887 — 7 з 81 возами а в 1890 було вже залїзниць елєктричних 127 з 2000 возами. Найбільше ширять ся они в Америцї північній, Анґлії, Нїмеччинї, Австрії і Япанї. Довжина тих зелїзниць виносить тепер більше як 2000 анґлійских миль.
В петербургскій академії штук устроєно виставу малюнків артиста Ріпина. Між иншими увагу звертає образ більшого розміру: "Запорожцї укладають відповідь турецкому султанови".
В Петербурзї перебувають тепер два україньскі театри. Трупа Садовского з Заньковецкою грає на сценї театру Панаєва а друга під проводом Марка Кропивницкого в театрі Конона. В тій другій трупі премієром є сам директор. Россійскі дневники підносять, що було би дуже пожадано, єсли би обі трупи злучились разом в одну.
Чікаґо має запасти ся, як передсказує один американьскій инжінір на підставі математичних обчислень. Після єго доказів цїлий ґрунт на котрім тепер стоїть місто, підмитий водами озера Мічіґен так, що Чікаґо стоїть на верстві землї 16 стіп грубій. Обчисливши тягар всїх величезних будинків, які мають там вибудуватись для світової вистави, доказує инжінір, що земля не видержить такого напору і мусить запастись на 40 стіп т. є. до дна мічіґеньского озера. Була би се дїйстно одна з найинтереснїйших світових вистав.
Дрібні вісти. Цїсар дарував громадї Коростенко в повітї перемишляньскім 100 зр. підпомоги на будову школи. 