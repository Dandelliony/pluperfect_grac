◦ ◦ ◦ ◦ ◦ ◦ ◦ ◦ ◦ ◦

Радикальне віче селяньске в Станиславові, котре, як звістно, було скликане в цвітни сего року а не відбуло ся з причини хаосу [за для котрого правительственний комісар і розвязав єго], скликує комітет зложений з пп. Гриня Гуравского, Луця Драганчука, Ивана Маланюка, Гаврила Дзєвиньского, д-ра Северина Даниловича, Иларіона Гарасимовича і Щастного Творовского — на день 7 н. ст. червня с. р. до салї Седельмаєра. Різниця між попередним вічем а сим заповідженим єсть тая, що попередне було публичне, а на теперішне будуть мати вступ лиш ті, хто викажесь картою вступу, виставленою на имя і прізвище. Проґрама віча: 1. Загальне, безпосередне тайне голосованє, 2) зміна закона прасового, 3) народні школи, 4) дороги, 5) підводи, 6) громадска автономія і окружні війти, 7) зміна закона ловецкого, 8) поступованє судове, справи табулярні, спадкові і опікунчі, 9) народні видавництва, 10) становиско селяньских послів, 11) громади віроисповідні, патронат церковний і треби (jura stolae), 12) внесеня членів.
Ґр. Паче виїхав в недїлю враз з родиною поспішним поїздом з Черновець до Відня. Цїле населенє Буковини пращало щиро ґр. Пачого, пересилаючи єму письма і депутації. Пращаючи ся з урядниками мав ґр. Паче сказати: "Мої панове, держіть ся тої максими, що можна покинути посаду, але не обовязок." До ради міскої вислав ґр. Паче на руки президента письмо, в котрім дякує за дипльом почетного горожаньства і висказує бажанє, щоби місто процвитало і розвивало ся.
На засїданю польского "кола" дня 29 н. ст. мая заявив посол Хшановскій, що одержав з Галичини вісти і письма, котрі доносять, що в деяких місцевостях обманники використовують селян голосячи, що з причини наміреного заведеня золотої валюти, дотеперішні гроші паперові, а навіть срібні стратять свою вартість і будуть знесені. Під притиском тої вісти купують від несвідомих селян паперові гроші однореньскові, платячи за них по 90 або 80 кр., длятого пос. Хшановскій внїс, щоби предсїдатель "кола" удав ся до президента міністрів і жадав, аби сей поручив властям оголосити по містах і селах в спосіб як найприступнїйшій, що всї дотеперішні гроші, як паперові так і срібні, не стратили в нїчім своєї вартости і не стратять єї, хоч би заведено золоту валюту. Пос. Яворскій згадав, що і він одержав подібні вісти з краю і що длятого удасть ся зараз до ґр. Таффого з жаданєм, предложеним послом Хшановским. "Коло" затвердило заявленє пос. Яворского і приймило єго до відомости.
Щоденний поїзд прогульковий до Брухович. Дирекція зелїзниць повідомляє, що від 1 н. ст. червня заводить поїзд прогульковий, котрий буде аж до відкликаня щоденно ходити зі Львова до Брухович і назад. Відїзд зі Львова о годинї 3-ій по полудни. Виїзд з Брухович о годинї 7-ій мін. 43 вечером. До тих поїздів будуть видавати ся білєти їзди поворотні по цїнї 44 кр. за ІІ клясу і 24 кр. за ІІІ кл. Дїти від 2—10 лїт платять за такій білєт їзди 24 кр. клясою другою а 13 кр. третою клясою. Час відїздів поданий після годинника львівского. — Згадані поїзди будуть відходити не з головного двірця, лише з перестанку Клепарів.
Музики войскові в червни будуть грати в такім порядку: На Високім Замку 7-го і 22-го в Огородї міскім 1-го і 10 го, в парку Килиньского (стрийскім) 3-го, 17-го і 24-го; перед Инвалідами 14-го; на стрільници міскій 15-го; перед намістництвом 8-го і 28-го; на площи св. Духа 21-го а перед головною командою 2-го, 9-го і 30-го.
Нарушенє границї. Neue fr. Presse доносить з Бродів, що часть ґарнізону брідского, а головно стрілцї перейшли підчас маршових вправ в наслїдок неуваги россійску границю. Патроль козаків удав ся зараз до Радивилова і заалярмував тамошну россійску залогу, котра зявила ся за кілька хвиль на граници. Однако Россіяне не застали вже стрілцїв австрійских, бо ті увидївши похибку, вернули зараз на австрійску територію.
Женщина-поручник гонведів. В Будапештї померла Марія Гош, котра маючи 18 лїт служила в 1848 роцї при гонведах, перейшовши до мадярского войска з нїмецкої лєґії віденьскої. Служила она під назвищем Карл і на побоєвищи під Вілаґош була именована поручником і декорована медалем хоробрости.
Дрібні вісти. В суботу дня 28 н. ст. мая відбуло ся в церкви в Яблонові вінчанє кн. Фльорентини Чарторийскої з п. Антоном Волневичом зі Зріницї. Вінчаня довершив кс. Бялковскій з Копичинець. 