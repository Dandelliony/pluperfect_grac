◦ ◦ ◦ ◦ ◦ ◦ ◦ ◦ ◦ ◦

Стрілянє до голубів відбуло ся таки вчера у Львові, помимо представленя, яке внесло товариство охорони звірят до президії намістництва.
"Отче наш" в триста язиках, вийшов в Лондонї. Перед 50 роками видано у Відни "Отче наш" в 200 язиках. В новім виданю суть такі язики о яких єще не чувано, пр. язик аейтенмезе, иао, йоруба і т. п. Воляпіку в сїм виданю нема.
Дирекція руху австрійских зелїзниць державних у Львові оповіщує: З днем 1 н. ст. липня 1891 вздержує ся видача всїх білєтів поворотних в руху межи стаціями буковиньских зелїзниць льокальних з одного боку a стаціями шляху Чернівцї-Сучава з другого боку, як також межи стаціями буковиньских зелїзниць льокальних межи собою (в переходї шляху Чернівцї Сучава).
Дирекція школи ветеринарії і школи кутя коней у Львові оповіщує, що другій шестимісячний курс кутя коней відбуде ся від 1 липня до 31 грудня с. р. Поданя вносити треба до дирекції до дня 30 н. ст. червня. До поданя треба долучити свідоцтво укінченої школи народної, свідоцтво визволяюче з ремісла ковальского та відбутої 2-лїтної практики ковальскої.
Порядки в школах бродского повіта дають сумний образ нашого шкільництва. Як доносять з відтам "Гал. Руси", посади учительскі в повітї обсаджені Поляками, бо се "граничний повіт" а тимчасом Панове учителї не конче відповідають положеному в них довірю. І так в селї Боратинї побив учитель I. Б. хлопця і порадив опісля вітцю, Ив. Ковалеви обложити дитину зимною водою; другого хлопця сина Кондрата Левуса так побив, що майже кишки добувають ся з него а донька Луки Гараня занедужала смертельно то-ж від побитя. Семилїтного хлопця Антона Тацїя, сина Іосафата, ударив в лице так сильно, що єго кров обляла і хоч потім обмив дитину, однакож в ночи мало кров єї не заляла. Родичі нераз жалують ся перед п. Токарским, инспектором шкільним, але сей збуває их нїчим. Подібний педаґоґ єсть і в Заболотцях. Хвалив ся він именно сам, що за 9 місяцїв перебив 38 разів всї дїти. Підносимо сі факти в интерес самих учителїв, бо єсли суть межи ними такі люде, що нехтують найголовнїйші засади педаґогічні і незважають на обовязуючі закони, то повинні самі учителї взяти сю справу в свої руки і повздержати товаришів, щоби их поступованє не нанесло шкоди справі учительскій і просвітній. Певна річ, що такі сумні факти, то виїмки, але на жаль повтаряють ся они досить часто.
Дрібні вісти. Цїсар принимав оногди на авдієнції: президента висшого суду краєвого у Львові Симоновича, шамбеляна ґр. Гомпеша і полковника Богдановича. — Князь Бисмарк, як доносять Hamb. Nachr., дістав легкого удару апоплектичного. — В Прусах вибрано сего року першій раз жида ректором університету а то д-ра Людімара Германа в Королївци. — Під Монастирем в Туреччинї розбило війско шайку розбійників і вивісило голови убитих для постраху перед конаком в Монастири. — В Бальтіморе в Сполучених Державах погорів нїмецкій театр Concurdia. — Сегорічні маневри війскові в Россії будуть дуже цїкаві, бо армія надходяча з Волиня виконає напад на Москву. 