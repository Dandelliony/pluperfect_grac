◦ ◦ ◦ ◦ ◦ ◦ ◦ ◦ ◦ ◦

Пригода на зелїзници. Дня 14 н. ст. червня по полудни на зелїзници львівско-белзецкої при в'їздї поїзду з робітниками на стацію Верхрата, пов. равского, зворотник Павло Кравс так зле уставив зворотницю, що один з возів особових, в котрім було 42 робітників, вихопився з шин і вивернувся. В тій пригодї покалїчилося легко кілька осіб. Слїдство заряджено.
Експльозія в копальнях нафти. Минувшого місяця доносили ми о експльозії в копальнях нафти Щепановского в Майданї, повіта калуского; топер лучилася така сама пригода в Либуши, пов. горлицкого, в копальни Ад. Скшиньского. Дня 13 н. ст. червня докопалися до покладів нафти і почали з ями добуватися нафтові ґази, пориваючи з собою зеленаву ропу нафтову. Трех робітників і Гановерець, що управляв там канадійским верченєм, наблизились до ями, щоби збирати якось розливаючуся ропу. Нараз займилися ґази від огнища парового котла, роздався гук мов з гармати і в одній хвили займилася одежа на тих чотирох людях. Три робітники кинулись в конюшину і придушили огонь на собі, а Гановерець побіг в поле і так попарився, що за кілька годин помер.
На дохід товариства Братньої Помочи слухателїв львівскої политехники відбудеся дня 29 н. ст. червня, в суботу, на Високім Замку великій концерт двох повних музик войскових 30 і 55 полку під управою капельмайстрів пп. Ролля і Баха. Вечером буде освітлений цілий Замок бенгальскими огнями і фаєрверками.
Дрібні вісти. Министер Залескій приїхав ві второк по полудни з Відня до Львова; на двірци вижидали єго намістник гр. Баденій, совітник намістництва Терлецкій і директор полиції Кшачковскій. — Товариство приватних офиціялистів закладало вчера камінь угольний під будову власної камениці при пляцу Хорущини; як видимо, дуже гарно розвиваєся се товариство під доброю і розумною управою. — Дня 29 н ст. червня мають зїхатися до Львова ученики гимназії Франц-Йосифа, котрі в р. 1869 здали в тій гимназії испит зрїлости. — В Мостарї застрїлився надпоручник 99 полку піхоти Роберт Зинґерт. — В Сараєві застрїлився полковника Вильгельм Ебгарс.—В Кракові на кладовищи застрїлився дієтар почтовий Е. Д., лишаючи жінку і дїти; причиною самоубійства мала бути нужда. — У Львові відбуваються тепер здогони кіньскі; любителї сего спорту заявили, що аристократія польска не має вже відповідно годованих коней до здогонів, і загадали виєднати в министерстві дозвіл на льотерію, подібну угорскій Kincsem, щоби з до ходів єї піднести львівскі здогони. — Трупа театральна Старицкого дає тепер представленя в Казани. 