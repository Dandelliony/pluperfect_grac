◦ ◦ ◦ ◦ ◦ ◦ ◦ ◦ ◦ ◦

Умундурованє учеників середних шкіл в Галичинї вже порішене. Міністерство прихилило ся в тій справі до резолюції галицкого сойму і до петиції "Товариства учителїв шкіл висших". Очевидно, що таке умундурованє потягне за собою знатні кошти, котрі тяжко дадуть ся відчути біднїйшим родичам.   Процес против 118 селян, обжалованих о опір властям в справі антіхолєричних розпоряджень, скінчив ся в суботу вечером. Всї обжаловані признавали ся до вини, але підносили, що робили в добрій вірі, бо гадали, що комісії санітарні будуть дїйстно нищити их добуток. По промовах прокуратора і оборонця видав трибунал засуд, котрим увільнено 85 обжалованих, а 33 засуджено. Найтяжшій засуд упав на Яна Лямпу, за обиду маєстату. Єго засуджено на 4 місяцї тяжкої вязницї з 1-разовим постом в тиждни. По 3 місяцї одержали: Ян Ґжесяк, Ян Стельмах (заступник війта) і Вален. Мурин. По 2 місяцї дістали: Анна Ракочи, Агнїшка Каспшик, Юл. Щиґлова, Соф. Шимонякова і Іос. Щиґел. На 6 тижднїв засуджені: Марія Стельмах і Катерина Доминикова. На 3 тижднї арешту засуджений Ян Мута, на 2 тижднї засуджено сїмох селян, на 10 днїв пятьох а по 7 днїв арешту одержало вісьмох селян.   Збори народні скликала була львівска партія соціяльно-демократична на день 14 н. ст. сїчня до ратуша. На порядку дневнім зборів поставлено між иншими і становище польскої лївицї соймової до реформи виборчої і до виїмкових розпоряджень в Чехії. Однако поліція заборонила збори, а то з таких причин: "Як-раз перед початком сесії соймової, — каже ся в розпорядженю поліції — появились в кільканацятьох місцях в містї плякати підбурюючі або против послів до ради державної взагалї, або против деяких послів вказаних поименно, а навіть взиваючі до насильства на особах тих послів з причини их становища в радї державній підчас нарад над виїмковими розпорядженями в Празї. На деяких домах ІІІ-ої дїльницї міста замітили орґани поліційні крім того написи, накликуючі до сильної демонстрації против кола польского в радї державній, против законодатних тїл і против деяких послів". З того заключає поліція, що уми в деяких кругах суспільности так розярені, що збори могли би грозити публичній безцечности і длятого дирекція поліції не може на них позволити.   Новий терен нафтовий відкрито в Ляхові, добромильского повіта, маєтности Володисл. Новацкого з Крецова. Вже в мілких криницях показують ся сильні ґази і ропа.   Про воздушне зявище доносять до одної львівскої часописи з Сянока: Вертаючи до Сянока дня 3 н. ст. сїчня, оглядав я о годинї 3-ій з полудня в дорозї з Загутиня до Сянока незвичайне воздушне зявище. Сонце стояло вже на заходї, небо було майже без хмарки, мороз сильний і незначний всхідний вітер. На кільометер ид півночи від сонця вибігла з над лїса на небо прямовисно дуга, на кілька метрів високо. Селянин, що мене віз запитав: "А на що се, пане?" Тяжко було єму се пояснити.   Пруска комісія кольонізаційна купила при кінци сего року знов кілька великих маєтностей і задумує засновати на куплених грунтах кілька нїмецких кольоній. Именно набула комісія села: Поґжибово, Старий і Новий Ромбчин, Старе і Нове Єлитово, Сулислав і Валентиново простору 11.100 морґів за 1,670.000 марок від дотеперішного властителя Непомука Немойовского; дальше добра Радоєвицї, Попово і Пшибислав простору 3520 морґів за 330. 000 марок і Стшидзев простору 1140 морґів за 190.000 марок. Всї куплені села лежать над россійскою границею, мають загалом 15.760 морґів простору і коштували комісію 2,190.000 марок.   Дрібні вісти. У Львові помер емеритований директор дібр фундації Скарбка, Корн. Кевеш, в 73-ім роцї житя. — В Викотах під Самбором помер сими днями Володимир Липовскій, пенсіонований майор драґонів. — В Перемишли стратив житє дня 7 н. ст. сїчня вояк 6 полку уланів, котрого переїхав поїзд. Причиною нещастя була власна неосторожність улана. — Оногдашної ночи обікрали якісь невислїджені злодїї торговлю Стан. Войцїховского у Львові. Шкода виносить звиж 1000 зр. — Намістництво дозволило студентови медицини в Кракові Іос. Щуркови змінити назвище на Водницкій. — В Кракові помер дня 13 н. ст. сїчня д-р Маврикій Мадурович в 63-ім роцї житя, родом з Коломиї, професор на видїлї медичнім краківского університету і спосібний ґінекольоґ.   Дѣло 