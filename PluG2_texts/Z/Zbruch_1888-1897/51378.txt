Перенятє зелїзницї Кароля-Людвика в управу державну.

Бесїда тронова згадала о перенятю зелїзниць в управу державну і між товариствами зелїзничними, від котрих розпічне ся тая акція, перше місце займає зелїзниця Кароля-Людвика. Треба памятати, що палата послів ще при случаю призволеня позички на другі шляхи той зелїзницї, ухвалила була резолюцію, щоби єї по скінченю будови другого шляху переняти в заряд державний. Правительство не зробило тогди нїякого заміту з своєї сторони, а, як кажуть, другій шлях має бути скінчений сего лїта. Тепер доносить Neue freie Presse, що заряд зелїзницї дістав сими днями від міністерства торговлї офіціяльне запрошенє заименувати делєґатів, котрі з початком червня з заступниками правительства мають вести переговори в справі переходу зелїзницї в заряд державний. В тім рескриптї знаходить ся примітка, що правительство хоче переняти на себе шляхи зелїзницї вже на 1 сїчня 1892. В переговорах буде природно йти передовсїм о установленє цїни викупна. Біржа вже від давна спекулювала з тої причини акціями, бо сподїють ся, що перенятє зелїзницї в управу державну спровадить за собою піднесенє ренти акційної. З тої причини остерігала офіціяльна Presse перед занадто рожевими надїями і перед небезпеченьством, щоби безграничний оптімізм не потягнув за собою прикрих наслїдків. На то инші ґазети опублікували знов условія викупна, а за основу до своїх виводів взяли грамоти концесійні.
Що-до старих шляхів (Краків-Львів) то грамоти установляють слїдуюче: На означенє цїни викупна мають брати ся в рахунок чисті доходи річні за попередних семи лїт, але від того відкинути треба чистий дохід двох найгірших лїт. Той пересїчний дохід не може виносити менше, нїж 5,2% основного капіталу, і має виплатитись концесіонарям яко рента річна в ратах піврічних в золотї або сріблї. Термін викупна на шляху Краків-Перемишль минув уже в роцї 1888, а на шляху Перемишль-Львів минає речинець концесійний 30-ох лїт дня 4 падолиста 1891 р. І справдї, для старих шляхів перенятє зелїзницї наступить дїйстно по цїлковитім закінченю трицятьлїтного терміну, бо аж 1 сїчня 1892. До обрахунку ренти викупної возьме ся на взгляд результати в лїт 1885 до 1891, а за два найгірші роки будуть уважатись роки 1886 і 1887, і ті вилучать ся. Пересїч прочих 5 лїт дійде до 2,7 міліонів зр. Тілько-ж представителї урядові певно не залишуть піднести того, що зелїзниця переступила основний капітал вкладовий на три міліони зр. і що акціонарі старих шляхів дістали дивіденду висшу в остатних роках, нїж се ґарантує держава. Дальше держава також не єсть обовязана купувати парк (вози, приряди руху), лише о стілько, кілько справлено до першого урядженя по отвореню зелїзницї. Також не хочуть податку враховувати яко позицію розходу, а се може також обнизити ренту.
На т. зв. новім шляху Львів-Підволочиска концесія ґарантує чистий дохід. Тут хоть не минув термін трицятьлїтний, але нова сїть підпадає під закон секвестраційний з року 1877, бо товариство нарушило для тої лінії в пятьох лїтах більше, нїж половину державної ґарантії, і правительство посїдає право зараз переняти шлях в управу державну. Цїна викупу в концесії є 1,550.000 зр., але по термінї трицатьлїтнім.
Лишають ся ще льокальні зелїзницї Ярослав-Сокаль і Дембиця-Розвадів. Правительство мало говорити, що оно не хоче брати на себе тих зелїзниць. Але з супротивної сторони підносять, що удержавненє головних ліній є виключене без зелїзниць льокальних, длятого, що нова позичка 75-міліонова тяжить на всїх шляхах і заряд державний не був би в станї вилучити частини припадаючої на зелїзницї льокальні і тих забезнеченє гіпотекарне змінити, котре забезпечає всї 75 міліонів.
Як бачимо комісія, котра зійде ся 1. червня, мусить рішати богато квестій, заки приступить до означеня цїни викупної. 