Копальнї вугля в Коломийщинї.

Поклади вугля на Покутю знані були вже з початком сего столїтя. В роцї 1802 купив якійсь Манц право "шурфу" в Мишинї коло Коломиї а в роцї 1840 заложив Задурович копальню вугля в Новоселици, в снятиньскім повітї. Обі копальнї перейшли в роцї 1849 на власність цукроварнї товмацкої, котра зуживала вуголь для власної фабрики. В роцї 1859 купив копальню мишиньску Іосиф Гекер, а копальню новоселицку в роцї 1876 Трахтенберґ і Герш Кріс. В роцї 1890 купили обі копальнї Щепановскій і спілка, і загадали єї зараз розширити і устроїти з приміненєм всяких нових винайдень. Доси устроєно в той спосіб копальню в Новоселици а властиво в Джурові. Поклад вугля обіймає місцевости: Новоселицю, Рожнів, Джурів, Тростянцї і Трійцю. З огляду на положенє дїлить ся сей поклад на дві части, на поклад меншій, сухій і на значно більшій підводний. Води має бути над тим покладом на 6 метрів, а помпованє єї в тім місци було дуже тяжке з причини перемішаня єї з піском. Тепер вже усунено ті трудности і добуванє вугля на цїлім просторі зачне ся за яких три тижднї, коли скінчена буде будова кінної зелїзницї з Новоселицї до стації зелїзничої в Видинові. Копальня тая буде доставляти денно 1000 до 2000 метричних сотнарів угля. — Другою копальнею єсть копальня мишиньска. Она ще не уладжена цїлковито і експльоатація на ширші розміри зачне ся аж за рік, коли будуть покінченй всї будинки. Тепер продукує ся копальня 9 до 10 ваґонів денно дуже доброго чорного вугля. Добуванє єго досить вигідне, штольнї не потрібують по більшій части оцимброваня і вуголь творить над головами вигідний дах. Видатність копальнї досить велика і обчислено, що вугля стало би в Мишинї на 50 лїт, єсли добувалось би денно по 40 до 50 ваґонів. Копальня мишиньска доставляє тепер вугля черновецкій зелїзници і то значно дешевше, як копальня в Яворжнї або копальнї шлескі. Одною з головних перепон, длячого копальнї вугля на Покутю ще не розширились єсть брак робітника. Місцеве населенє відносить ся дуже байдужно до копалень і нїхто не хоче при копальни робити, всї робітники виключно Мазури. Сими днями відбуло ся в Мишинї посвященє новопобудованих домів робітничих і школи для дїтей робітників. На се торжество прибуло досить гостей зі Львова, Коломиї, Новоселицї і Печенїжина. Чину посвяченя довершив кс. Карницкій, лат. парох з Яблонова. 