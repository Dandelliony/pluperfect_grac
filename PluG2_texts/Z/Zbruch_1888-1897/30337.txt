Наука, штука і литература. — Нові ноти ґульденові. — Инфлюенца.

Наука, штука і литература. Від п. Остапа Нижанковского одержали ми отсе письмо: Відповідаючи на численні запитаня в провинції, дотично "різдвяних коляд" підложених під ноти і, взагалї, хотячи запобігти тим недостачам, з якими стрїчаються і найлучші у нас хори в часї свят різдвяних, маю честь заявити, що сими днями вийде з друку партитура "коляд" на Рождество Христ., приладжених для хору мужеского. Виданє се — в форматї видань "Библіотеки Музикальної", на велиновім папери, обнимаюче 20 найпопулярнїйших коляд, — коштувати буде лиш 25 кр. Належитість за поодинокі примірники (долучаючи за кождий на пересилку по 2 кр.) прошу пересилати разом з замовленєм, найлучше в листї, значками (марками) почтовими, — на більше же примірників переказом почтовим, на адресу: Остап Нижанковскій Львів улиця Коперника ч. 36. — (Поміщаючи з вдоволенєм повисше заявленє п. О. Нижанковского, додамо ще, що п. О. Н. взявшись за сю працю, зробив нашим хорам немалу прислугу, бо і дїйстно в великім клопотї находились они в часї різдвяних свят, не маючи відповідного підручника. Як зачуваємо, колядки тії мають бути п. Нижанковским дуже удачно та приступно згармонизовані, навіть для менче вправних хорів сельских. Думаємо про-те, що запрашати ще до численних замовлень сего першого в тім родї і так на часї являючого ся виданя, — єсть зовсїм злишним. — Ред.)
Нові ноти ґульденові. З Пешту пишуть до N. fr. Presse: На нові ноти одноґульденові нераз вже нарїкала публика за-для их форми, краски і загального виготовленя та тому і говорено, що нові ноти вицофуються з обігу. Тепер знову мали многі институції грошеві внести петиції, щоби вицофати з обігу всі нові ґульдени. Після добрих информацій показуєся, що всї ті вісти суть неправдиві. Лиш се єсть фактом, що тепер друкують нові ґульдени на міцнїйшім і лїпше ґумованім папери, через що збільшаєся видержалість тих нот; але ті нові ґульдени не видаються на разї, доки ще вистане запас першого накладу. Ціль нових ґульденів була та, як відомо, щоби положити таму фальшованями, котрі можна легкої осягнути за-для великого розвою на поли барвної фотографії. При розслїдах підроблених пятьґульденових нот і инших заграничних паперів показалося, що нераз годї розрізнити правдиві ноти від підроблених. Віденьске ателіє робленя грошевих нот зробило такій дослїд в цілях наукових: подробило нїмецкі ноти на двацять марок при помочи фотографій а фальсификат так був удачний, що нїмецкі уряди фахові не могли розрізнити фальшивих нот від правдивих. Тому то при виробі наших нових ґульденів ужито паперу з примішкою дрібних волосків. При фотографичнім підробленю ті волоски виходять мов густо помотані, і вже голим оком можна розпізнати фальсификат. Також і краска нових ґульденів не придаєсь до фальшованя.
Инфлюенца, недуга, про котру недавно ми писали, шириться і дальше в Петербурзї, а навіть мала появитись між тамошним гарнизоном. Також і в инших містах на всходї і заходї Россії появились случаї занедужаня на инфлюенцу. Инфлюенца петербургска истнувала від давна і появлялася епидемично в деяких лїтах: і так два рази появилася у Відни: першій раз в р. 1782, коли Відень числив лиш 300.000 мешканців, занедужало на инфлюенцу 60.000 осіб а називано сю недугу тогдї Blitzkatarrh, в шість лїт пізнїйше в р. 1788 занедужало 20.000 осіб а газети назвали инфлюенцу "россійскою недугою". Тогдїшні газети подали, що недуга прийшла з Россії і Польщи і мало хто на ню помер. Так і тепер, хоч недуга появилась епидемично, рїдко хто умирає, а звичайно по 5—10 днях подужає. У Відни занедужало тепер на инфлюенцу в загальнім шпитали 13 осіб з обслуги лїкарскої і всї вже подужали. Як показуєсь з вістей, то епидемія та шириться по Европі з всходу на захід. 