Справа з 10.000 запомоги. 

Від кількох уже душпастирів руских одержали ми запитанє, як стоїть справа з тими 10.000 зр. від зелїзниці Кароля-Людвика на запомоги для храмів Божих в Галичинї: чи они лиш для костелів, чи і для церквей? На то заявляємо, що ті 10.000 зр. спочивають у п. намістника і до президії намісництва треба вносити просьби о запомоги. Ми тої гадки, що право до запомоги мають не тільки лат. костели, але і церкви, бо внї дирекція зелїзниць не сказала, що запомоги мають даватись тілько костелам, а церквам нї, а по друге навіть не могла того сказати, бо та зелїзниця в більшій части своїй переходить через край рускій і так само від Русинів тягне зарібки, як від Поляків. Не знаємо, як з тою сумою поступить намістник гр. Баденій, чи видасть цілу на костели, чи подїлить на половину: одну для костелів, в другу для церквей, — але по справедливости так би повинен зробити. Побачимо! 