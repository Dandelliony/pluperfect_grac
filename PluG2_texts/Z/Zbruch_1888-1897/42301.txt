◦ ◦ ◦ ◦ ◦ ◦ ◦ ◦ ◦ ◦

Огнї. Дня 29 вересня по 4-ій год. з полудня займив ся огонь в Кудринівцях, пов. золочівского, і погоріло 21 загород селяньских. Шкода, о скілько дасть ся на разї обчислити, виносить около 13.000 зр. і була убезпечена лиш в малій части. Причиною огню була лиха будова "курної хати". Пекли паланицї і полишивши жар в печи, вибрались в поле. Коли огонь займив ся, не було нїкого на обійстю. При гашеню огню сильно заходилась золочівска жандармерія, котра стягала селян з сусїдних сїл до ратунку. Сильний вітер роздував поломінь, тож згарища горіли через цїлі два днї. — В ночи з суботи на недїлю 4 н. ст. жовтня вибух огонь в селї Грабівци, повіту стрийского, і помимо дощу обернув в попіл 15 селяньских домів з их сегорічним доробком. Огневи сприяв сильний вітер а огняна луна при пітьмі ночи виднїла далеко на вкруги і затревожила цїлу околицю. Розуміє ся, що шкоди великі, взявши на розвагу, що все сегорічне збіже і паша були під дахом. — Дня 25 н. ст. вересня займив ся огонь в Калагарівцї, пов. скалатского, в хатї селянина Филипа Сварчевского. У него проживав россійскій жид, котрий торгував прядивом, покладками і т. п., а також мав в комірцї на складї більшу скількість нафти. Згаданого дня вийшла жінка жида до комірки, щоби налити нафту до лямпи, і при тім займило ся прядиво і сухі тріски а відтак запас нафти і одїж жидівки. Жидівка вбігла до хати, там хотїла придушити на нїй поломінь 12-лїтна донька, але і на нїй займилось платє. Мати і донька вибігли з хати на подвірє, але заким збіглись люде на поміч, жидівки попеклись майже на смерть. Дївчина померла за кілька годин, а мати віддала духа в дорозї до Гусятина, де віз єї муж до свояків. Розумієсь, що при тім погоріло цїле господарство Сварчевского. — В Лановицях коло Самбора згоріла загорода одного селянина, при чім погибла в огни 7-лїтна дитина.
Самоубійстю. Антін Тромпетер, асистент рахунковий краєвої дирекції скарбу, числячій 26 лїт, безженний, застрілив ся вчера рано о 6-ій годинї в готели "під Тигром" з револьверу, поцїдивши себе в серце. Служба готелева почувши вистріл, прибігла до комнати але застала самоубійника вже мертвим. Причиною самоубійства мало бути се, що не здав испиту на офіцира оборони краєвої.
Испити для лїкарів і ветеринарів, приписані, щоби одержати стале місце в публичній службі санітарній при політичних властях, відбудуть ся в падолистї: для лїкарів в Кракові і для ветеринарів у Львові.
В американьских ґазетах находимо сумні звістки дотикаючі справ рускої кольонії в Америцї. В часописи Slovak v Amerike (ч. 38 з 18 вересня с. р.) знаходимо звістку, що церков в Кінґстонї пійшла на продаж. В Slovak-y річ представлена так, що нїби-то за якійсь довг затягнений за о. Воляньского у якогось Шварца, шеріф продав Шварцови за 40 долярів церков, котра коштувала 1.200 долярів. Тепер о. Запотоцкій і парохіяне кінґстоньскі внесли до суду просьбу, щоби суд заборонив Шварцови відпродати церков в треті руки. В Amerikanischer Republikaner (ч. 7 з 12 вересня с. р.) з находимо знов оголошенє шеріфа о маючій наступити продажи ліцітаційній дня 5 н. ст. жовтня [отже вчера] в урядї в Потсвіль цілої реальности з церквою в Шенандорі. Реальність описана в оповіщеню тими словами: Два кавалки ґрунту, кождий по 30 стіп до улицї, отже разом 60 стіп широкі а 150 стіп довгі, з приналежностями, складаючими ся з 2-поверховної будівлї церковної, в 2½-поверхового будинку мешкального і в 2-поверхової прибудови — власність греко-кат. церковного братства церковного св. Михаїла". Доборолись Русини в Америцї до самого краю!
Дрібні вісти. У Львові упокоїв ся Лев Гойванович, ученик IV кл. академічної ґімназії в 14 роцї житя. — Після урядових дат єсть в Россії 2668 католицких костелів а 3255 католицких священиків. — Кардинал Герґенретер помер в Монахії в 76 р. житя. Покійний написав між иншим брошуру Antijanus, в котрій боронить рішень ватиканьского собору що-до непомильности папи. 