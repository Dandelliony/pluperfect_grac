Приїзд цїсаря.

Видїл краєвий вислав до всїх маршалків рад повітових в Галичинї отсе письмо:
"Приїзд Єго Цїсарского і Королївского Апостольского Величества Найяснїйшого Пана до Львова, вижиданий з радостію цїлим краєм, наступить дня 30 серпня с. р. по полудни, відтак Найдостойнїйшій Гість зволить задержатись у Львові через два днї слїдуючі, а дня 2 вересня вибрати ся на вправи ц. к. армії в околицю Грушова.
"На вість, що Дорогій Монарх найласкавійше рішив ся відвідати столицю краю, порішив князь маршалок разом з краєвим видїлом взяти почин именем репрезентації в устроєню для Найдостойнїйшого Гостя такого принятя, яке би відповідало, хоч не в повній мірі, чувствам для особи Найласкавійшого Монарха у всїх верств нашої суспільности.
"В тій цїли завязав видїл краєвий комітет, котрий займив би ся устроєнєм принятя, і запросив до него людей, що знають край і мешкають у Львові, або коло Львова, а котрі жертвували охотно свою раду і поміч, щоби видїлови краєвому улекшити виповненє єго задачі.
"Порозумівшись з сим комітетом, по рішив видїл краєвий передо всїм візвати цїлий край до участи в принятю і покликати в тій цїли депутації всїх рад повітових. Після гадки видїлу краєвого, котрий не хоче в тій справі в нїчім випереджати рішеня ради повітової, годилось би, щоби депутація кождого повіту складала ся з маршалка і єго заступника та бодай кількох членів ради повітової. Сі депутації, разом з видїлом краєвим, з маршалком краєвим на чолї, повитають Найяснїйшого Пана на двірци зелїзничім у Львові, по чім дня 31 серпня будуть приняті спільно з видїлом краєвим на авдієнції цїсарем, котрому маршалок краєвий их представить.
"Длятого просить видїл краєвий Вп. п. маршалка, щоби Ви зволили, скликавши повну раду повітову, представити їй зміст отсего письма і візвати єї до вибору депутації.
"Про вибір і склад депутації зволите Вп. п. маршалку як найскорше повідомити видїл краєвий.
"Просимо відтак Вп. маршалка, щоби Ви в спосіб, якій уважаєте найвідповіднїйшим, старали ся вплинути на дїдичів (obywatelstwo) свого повіту, щоби в торжественнім повитаню і принятю Найясн. Пана у Львові взяло як найчисленнїйшу участь, бо ми бажали би, щоби наш край при тій нагодї показав, як високо цїнять сей доказ ласки і прихильности, якій дав нам цїсар і король наш, відвідуючи столицю сего краю".
_____
Комітет львівскій, подїлившись на поодинокі комісії, відбував наради над способом повитаня цїсаря. Ми вже згадували про першу нараду комісії анкетової, тепер же зазначимо дальші уваги сеї комісії. І так автором польского тексту кантати буде молодий поет Стан. Россовскій. Рішено удатися до директорів артистичних товариств музичних на провінції, щоби взяли участь в кантатї, бо сили місцеві (170 голосів) будуть за малі. Рішено, щоби тексти кантати, як рускої так і польскої, з нїмецким переводом випечатати, та в артистичнім переплетї доручити цїсареви. Пан Макаревич здав справу з дотеперішної дїяльности комісії. Комісія порозуміла ся з командантом корпуса що до участи музики войскової в кантатї. Що-до участи руских співаків, то хоч 30 руских питомцїв і 10 священиків з добірними голосами відспівають окрему кантату підчас гостини цїсаря в семинарії — все таки они не відтягнуть ся від участи у відспіваню польскої кантати, як рівнож польскі співаки будуть співати руску кантату. 