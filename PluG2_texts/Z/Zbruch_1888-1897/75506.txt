Справозданє з засїданя анкети конкурсової

скликаної видїлом краєвим для оцїненя і преміованя руских творів драматичних.
В суботу о год. 11-ій перед полуднем відбулось засїданє анкети, скликаної видїлом краєвим для оцїненя руских творів драматичних, надісланих на конкурс, розписаний видїлом краєвим по мисли рішеня соймового.
Анкетї проводив член видїлу краєвого Xамєц. З членів анкети прибули на засїданє: ґр. Стан. Бадені, проф. д-р Омелян Огоновскій, проф. Барвіньскій, проф. Коцовскій, адвокат д-р Евгеній Олесницкій з Стрия, член видїлу краєвого д-р Савчак, кандидат адвокатури Николай Шухевич і Плятон Костецкій.
Коли анкета зібралась, внїс д-р Савчак, щоби вибрати референта, котрий представив би анкетї зміст творів і поставив внесеня що-до оцїненя і преміованя тих-же. Анкета вибрала референтом одноголосно адвоката д-ра Олесницкого, котрий в довшій основній промові дав погляд на всї твори надіслані на конкурси. З справозданя єго подаємо отсі дати: Всїх творів надіслано 16, з тих 3 историчні драми, 4 драми побутові і 8 комедій і инших родів творів драматичних. З тих творів припадає на україньских писателїв 3 (всї три драми побутові) а всї прочі твори припадають на галицких і буковиньских писателїв. Причиною того розмірно слабого обісланя конкурсу єсть именно се, що поважне число творів, именно драм историчних, післали дотичні автори на конкурс драматичний, розписаний "Просвітою" (за-для розданя Михайлової премії).
З-поміж 16 надісланих творів узнала анкета найлїпшими чотири, а именно побутові драми: "Мужичка", "Чабан", "Украдене щастє" і "Катря Чайківна" і над тими творами розпочалась довга і основна діскусія, в котрій кромі референта забирали голос головно проф. д-р Огоновскій, ґр. Бадені і проф. Коцовскій. По переведеню діскусії приступлено до голосованя. Результат голосованя був такій, що першу премію (300 зр.) признала анкета драмі "Катря Чайківна", другу в сумі 250 зр. драмі "Мужичка", третю в сумі 200 зр., драмі "Украдене щастє", тую третю з застереженєм деяких малих змін в драмі в мисль заміток висказаних анкетою.
Рішеня ті запали абсолютною більшостію голосів. При голосованю над другою і третою премією упала кождим разом значна меншість голосів на драму "Чабан", о котрій члени анкети висказувались з признанєм. З неменшим признанєм висказались члени анкети також про историчні драми "Беата і Гальшка", "Кочубей і Мазепа" і "Тиміш та Локсандра", з котрих кожда має богато стійности і котрі лише під взглядом сценічним грішать де-що за великою розтяглостію, однак на всякій случай по відповіднім справленю могли би увійти в репертоар рускої сцени. Та се вже буде річ комітету артистичного "Рускої Бесїди" — порозумітись з авторами і використати их працї для репертоару. З инших штук непреміованих годили би ся деякі для своєї гарної тенденції до представлень в театрах аматорских по наших читальнях (прим. комедії "Шукав щастя" і "Пан Корнилій").
Відтак приступлено до отвореня коверт, скриваючих имена авторів преміованих творів і відчитано ті имена. Показалось, що автором драми "Катря Чайківна", преміованої першою премією, єсть Українка Надежда Матїївна Кибалчич, автором драми "Мужичка", преміованої другою премією, Українець Константин Ил. Писанецкій (Ванченко), артист драматичний, а автором драми "Украдене щастє", преміованої третою премією, Иван Франко.
На тім скінчилось засїданє анкети. 