◦ ◦ ◦ ◦ ◦ ◦ ◦ ◦ ◦ ◦

Вчерашне драматичне представленє ремісничого товариства "3opі" в сали Frohsinn-y згромадило повнїську салю публики рускої. Поки-що занотуємо, що артисти представили "Гната Приблуду" на вдоволенє зібраної публики.
З Бучацкого пишуть нам: Дня 22 цвітня приїхав до Бучача з Янівки посесор звістного бучацкого лат. пароха кс. Громницкого Чепіта разом з женою. Переночувавши на пробостві, Чепіта вийшов в недїлю рано на місто, а вернувши на пробоство, нагле по снїданю помер. Комісія взяла ся зараз до секції. Трупа потім поховано, а внутрішности відослано до Львова для розслїду, чи Чепіта, чоловік здоровий мов дуб, не помер на холєру. Поки-що взято ся до десинфекції. Всї річи, на котрих Чепіта лежав, і богато річей кс. Громницкого [кажуть на 400 зр.] попалено. Дальше поставлено двох жандармів, одного при дверех а другого при брамі, і ті день і ніч держать на пробостві о. Громницкого і вдову Чепітову в запертї, не пускаючи з хати. Люде в містї кивають на все те головами, бо такій стан облоги пробоства має тревати вісїм днїв, а в холєру азійску в Бучачи нїхто не вірить. Правда, в Бучачи холєра єсть усе, але то холєра — бучацка.
Зміна власности. Маєтність Станькову і Кулинки з Довгою, Лазарівкою і прилеглостями, в повітї калускім, купив від Горнштайна І. Г. Шумер.
Нові монети, двацять- і десять-сотики появились з днем 1 мая. Рівночасно будуть стягатись постепенно срібні двацятаки і десятаки, а то в сей спосіб що каси державні будуть задержувати вплинувші до них сего рода монети і их вже більше не видавати.
Вибух ґазу. При улици Сикстускій в домі під ч. 3 заводить ся ґазове освітленє в торговли Бавма, в сусїдстві римарскої робітнї Едварда Купчиньского. Тота робітня освітлена нафтою, однако в нїй находять ся ґазові рури. З причини неосторожности напустили робітники ґазового заведеня ґаз до згаданих рур, котрий відтак запалив ся і викликав в робітни грізний пожар. Шкода виносить около 1300 зр. Дім уратовано при енерґічній помочи сторожи огневої.
Пос. д-р Левицкій здавав вчера посольске справозданє перед своїми виборцями в Перемишли. Виборцї заявили єму довіріє.
За богато опіки. Таке приходить ся нам сказати, відчитавши відозву пп. Теофіля Меруновича, Володислава Теренкочого і Володимира Хаберского, членів дирекції "Повітового товариства задаткового у Львові" при львівскій радї повітовій — відозву, котрою скликують людей з львівского повіта на завтра рано на збір до салї ради повітової, аби підперли тих панів в их намірі заснованя ще одного товариства, а то "Повітової торговлї у Львові", котра би взяла в свої руки маючі завестись маґазини соли у Львові, Винниках, Яричеві і Щирци, а тим самим "мала запевнене опанованє торговлї солію ві всіх 131 громадах львівского повіта" [як дословно кажуть ті пани в відозві]. "Опанованє торговлї" — ласий кусок, але єго повинно ся подїлити межи христіяньских торговельників, купцїв, а не щоби пани з ради повітової усе монополізували, так, що наконець усе опанують, а для предприємства людей в повітї нїчо не лишить ся. Нехай би ради повітові лїпше пильнували доріг, мостів і всего, що до них належить, а не гонили за тисячними побічними интересами на шкоду самостійних предприємцїв... Впрочім тілько люде фахові можуть добре розуміти і вести фахові дїла, а до чого доходить, як пани беруть ся за несвоє дїло, о тім свідчить н. пр. крах такого львівского товариства консумційного...
В справі назви нових грошей настала в польскій прасї завзята полєміка. Розходить ся о те, як називати по польски Heller. Одні проєктують grosz, другі halerz, а рада шкільна краєва рішила, як звістно, лишити в підручниках шкільних таки Heller. Отже як доносить краківскій Czas, котрий першій запроєктував приймиту назву halerz, рішило міністерство скарбу по засягненю гадки учених (краківскої академії наук), уживати в польских переводах назви halerz. У нас приймила ся вже досить загально назва сотик, треба би єї лише консеквентно уживати.
Віденьскій університет числив в зимовім курсї 5995 студентів, з чого припадає на звичайних слухателїв 4452 а на надзвичайних 1543. На факультетї богословскім було вписаних 213 звичайних а 12 надзвичайних; на правничім 1728 звичайних а 378 надзвичайних; на медичнім 2102 звичайних а 777 надзвичайних; на фільософічнім 388 звичайних а 196 надзвичайних. Фармацевтів було 180. Галичина достатчила віденьскому університетови: 30 слухателїв богословія звичайних, 154 правників звичайних а 14 надзвичайних, 268 слухателїв медицини звичайних а 87 надзвичайних, 43 слухателїв фільософії, з того 18 надзвичайних, і 11 фармацевтів. З Азії учили ся на університетї віденьскім 1 правник і 3 медики; з Америки 89 медиків, з котрих лиш один був звичайним слухателем, 3 слухателї фільософії і 1 правник; з Австралії 2 надзвичайні слухателї медицини; з Россії 10 правників, 50 медиків звичайних а 44 надзвичайних і 11 слухателїв фільософії, з котрих 8 було надзвичайних.
Видалено з ґімназії в Будїєвичах у Чехії сїмох учеників, а між ними двох матуристів за те, що разом ходили на пиво, носили шапки одної барви і видавали шинкову ґазетку, в котрій висмівали директора і учителїв. Часть учеників виключено з ґімназії в Будїєвичах, часть зі всїх ґімназій ческих, а двох засуджено на 16-годинний карцер. Се рішенє дирекції потвердила краєва рада шкільна в Празї і висказала признанє для директора і учительского тїла, за основну педаґоґічну опіку. 