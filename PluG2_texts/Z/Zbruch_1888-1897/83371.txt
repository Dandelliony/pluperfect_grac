Іронія рівноправности.

  Не дасть ся сего заперечити, що поступ етичного людского розвою поборює чим раз більше звірячу силу і безвзглядне самолюбство, та стремить безперестанно до найвисшого людского ідеалу — до рівноправности.   Майже в цїлім цївілїзованім сьвітї принято вже тепер засаду рівноправности яко найголовнїйшу точку державного законодавства — а так і наша австрийска конституцийна управа признала сю засаду в XIX. артикулї своїх державних засадничих уставів, де виразно сказано, що кошдий нарід має повне право плекати свою народну мову і розвивати ся своїм питомим природним способом.   Засада рівноправности є безперечно найморальнїйша і найрозумнійша; бо-ж тілько рівноправність може спровадити всїма пожаданий моральний і материяльний розвій, так поодиноких народів як і поодиноких одиниць, і тим способом заспокоїти справедливі бажаня загалу. Тілько рівноправність може усунути нелюдский утиск, негідне визискуванє чужої працї і спровадити загальний лад, правдивий загальний добробит і мирне пожитє цїлої людскої суспільности.   На жаль і превелику шкоду загалу позістає ся найморальнїйша і найсправедливійша засада все ще в більшій части лише на папери. А вже-ж між всїма народами австрийскої держали найбільше покривджений в сїм взглядї руский нарід на Буковинї, що становить взглядну більшість сего краю. Навіть міродайні круги уважають Русинів на Буковинї все ще яко мізерний безправний люд, що має лиш обовязок давати тяжкий податок свого майна і своєї дорогої крови і взагалї вислугувати ся другим. Про моральний і материяльний розвій сего народу нїхто не дбає, а музольні стараня наших двох народних заступників знаходять на кождім кроцї тілько самі перепони а навіть і докори. Недавно один фаховий впливовий урядник був дуже тим обурений, що заступники руского народу, бажаючи придбати свому народови лучшоі долі, посьміли в буковиньскім соймі опімнути ся о заснованє рускої ґімназиї на Буковинї.   Не знав а може не хоче знати сей панок, що з причини цїлковитого браку руских середних шкіл на Буковинї не може наш і так просьвітно занедбаний нарід видати відповідне число народної інтелїґенциї, котра би мала силу вибороти для свого народу рівних прав. Коли-б сей панок мав добру волю, так як се вимагає єго уряд, служити на Буковинї щиро і совістно в користь інтересів всїх мешканцїв сего краю, то певно був би вже ся переконав, що тілько з причини цїлковитого браку природного розвою своїх людий заняли майже всї впливові місця на нашій рускій земли самі неприхильні нам чужі люди; переконав би ся також, що навіть по селах рідко найти щирого руского душпастиря або бодай совістного свого громадского писаря. О промислї і торговли вже й не казати, се все в руках чужих людий, бо свої люди на власній земли мусять нидїти під тяжким обухом духової неволї.   І чи-ж се не правдива іронія запорученої засадничими державними уставами рівноправности?   Як зачуваємо, має небавком прийти на засїданє буковиньскої краєвої шкільної ради під обраду поручена буковиньским соймом правительству до увзглядненя справа заснованя рускої ґімназиї на Буковинї.   Маємо надїю, що краєва шкільна рада вискаже ся прихильно про сю для духового і культурного розвою руского народу на Буковинї дуже важну справу; бо-ж не тілько превелика вага сеї справи для розвою руского народу, але й сама справедливість вимагає від краєвої шкільної ради і правительства прихильного рішеня, коли зважить ся, що всї другі мешканцї сего краю так Нїмцї як і Румуни посїдають на Буковинї вже від давна середні школи з викладовою матерною мовою і тілько сїй інституциї завдячують свою теперішну моральну і материяльну перевагу. Для чого-ж тілько один руский нарід мав бути засуджений на вічне пониженє і фактичну зневагу? Чи-ж Русини з природи нездібні до духового житя, до просьвіти? Чи-ж 268.000 голов руского народу на Буковинї не встанї заповнити одну ґїмназию, коли далеко менше число Нїмцїв і Жидів заповнили аж 4 середні школи?   Природна духова вдача руского народу всїм добре знана, рускі сили підмогли Москалїв і Поляків і Румунів, а навіть знані сї сили і в нїмецкім сьвітї; а коли тепер на Буковинї так мале число учеників середних шкіл, то сему невинна духова вдача руского народу, але злиднї і неприхильність тих впливових дюдий, що взяли сей нарід в свою опіку.   Годї убити живе житє руского народу, він живий і чим раз сильнїйше стане упоминати ся о пошанованє приналежних єму прав. Кожда неприхильна проволока не убє єго житє, а тілько спинить найживотнїйший інтерес найчисленнїйшої народности сего краю, а тим самим спинить і духовий розвій і добробит в більшій части сего краю і піддержить справедливе огірченє того найчисленнїйшого народу, а вже сего не може і не повинна бажати нї краєва шкільна рада нї наше правительство.   Нехай отже правительство добре розслїдить сю преважну справу, щоби вже раз перестала панувати на Буковинї правдива іронія рівноправности!   Буковина   