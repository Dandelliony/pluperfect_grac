Руско-народний театр в Бережанах.

Театр наш відограв досі штуки: „Koрневильскі звони", „Дай серцю волю заведе в неволю", „Весела війна", „Отвертий дім" (на дохід мїсцевої сторожи огневої) і “Довбуша" трагедію Федьковича. Про ті штуки вже доволї писано, а нам хиба би ось що примітити. Кропивницкого „Дай серце волю заведе в неволю” єсть хорошій образок з житя україньского народу, та се лиш образок в шістьох відслонах і не знати, куди єго після правил драматургії зачислити. Мотив єго доволї оклепаний, той сам що в „Тимку Капрали" або в других подібних. Цілу штуку треба би в дечім переробити, а именно порадно було-би скоротити послїдну відслону, монотонну і томлячу та поодиноки відслони постягати, бо на зміст штуки шість відслон за богато. Зміст „Веселої війни" плохій, без всякої видимої тенденції.
О грї артистів наших висказуються знатоки чужої народности з повним признанєм. Пп. Плошевскій, Стечиньскій, Клїшевскій, Янович і другі могли-би в своїх ролях навїть перед вередливою столичною публикою на великих сценах виступати. Гра п. Плошевского в роли Гаспарда, п. Стечиньского в роли Микити Гальчука була незрівнана. П. Клїшевскій добре грає в ролях сальонових і відзначаєся милим голосом; менше удачно поводиться в роли сельского паробка. В роли Семена Мельниченка виглядав п. Клїшевскій як преодїтий в селяньску свиту граф. Зовсїм инакше віддає подібні ролї п. Янович. В роли Йвана Непокритого представив п. Янович вірний тип паробка-бурлаки. О жіночих силах нашого театру найвередливійшій чоловік муситься висказати з повним признанєм. Між ними замітили ми не-аби-яку силу в особі п. Радкевич. В роли Жермани п. Радкевич своїм милозвучним голосом, рутинованою грою і своєю особою дуже подобалась публиці. Побачили ми на сценї ще одну силу драматичну в особі п. Вишневскої. Своєю грою нагадує нам п-ю Биберовичеву. Голос має добрий, лиш треба би трохи єго виправити, та п. Вишневска повинна сама на то уважати, щоби голос не виходив крізь зуби. П. Клїшевска як все і всюди визначилась артистично викінченою грою і милозвучнии співом.
В суботу представлено „Довбуша", трагедію Ю. Федьковича. Представлений тут твір дуже різниться від первістного оригиналу, різниться навіть від того Довбуша, котрого представив першій раз у Львові п. Бачиньскій в р. 1881 за спеціальним призволом пок. автора. Відома всїм провідна ідея Довбуша. Акція розвиваєся в цілім творі дуже природно, характери ясно розвиті, — се один з найкрасших творів в нашій литературї драматичній. Гра артистів була, одним словом, знаменита. Особливо визначилися в своїх ролях пп. Стечиньскій (воєвода), Клїшевскій (Іван Довбущук), Баберович (Олекса Довбущук), Плошевскій (секретар), п-ї Биберовичева (Чора), Осиповичева (Дзвінка).
Згадати-би де-що і о публицї. В тім взглядї ми дуже завелися, надїючись чогось лїпшого. Рускої интелигенції в Бережанах мало, а і то учащає до театру не богато. З околичних священиків, хоть уже всюди по зборах і погода сприяє, ледви хто загляне до театру. На представленю знаменитого „Довбуша" не було анї одної родини священичої з околиці. Дуже то сумно. Дирекція театру докладає всіх змагань, щоби годно репрезентувати нашу институцію, щоби ми могли перед другими повеличатися, директор Гриневецкій стратив своє здоровлє для рускої сцени, а Бережанщина холодна, мов лїд.
В слїдуючу суботу представлена буде на бенефис пп. Клїшевских штука „Панї молода з Босни". Штука ся належить до опереток нового фасону, де о сам зміст і тенденцію моральну авторови не богато ходить, а за те ціла вага лежать в музиці. Музика нашого композитора Воробкевича становить вартість штуки. З другої сторони пп. Клїшевскі належать до головних представителїв нашої сцени, тож не сумніваємося, що публика наша бодай на сей раз покине свою байдужність і нагородить труди заслужених артистів своєю присутностею в театрі. 