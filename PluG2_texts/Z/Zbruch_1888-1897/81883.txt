◦ ◦ ◦ ◦ ◦ ◦ ◦ ◦ ◦ ◦

При будові величавої церкви в Мостах великих обняли роботи столярскі і слюсарскі члени нашого товариства ремісничого "Зоря" пп. Павлишак, Василиця і Пендюк. Така будова, якою єсть церков мостиска, вимагала відповідних до стилю церкви робіт столярских і слюсарских, тому комітет церковний в порозуміню з архитектом п. Нагірним рішив віддати их нашим майстрам львівским.   Заборона вивозу паші. Галицкі товариства рільничі заявили ся проти в заборони вивозу паші, а то з тої причини, що в Галичинї єсть сего року на стілько сїна і паші, що стане ще й на вивіз. Однако міністерство видало заборону з огляду на инші провінції австрійскі і тим виставило интереси Галичини на шкоду, бо цїна паші мусить обнизитись. Крім того богато людей з Галичини поробило контракти на доставу паші за границю, бо не надїяли ся заборони, а тепер заграничні купцї виступлять з претенсіями за для недодержаня умови. Однако наші господарі, що мають пашу не конче мусять стратити. В деяких околицях упадають цїни худоби і имовірно будуть ще дальше упадати, отже можна господарям купувати худобу, кормити лишною пашею і в той спосіб відбити страту на знижцї цїни паші.   Хмаролом, якій навістив Львів в недїлю пополудни наробив дуже богато шкоди в околици. Річка Полтов позаливала і замулила цїлковито сїножати в селах: Замарстинові, Збоїсках, Знесїню (в части), Ляшках, Сороках, Прусах, Полоничах. Крім того вода повиривала в огородах ярину, як капусту і бульбу. У Львові не було великої шкоди. Лише на площи св. Духа вивернув вітер з коренем каштана та ушкодив сади. В дім Шнайдера при ул. Академічній ударив грім, але не ушкодив дому, лише вирвав кусник тинку. В деяких низше положених улицях як в Різницкій, Театральній, Академічній позаливала вода пивницї, а навіть була в деяких мешканях.   Обікража церкви. В Золочеві дав ся сими днями замкнути в церкви бувшій ученик стрийскої ґімназії і по виходії процесії розгостив ся в нїй на добре. Коли пізнїйше отворив паламар двері, впало єму в очи, що вино випите і просфори зїджені. При дальших розслїдах побачив він, що двері на хори отворені, а коли прикликавши поміч вийшов сюди застав там згаданого ученика, котрий заявив, що дав ся замкнути в церкві з голоду. Крім випитого вина і зїжених просфор украв він 5 зр. з хоральної скарбони. Виновника відставлено до суду.   Нещастна пригода. В Кракові завалила ся вчера стїна в триповерховій новобудуючій ся каменици і засипала кількоро людей. З під розвалин добуто з рана дві робітниці тяжко покалїчені і двох мулярів лекше ушкоджених. По полудни добула сторожа огнева трупа теслї Лесняка вітця 2 дїтей, що удушив ся в пивници. О 2-ій годинї з полудня чули ще єго крик. Під розвалинами лишив ся ще 15 лїтний хлопець Дзик. Єго добути не можна, бо цїла камениця грозить заваленєм. Виною катастрофи єсть злий матеріял доставлений будівничим Ертлем і підмайстром Заблоцким.   Дѣло 