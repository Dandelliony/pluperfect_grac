◦ ◦ ◦ ◦ ◦ ◦ ◦ ◦ ◦ ◦

На соборчику священиків деканата залїщицкого дня 12 н. ст. вересня в Лятачи зобовязалися всї зібрані священики словом чести, що на будуще будуть всї письма до ц. к. урядів і судів писати тілько по руски. Примір гідний наслїдуваня!
Про убійства в Ярославли доносить Pol. Correspondenz, що се був атентат за-для рабунку а підозрїні о се дезертири войскові, Нищак і Шверк, уже увязнені в Люблинї в Россії.
В Снятин в ночи з 19 на 20 вересня вломився хтось до тамошного уряду почтового і забрав з двох замкнених столиків 46 зр. 11 кр. Між тими грішми було 10 зр. експедитора. Злодїй добирався до підручної каси зелїзної і відкрутив вже дві шруби, але мабуть хтось єму перешкодив в доконаню крадежи.
До повітової ради в Мостисках, при доповняючих виборах одного члена з громад сїльских, вибрано о. Іосифа Лїсковацкого з Мостиск.
Огнї. В Козарї, пов. рогатиньского, займився дня 12 н. ст. вересня огонь в коршмі а за-для сильного вітру перекинувся на сусїдні загороди і мимо великої помочи погорїли коршма и14 господарств в вартости 13.000 зр. Ветеринар п. Фрид виратовав одного селянина з огню, бо міг удушитись в димі. Причиною огню було то, що нерозважно палили папироси на подї в коршмі.
Дївчина — богословом. Pesti Naplo доносить, що сими днями принято до духовної семинарії в Кальочи на Угорщинї питомця, котрий, як то викрив кардинал Гайнальд, був... дївчиною, Марискою С. Розумієсь, що дївчину видалено з семинарії. (Способу, в якій викрив кардинал Гайнальд ту незвичайну похибку, не подають угорскі газети).
При будові мосту зелїзничого в Неполоківцях показалося, що робітники, замість вбивати палї до приписаної глубини, вбивали их дуже плитко а відтак утинали их з верху рівно з землею, щоби не можна було пізнати их обманьства. Инжинир зелїзничій п. Ясиньскій викрив се обманьство, котре могло мати грізні наслїдки. Наглядаючій тесля утїк а робітники толкують свою роботу тим, що так им казали робити.
Дрібні вісти. Маршалок краєвий, гр. Тарновскій, виїхав на кілька днїв до Дзикова. — У Відни в церкви св. Варвари відбудесь дня 29 н. ст. вересня вінчанє п. Костя Андруховича Навроцкого, урядника в Боснї, з панною Єленою Юрєвич Мляденовичівною. — В рїці Сукели, в повітї стрийскім, утопилася дня 19 н ст. вересня Євдоха Пах з Дїдушиць великих разом з конем, на котрім хотїла переїхати через візбрану воду. — Підчас повени на початку сего місяця утопилися: в Черемоши 60-лїтний Василь Кречуняк з Ясенева; Павло Луцик з Потока великого, пов. староміского; в Олеши, пов. товмацкого, 10-лїтний син селянина Семена Чорного. — В Черемоши, пов. золочівского, вимерла ціла родина Дениса Барановского, родичі і 4 дїтей, отроївшись грибами.  