 Загальна вистава краєва в року 1894.

Приготовленя до орґанізації головного комітету вистави краєвої у Львові р. 1894 поступають дуже скоро вперід. Вже надходять численні зголошеня на запросини презеса вистави, кн. Адама Сапіги, до удїлу в комітетї а в субскрипції фондів виставових. З днем 20 с. м. минув першій речинець зголошень, а на день 2 вересня буде скликане перше засїданє головного комітету. Тепер ще богато осіб находить ся в купелях і стаціях кліматичних, отже рівночасно з их приїздом на засїданє комітету можна сподївати ся зложеня деклярації найзнаменитших осіб, котрі рішать о розмірах вистави. Вже нинї видко так живе зацїкавленє, що можна надїяти ся що-до субскрипцій успіху такого, якого і самі иніціятори вистави не надїяли ся.
Реґулямін орґанізаційний, що відносить ся до урядженя вистави, єсть уже виготовлений і буде предложений головному комітетови до ухвали. Катеґорії фондів вистави суть слїдуючі: 1. оплата вступу на виставу; 2. оплата місця для виставцїв; 3. дохід з льотерії вистави; 4. запомоги від правительства, краю, повітів і публичних институцій; 5. субскрипції на фонд основний і 6. субскрипції на фонд ґваранційний.
Що до тих послїдних фондів треба замітити, що фонд основний в міру доходів вистави звертає ся, а ґваранційного лише тогди ужито би частину, або цїлий, коли би рахунки вистави замкнено недобором.
Тернопільска Рада повітова ухвалила вже послїдними днями дати на виставу 250 зр. запомоги і вибрала п. Теодора Серватовского відпоручником до головного комітету. Можна сподївати ся, що й инші повіти ухвалять подібне. 