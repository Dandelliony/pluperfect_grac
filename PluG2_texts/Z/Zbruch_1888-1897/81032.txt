Наслїдки повени на Буковинї.

  Аж тепер коли води опали можна оцїнити шкоди, які наробила повінь на Буковинї. Найбільше потерпіла Вижниця і Банилів рускій. В Вижници забрала вода 40 домів, між ними один камінний, в Банилові-ж забрала селянам 5 хат і 3 розібрали самі властителї, щоби бодай матеріял виратувати. Однако треба піднести, що головною причиною сеї сумної катастрофи і спустошеня не єсть вода, лише дерево і клеци, котрі, як би умисно по части перед дощем, по части в часї самого дощу спущено на воду не повязавши их, а крім того отворено в горах всї клявзи, в наслїдок чого дня 6 н. ст. червня непроглядна маса клеців покрила цїлий Черемош. Властителями згаданого дерева суть дві фірми: Тартак Ґеца і С-ки в Чернівцях і паровий тартак Лейби Шарфа в Неполоківцях. На их приказ спущено около 100.000 штук дерева на воду, очевидно, щоби даром перевести их до тартаку. В наслїдок того наробили они величезної руїни скрізь по над берегами Черемоша. Люде потратили не лише землю, хати, худобу, конї і вівцї, але також оплакують кілька жертв людских. Староста в Вижници п. Табора був наочним свідком, як клеци розбивали хати і забирали их, та як вода по-при саме староство несла свою добичу. Длятого єсть надїя, що староство постарає ся, щоби згадані жидівскі фірми хоч в части нагородили шкоду потерпівшим від повени тим більше, що обі фірми заробили грубо на повени, бо єсли припустить ся, що до тартаків дійшло лише 50.000 клеців, за котрих правильний сплав з гір треба платити по 1 зр. від штуки, то з зароблених 50.000 зр. могли би они жертвувати хоч половину на винагородженє шкоди.   Дѣло   