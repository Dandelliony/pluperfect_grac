◦ ◦ ◦ ◦ ◦ ◦ ◦ ◦ ◦ ◦

"Чорна книга" львівских каменичників. Львівске товариство властителїв реальностей завело тамтого року т. зв. "Чорну книгу", до котрої вписують ся назвища злих льокаторів, т. є. тих, що платять несовістно чинш, руйнують мешканя або не додержують условій умови з властителями. Орґан сего товариства Lwowianin, подаючи до відомости своїх читателїв се зарядженє, дуже з него тїшить ся, добачує в нїм велику вагу для цїлої суспільности і гадає, що "Чорна книга" причинить ся до уморальненя злих людей. Найнебезпечнїйші-ж люде то після Lwowianin-а "шпігуни і зрадники", т. є. ті чиншівники, що подають до відомости властей назвища властителїв, що фальшують фасії. Против сеї статьї Lwowianin-а виступила Gazeta urzędnicza і дуже справедливо замічає, що односторонний суд властителя реальности о прикметах і хибах чиншівника не може нїяк уважати ся певним, тим більше, що й каменичники визначують ся неодними пороками, як самолюбство і т. ин. Вкінци що-до т. зв. шпігунів, то винні самі каменичники, що самі фальшують фасії і кривдять чиншівників, уважаючи их якимись дїдьчими єствами, що лише о тім думають, як би обманути господаря.   Фальшиві срібні ґульдени появили ся у Львові на ново. Оногди переловив львівскій уряд акцизовий один фальсифікат у якогось жида торговця риб.   Всї зелїзничі поїзди надійшли до Львова вчера і нинї в ночи значно припізнені в наслїдок снїгових заметей. В деяких стаціях поспізнювали ся поїзди полученя, як на пр. в Перемишли до Хирова і Загіря.   Едикт. Львівске намістництво подає до загальної відомости, що заряджена рескриптом міністерства торговлї ревізія траси, проєктованої ґр. Стан. Жултовским і сп. льокальної зелїзницї з Борислава через Трускавець до Стебника, відбуде ся дня 15 н. ст. сїчня 1895 р. о 11-тій годинї перед полуднем в Трускавци. Интересовані можуть вносити свої закиди против проєкту, котрий буде виложений перед речинцем комісії до публичного перегляду в старостві в Дрогобичу устно або письменно на руки комісії.   Дрібні вісти. Будову другого шляху зелїзницї Львів-Підзамче одержав львівскій будівничій Брайтер і Спілка. Будова має покінчити ся дня 1 н. ст. серпня. — Ческа Matice skolska числить тепер 38.000 членів. — В наслїдок снїжних заметей перерваний рух на шляхах угорскої зелїзницї державної: Мискольц-Шаторалія-Уйгель, Мезе-Ляборц-Лєґені і Мігалі-Кошицї. — Рада громадска місточка Білий Камінь надала почетне горожаньство пп.: Петрови Гомулинькому, санітарному комісареви з Золочева а д-рови Як. Невестюкови, міскому лїкареви з Мостів великих в признаню их заслуг, які положили коло побореня холєри в Білім Камени.   Дѣло 