◦ ◦ ◦ ◦ ◦ ◦ ◦ ◦ ◦ ◦

В справі реформи правописи рускої в галицких школах одержуємо вість из Відня, що ц. к. міністерство просвіти вже затвердило недавні рішеня анкети, зложеної з руских професорів університету, ґімназій та семинарій учительских і вже від тепер книжки шкільні мають печататись правописію, яку анкета узнала за відповідну для шкіл з оглядів педаґоґічних.
Д-р Василь Крвавич, повітовий ветеринар, именований провізорично инспектором ветеринарійним при намістництві у Львові.
Напад. При дорозї з Голоска до Львова найшла оногди в ночи патроля войскова 30-го полку піхоти Константина Лїсневича, надзирателя при львівскім заведеню карнім, з поломаною шаблею. На инспекції поліційній зізнав Лїсневич, що коли повертав до міста, напали на него чотири давнїйші вязнї за те, що раз одному з них сконфіскував тютюн у вязници. Напастники побили Лїсневича і, поломивши єму шаблю, утїкли.
Огнї. Дня 30. н. ст. липня вибух огонь в Бориничах на вікарівцї. Лише енерґічному ратункови жандарма Стефана Лєха з Ходорова треба дякувати, що огонь не розширив ся, але що удало ся єго скоро обмежити.
Промисл нафтовий в повітї березівскім розвиває ся дуже успішно. Недавно появила ся була нафта в Яблоници польскій. Терен той експльоатувала фірма анґлійска Мак-Ґарвея. Тепер доносять, що копальнї в Яблоници польскій і сусїдній Мажинівцї купила спілка краєва під фірмою "Оттокар Кльоминск і спілка".
Камінний ґрад. Під Самбором в селах Калиневі і Корналовичах упав град камінний величини лїскового оріха, білої краски. Учитель тамошний п. Ив. Сорока зібрав горнець того граду, а кс. декан Ґрос в Воютичах і властитель дібр в Корналовичах переховують кілька горнцїв такого каміня.
Самоубійство. Вчера о 9 годинї з рана застрілив ся 17-лїтний термінатор в варстатї Дзиковского, властителя торговлї оружя при улици Сикстускій у Львові. Стріл був незручний і самоубійник мучив ся чотири години заки скінчив.
П. з Голиївских Чарковска оснувала фундацію в заведеню для глухо-нїмих у Львові для четверо дїтей глухо-нїмих, походячих з єї маєтностей: Висучка, Пищатинцї, Стрілківцї, Верхняківцї і Вовківцї, в повітї борщівскім. Фундація входить в житє в сїм роцї шкільнім. Поданя мають вносити на руки п. Тадея Голиївского-Марковского до дирекції заведеня перед 1 н. ст. вересня.
Наслїдки переполоху. До помешканя Ивана і Апольонії Оріховских властителїв реальности пІд ч. 33 при улици Коритній у Львові, вскочив в ночи з суботи на недїлю якійсь кіт вікном. Апольонія Оріховска, чуючи бренькіт стовченої шиби, побігла за котом до другої комнати і отворила двері до сїней, щоби кота вигнати. В тій хвили пробудив ся сплячій в тій комнатї 24 лїтний син Оріховскої, Франц, і думаючи, що якій злочинець закрав ся до хати, витягнув з під подушки набитий револьвер, вистрілив і ранив матїр небезпечно в рамя. Лїкарі не могли доси витягнути кулї, котра застрягла в грудній клїтцї.
Корпус офіцирскій перед судом. Капельмайстер 88-го полку піхоти, Резничек, був недавно засуджений на кару 10 зр. за те, що 1-го червня в суперечцї з одним студентом витягнув шаблю і студента скалїчив. Рівночасно з судовою розправою відправив Резничка корпус офіцирскій зі служби. Отже сими днями одержали всї 65 офіцирів 88-го полку позов Резничка о недодержанє контракту. В контрактї було сказано, що капельмайстра можна відправити по три-місячній виповіди, а що Резничка відправлено зараз, то він домагає ся від корпуса офіцирского заплати тримісячної платнї. 