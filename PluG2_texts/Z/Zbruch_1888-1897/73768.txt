Добрий примір для наших місточок.

Ми вже нераз вказували на то, що коли хочемо, щоби в краю настав добробит, щоби людєм жило ся бодай трохи лекше, то треба, щоби ми таки самі дбали більше про своє власне добро і самі брали ся більше, як доси, до роботи на поли економічнім. Не менше звертали ми увагу на наше міщаньство, особливо по менших місточках, котре під декотрими взглядами більше може занедбане як селяньство. А прецї як раз для міщан найлїпша нагода до роботи на поли економічнім, найдогіднїйше для них братися до промислу в торговлї. Коли нинї вже и селяне беруть ся до закладаня крамниць то тим більше повинні брати ся до того наші міщане. Красний примір такої роботи на поли торговельнім дали міщане в Камінцї струмиловій, бо ось що доносять з відтам:
"Від довшого часу була як межи интеліґенцією каменецкою, так і межи міщанами (у нас интеліґенція і міщане йдуть рука в руку) гадка заложити спілку торговельну, котра би доставляла потрібних до щоденного житя річей, як також насїня і улїпшених знадобів господарских.
Гадка ся в части першій вже довершена. Люде доброї волї звязали ся в спілку, вислали одного чоловіка, на котрого характер честний могли спуститись, на практику до Львова до "Народної Торговлї", винаймили льокаль в ринку побіч трактієрнї І. Фалиньского і урядили з помочію "Народної Торговлї" руску крамницю під фірмою "Торговля мішаных товарів П. Бориса і Спілки". Для 20 с. м. по вечірни склеп поблагословлено, а 21 листопада розпочав він свою дїяльність. Радість малювалась на лицях присутних при посвяченю, коло бачили давну гадку вже переведену въ дїло.
Торговля Бориса і Спілки презентуєсь дуже гарно. Заосмотрена она в добірний товар: у всякі потреби домашні а також у вина і свічки церковні, а при тім услуга звинна і упереджаюча. Все те принаджує кождого до сего першого в нашім містї руского склепу. Не можемо анї на хвилю усумнити ся, що й околиця, котра до сеї пори о сїм рускім склепі ще не знала, а именно Всч. отцї духовні, церкви, братства церковні і всї усильно будуть підпирати сю торговельну спілку і все потрібне, як для домашного так і церковного ужитку, будуть побирати лише в ново отворенім склепі під фірмою "Торговля Петра Бориса і Спілки".
Нехай же сей добрий примір каменецких міщан і интеліґенції додасть заохоти і другим нашим місточкам и нехай так всюди як в Камінцї струмиловій беруть ся міщане самі до торговлї, а буде им лїпше. 