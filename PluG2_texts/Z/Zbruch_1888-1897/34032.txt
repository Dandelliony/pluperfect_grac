Адюнкт податковий перед трибунадом карним у Львові. — Патріоти наші на провінції

Адюнкт податковий перед трибунадом карним у Львові. В суботу розпочалась розправа карна перед судьями присяжними против Володислава Судольфа, адюнкта податкового в Городку, числячого 35 лїт, жонатого, отця одної дитини, обжалованого о злочиньство надужитя власти урядової з §§. 101 і 102 б) зак. к. Розправу веде совітник Дуневич, обжаловує д-р Сумпер, боронить д-р Штроменґер. Акт обжалованя закидає Судольфови, що будучи адюнктом податковим в Городку і маючи відданий собі віддїл правних належитостей, в другій половинї 1889 р.: І. В намірі нанесеня шкоди наслїдникам Рудольфа Лєрсе, взглядно тов. задатковому у Львові, в книзї ліквідаційній з р. 1885 знищив впис, відносячій ся до заплаченої і Лєрсом дня 17 вересня 1885 суми 256.25 зр. в капіталї і в процентах 6.86 зр. на процент виміреної єму належитости правної в сумі 1782.25 зр., натомість умістив в книзї ліквідаційній з р. 1887 при позиції 504 фальшиво, мов би Иван Кинці на рахунок залягаючої на нїм правної належитости в квотї 86.87 зр., заплатив 200.47 зр. в капіталї, а 62.38 зр. в процентах дня 17 вересня 1885, а ще крім того в книзї записків, званій Vormerk über Abstattungen Abtheilung II в позиції числа 27 і 885 знищив а вписав на их місце 564 і 877. II. В намірі нанесеня шкоди державному скарбови, на примірнику контракту купна і продажи з 24 лютого 1886, заключеного між кредитовим заведенєм селяньским в ліквідації і Лейбою Бахманом о реальність в Цюневі, помістйв урядову печать, фальшиве посвідченє урядове, мов би сей контракт був зголошений до виміру належитости а тим самим посвідчив неправду в урядових справах. — Засуд западе сегодня. З приятностію констатуємо, що патріоти наші на провінції, уже не тілько по містах, але й по місточках та селах, заходять ся пильно коло устроюваня торжеств народних чи то в память поетів наших, чи заслужених мужів з поля національного житя нашого. Обяв сей єсть доказом, що нарід рускій і єго провідники переймають ся идеалами і змаганями великих мужів своїх і добре зерно правди, людскости та любови свого старають ся засїяти повсюди, де оно ще не прозябло або де дикій бурян хвилево єго приглушив. Торжества ті належить всесторонно використувати, а з виступами хорів, що дуже користно свідчать про духові спосібности селяньства нашого, сполучувати всюда деклямації патріотичні і добре обдумані відчити. Живе слово і пісня мають чималу вагу в розвою сил народів. Тож голосно і сміло най гомонять они по земли рускій, най громадять людей коло себе, зближують і під носять темнїйшого брата до патріотичної своєї интеліґенції, а всїх най загрівають — до дїл. Торжества ті най заступлять Руси давнїйших єї кобзарів, що уміли заспівати про геройскі подвиги хоробрих прадїдів, про оборону волї та про идеали всенародні... 