◦ ◦ ◦ ◦ ◦ ◦ ◦ ◦ ◦ ◦

Причини уневажненя вибору трех радних міских. Староство в Тарнові уневажнило вибори: нотаря Адольфа Вайгінґера на підставі § 1. зак. громадського, именно, що мешкаючи в Тарнові від кількох місяцїв не набув права приналежности до громади — і Фел. Льорда на підставі 30 орд. вибор. з 12 серпня 1866 тому, що Льорд єсть підданим королевства угорского а не маючи австрійского горожаньства не мав нї активного нї пасивного права вибору.
Нова читальня в Чернилівцї, повіту скалатского, отворила ся при кінци минувшого місяця по затвердженю статута ц. ц. намістництвом. Членами-основателями сеї читальнї були чч. господарі Никола Боднар, Корн. Карапура, Павло Дїдик і Роман Маслїй. Щасть Боже!
Рускій комітет ратунковий рішив на суботнїшнім засїданю удїляти 23 селянам, що внесли просьбу о запомогу і доказали крайну нужду в своїх селах, 500 зр. запомоги. Крім того удїлено громадам: Розваж і Нестюки по 100 зр., Бібщани 50 зр., Хватів, Плугів і Колтів по 100 зр. (всї в повітї золочівскім).
Вояцка бута. В Кечкеметї на Угорщинї лучилась недавно така пригода: Поручник гузарів ґр. Чаки разом з иншими офіцирами підійшов до склепу купця Бера і розказав єму, щоби прийшов до него на другій день єго обголити. Бер поміркував, що з него глумлять ся, тому відповів якимсь прикрим словом і пійшов до склепу. Під вечір того дня прийшов вдруге ґр. Чаки перед склеп Бера а викликавши єго, почав гатити нагайкою. Берови удалось якось вирвати нагайку і вдарити кілька разів ґр. Чакого. Тогдї ґраф добув шаблї і ранив Бера кілька разів в голову. На крик Бера збіглись люде і хотїли таки на місци зробити собі справу з ґрафом. Якось вихопив ся ґраф з-поміж товпи і сховав ся до сусїдного дому, з-відки єго пізно в ночи випровадили товариші. Товпа добулась до сего дому, де сховав ся ґраф.
В Кракові помер кс. Іоан Шіндлер бар. Шіндельгайм, бувшій комісар правительственний трех держав, Австрії, Россії і Прус, опікуючих ся краківскою річею посполитою, та бувшій презес сенату тої річи посполитої, в 88 роцї житя. Отець покійного, родом з Швайцарії, був властителем Заболотова під Станіславовом. Покійний значний маєток роздав в своїм завіщаню між добродїйні институції і так: 40.000 зр. катедральній капітулї краківскій до свобідного розпорядженя; 20.000 зр. громадї міста Кракова для роздачи запомог підупавшим ремісникам; 10.000 зр. краковскому товариству добродїйности; 5.000 зр. братству милосердя для роздачи проценту між слуг і служниць; 1000 зр. лат. парохії в Станіславові на відправу служб Божих; 14.000 зр. для сїмох шпиталїв і притулків в Кракові; 10.000 зр. краківскій капітулї для роздачи процентів на милостиню; бібліотеку, зложену з 10.000 томів краковскому університетови.
Дрібні вісти. Прут викинув під Черновцами на беріг перегнило вже тїло мужчини, котрого розпізнали яко вояка-драґона, Ноберта, з Боян. Вояк щез ще в грудни мин. року, і мабуть заломив ся на тонкім ледї, переходячи через Прут. — До Америки утїк служачій перемиского касина міщаньского, Меч. Дець, укравши значні гроші. 