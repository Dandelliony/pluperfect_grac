◦ ◦ ◦ ◦ ◦ ◦ ◦ ◦ ◦ ◦

Преосв. еп. Юліян Пелеш був — як нам пишуть з Відня — в четвер дня 18 н. ст. червня на авдієнції у Є. В. цїсаря, а дня 20 червня складав на руки цїсаря присягу епископску, при котрім то актї були присутні міністер просвіти д-р Ґавч і першій підкоморій надворний ґр. Травтмансдорф. В недїлю, першого дня Зелених свят, має відправити епископ службу Божу в сослуженю всїх священиків перебуваючих у Відни і при асистї питомцїв. За час побуту еп. Пелеша у Відни зложили єму візити: віденьскій архіепископ кардинал д-р Груша, архіепископ суфраґан д-р Анґерер, шеф міністерства просвіти д-р Чоке, рускі посли з ради державної і богато других світских і духовних осіб. Декрет именованя, доручений еп. д-рови Пелешеви писав власноручно сам цїсар, — се лучаєсь рідко і лише для людей цїсареви найбільше симпатичних.
Рускій народний театр під управою Ив. Биберовича переїздить з Підволочиск до Скалата, де вже завтра (24 с. м.) дасть на першу виставу знамениту народну оперету Янчука п. заг. "Вихованець". Всїх вистав театральних буде там шість. Зі Скалата переїде театр до Хоросткова, а відтак до Чорткова. В Грималові сего року не задержить ся театр, длятого повинна грималівска публика по можности приїздити до Скалата. A міщанам скалатским та интеліґенції тамошній чей не треба пригадувати, що єсли суть щирими Русинами і можуть посвятити лишній гріш на театр, повинні сповнити свій обовязок.
Деканом видїлу лїкарского в університетї краківскім вибраний професор хемії лїкарскої п. Стопчаньскій — Русин.
Краєва рада шкільна дозволила уживати на нагороди для молодежи книжочку п. заг. "Квіточка. Дарунок для молодежи. Впорядкував Кость Федьків. У Львові 1891. Накладом Руского товариства педаґоґічного."
Грім спалив церков в Уличнї, дрогобицкого повіта, тамтого тиждня. Церков враз з внутрішним урядженєм згоріла до тла, бо ратувати не можна було.
Огонь знищив дня 5 н. ст. червня дім і будинки господарскі орґаніста в Галичи. В огни згоріло кількадесять штук худоби, а люде ледви спаслись живі. Огонь був підложений і був би певно розширив ся, єсли-б не енерґічний ратунок галицкої сторожи огневої.
Доказав штуки! Илько Дутка, селянин з Кончак нових заложив ся в коршмі по пяному з одним товаришем о 5 зр., що запхає в литку ноги голку так глубоко, що єї не буде видко. І справдї, голку запхав, але видобути єї з тїла не може, нога спухла як коновка і мудрий Илько мусить тепер їхати до шпиталю, щоби лїкарі голку добули.
В львівскім маґітратї наступила зміна годин урядових в той спосіб, що урядованє треває від 9-ої рано до 3-ої години по полудни. В годинах поподудневих бюра замкнені.
Дрібні вісти. П. Теодор Білоус, пенсіонований директор ґімназії, виїхав на довшій час в подорож по Нїмеччинї і Данії. — Цїсар дарував погорільцям громади Лешнїв, повіта брідского, 100 зр. підпомоги. — П. Ант. Шіфнер, директор почт і телеґрафів, виїхав на инспекцію. 