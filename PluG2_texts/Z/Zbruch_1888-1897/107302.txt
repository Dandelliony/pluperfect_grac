◦ ◦ ◦ ◦ ◦ ◦ ◦ ◦ ◦ ◦

Нечиперовичі не переводять ся. В ночи з 21 на 22 вересня, коли дім приходскій в Малковичах під Перемишлем потапав у глубокім снї, шайка злодїїв вдерла ся до него і наробила немало шкоди. Крізь відчинене вікно злодїї влїзли до салї і, випорожнивши єї, перейшли до двох инших комнат, де спала родина приходника. На пальцях тихесенько звивали ся они, спрятуючи, що дало ся, — гроші, годинники, перстенї і таке инше. Розбили також комору, шпихлїр та пивницю і ґаздували там по своєму. Словом — приходство в Малковичах виглядало як по війнї. На донесенє пошкодованого пароха наспіла жандармерія журавецка і скоро попала на слїд злочинцїв. По тім слїдї зайшли жандарми в лїсок т. зв. "Берізки" і відшукали покрадені річи. Сейчас обсаджено лїсок людьми і виловлено злодїїв. При тій нагодї один з них малощо не позбавив жандарма житя. Показало ся, що злодїї були зорґанізовані і не з аби-яким вирахованєм приступали до славного дїла. О 10-ій годинї у вечір давали собі знаки вистрілами з револьверів [під покривкою маневрів]. А над раном — як кажуть — один з них вистрілив з рушницї — мабуть на віват...   Огонь. Дня 27 в ночи вибух грізний пожар в Краснім [пов. золочівского] і знищив 8 загород селяньских разом з cегорічним збором. Огонь здаєть ся був підложений.   На маневри цїсарскі між Городком а Мостисками, виходить залога львівска в суботу досвіта. Маневри будуть тривати вісїм днїв, а з тих призначено два днї на відпочинок. Нинї відбувають ся між Львовом а Бібркою перші спільні дивізійні маневри корпусу львівского.   Лїсничого у Вибранівцї застрілив — як нам доносять — не медик, але офіцир з Терезіянеум, перебуваючій у ґрафа Фредра на вакаціях.   За акцизу платить Львів, арендуючи той дохід від правительства, 300.000 зр. річно. Контракт з правительством підписала громада 1894 р. на три роки без попередного розписаня ліцитації. Коли тепер почала громада укладати ся з правительством, щоби знов не розписувало ліцитації а так виарендувало їй акцизу, то дирекція скарбова згодила ся, але під условієм, коли громада буде платити за тую аренду 410.000 зр. Громада львівска не може на се пристати, бо і попередну суму платила лише для того, щоби 310 функціонерів не стратили хлїба. Міска комісія акцизова рішила старатись о висланє в тій справі депутації від міста Львова до міністра фінансів.   В справі будови нового польского театру у Львові зібрала ся минувшої недїлї комісія знатоків, щоби ще раз розслїдити грунт під будову нового театру на площи Голуховских. До комісії належали: старшій радник будівництва Морачевскій, радник будівництва Гавришкевич, архітект Шульц, директор школи промислової Ґорґолевскій і инжінєр Брунек. Комісія на місци слїдила докладно терен та розбирала всї дотеперішні проби і ухвалила: перевести ще три штучні, але сильні обтяженя і на підставі их результату видати рішенє.   Дрібні вісти. Віцепрезідент краєвої дирекції скарбу д-р В. Коритовскій виїхав на кілька тиждневу відпустку до Марієнбаду. — Польске товариство педаґоґічне завязує ся в Тїшинї і уконституує ся вже 5-ого с. м.; на чолї приготовуючого комітету стоять Ив. Кубіш і Володисл. Буковскій. — В Лимановій убило чотирох паробків карбівничого; злочинцїв увязнено. — Незадовго приїде до Львова цирк Сідолього; будинки циркові стануть при улици Шпитальній. — Величезний град упав вчера в Кракові і наробив великої шкоди. Підчас граду, около 4-ої по полудни, було так темно, що треба було лямпи світити. — В Бориничах утопив ся слуга двірскій Олекса Чорнопольскій, купаючи конї в млинівцї.   Дѣло 