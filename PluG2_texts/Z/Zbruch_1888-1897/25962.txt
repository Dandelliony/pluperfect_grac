◦ ◦ ◦ ◦ ◦ ◦ ◦ ◦ ◦ ◦

В домі Вп. посла Озаркевича в Болехові (а, кажуть, також у єго сина д-ра Лонгина Озаркевича в Станиславові) відбулася ревизія. Ревизію переводив комисар староства з жандармами (В домі посла о. Озаркевича гостили молоді Українці, котрих увязнено.) О. посол Озаркевич перед кількома днями приїздив до Львова і був у наміствика гр. Баденього.
Увязненим священиком руским і приставленим до суду карного у Львові єсть о. Кузїв, парох Дидьови. В єго домі мешкали увязнені молоді панни, дочки россійского генерала Деґена.
Шах перскій у Львові. В четвер дня 29 н. ст. серпня прибуде шах около 3-тої години по полудни осібним поїздом зелїзниці державної з Пешту до Львова. На двірци повитають шаха урядово, а відтак засяде шах з своєю свитою до обіду. О год. 4-тій виїде шах осібним поїздом в дальшу дорогу до Тегерану.
Шпігуни зачинають появлятись — але, здаєсь може лиш по газетах. Kurjer Lw. подає: Дня 15 н. ст. серпня рано увязнила жандармерія на Знесїню під Львовом мужчину, в одягу селяньскім, що ночував там в коршмі Кирика. Показалося, що сей "хлоп" мав при собі пляни околиць Перемишля і мапу цілої Галичини, та значні гроші в рублях і ґульденах. Оддали єго до карного суду у Львові.
Краківске товариство асекураційне виплатило від переведених убезпечень церквей і ерекціональних будинків на фонд будівляний архидієцезії львівскої всего лиш 456 зр. 49 кр. і ту квоту уміщено на книжочку вкладкову в галицкій щадници.
З Золочева пишуть нам: З радостею приходить нам донести, що тутешні Русини отвирають з днем 1 вересня с. р. "Читальню руску", бо вже і хату винаймили на ту ціль.
На Прутї під Чернівцями за-для посухи так упала вода, як того не памятають від 30 лїт. Всюда можна перейти Прут в брід. На днї Прута появилось велике число дубових пнїв, а що від довшого часу лежали в воді ті пнї, то цілком почорнїлі, тому найшлось много спекулянтів на сей цінний матеріял. Також найшли сими днями зелїзний якор, ваги кілька сотнарів і о промірї двох сяжнїв. Якор сей певно лежить від того часу в Прутї, коли по Прутї ходили кораблї, а се було перед кількома столїтями.
Дрібні вісти. Громада Кропивна, пов. золочівского, одержала від цісаря 50 зр. підпомоги на будову школи. — В Дзикові відбулись заручини гр. Софії, доньки гр. І. Тарновского, маршалка краєвого, з гр. Станиславом Сєміньским-Левицким, сином гр. Вильгельна. — З Одесси доносять, що правительство болгарске мало відобрати дебит почтовий всїм россійским газетам. — Львівска рада міска дозволила на вчерашнім засїданю директорови цирку А. Шуманови продовжити свій побут у Львові до 15 н. ст. вересня, за оплатою 1200 зр. за час від 15 серпня до 15 вересня. — В селї Вимислові, власности маршалка краєвого, ударив грім дня 18 серпня, в двірску стодолу і згорїло 624 кіп збіжа та стирта соломи; шкоду обчисляють на 16.000 зр. 