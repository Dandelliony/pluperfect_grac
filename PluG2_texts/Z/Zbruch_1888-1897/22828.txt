◦ ◦ ◦ ◦ ◦ ◦ ◦ ◦ ◦ ◦

Хирівскі Єзуїти — як нам пишуть з тих сторін — внесли були просьбу до правительства (мабуть до Відня), щоби гимназії их признано право школи публичної. Отже, щоби нїби-то переконатись, як ведеся наука в конвиктї, зїхав дня 20 н. ст. мая краєвий инспектор Самолевич до Хирова, а другого зараз дня приїхав намістник гр. Баденій. Намістник прибув на дворець хирівскій з Перемишля о год. 7½ рано, поїхав до заведеня єзуїтского, був по різних клясах і дуже все хвалит. О годинї 11-тій представлялися намістникови : видїл повітовий і священики (З латиньскі і 3 рускі), а потім Єзуїти дали в честь намістника обід, на котрий запрошено і всїх трех руских священиків. О годинї 5 по полудни відїхав намістник з Хирова до Стрия, а відпровадили єго єзуїти з своїми конвикторами, котрі, маючи свою студентску капелю, відограли на двірци имн народний і деякі инші куснї. Инспектор Самолевич остався ще через середу на госпитації і відїхав незвичайно вдоволений. З того виходило-би, що від вересня сего року буде в Хирові публична низша гимназія під проводом Єзуїтів. Заведенє их має вже нинї двох испитованих Єзуїтів, кромі того покликано пенсіонованого професора Маркевича, а як ходить чутка, мають покликати ще і кс Тому Баревича, відсуненого директора гимназії самбірскої.
Охорона перед пожарами. Вже нераз робились у нас в Галичинї проби, щоби винайти яке охоронне средство перед пожарами дахів критих ґонтами і соломяних стрїх. Всї ті проби не доводили до пожаданого успіху, як за-для своєї непрактичности, так і тому, що спосіб их виконаня був надто дорогим. Тепер приходиться нам занотувати два способи охорони; з котрих можуть покористуватись в наших місточках і селах. При пожарї магазинів Лилієнфельда у Львові пересвідчилися, що деякі будинки, покриті тектурою асфальтовою виробу п. Лишковскоко зі Львова, вийшли цілі з посеред найбільшого огню; займався зруб деревляний тих будинків, а дах критий тектурою анї не затлїв. — З Самбора пишуть, що тамошний инжинир і посол п. Е. Удерскій робив огневу пробу з соломяним дахом власної вигадки. На болоню за міским огородом виставлено на стовпах дах соломяний великости 12 квадр. метрів, грубости на З—4 см. і похилений мов бляшані дахи. Половину даху злили нафтою, на верх поклали ще грубу верству соломи і підпалили; солома накладена з верху згорїла, а дах ледве окоптїв, декуда займився, але сам погас по кількох минутах. Опісля підпалювано дах зі споду сїрниками, але поломінь не хапалася соломи. На конець принесено гиблївки, підложено під дах і підпалено; і сим разом займилися лати під дахом, а дах лиш затлїв декуда, а в жаднім місци не перегорїв на скрізь. Ще зроблено пробу з водою і сикавков зливано дах мов рїсним дощем; солома не протекла на жаднім місци. Дах вигадки п. Удерского єсть зроблений з звичайної соломи, міцно стисненої і зшиваної до купи цинковим дротом що шість сантиметрів; солома сама не єсть нїчим запускана або якою масою покривана. Селяне могли-би покористуватись тою пробою, бо, як заявив п. Удерскій, невеликі кошти при зладженю такого даху: дріт цинковий на один метер квадратовий даху коштує лиш сїм кр., соломи виходить далеко менше, як при теперїшних стрїхах, часу в зимі досить на шитє такого даху, робота легка і йде скоро. П. Удерскій заявив, що радо подасть всякі поясненя в тій справі.
Дрібні вісти. Громада Розтока велика, пов. новосандецкого, одержала від цісаря 50 зр. підпомоги на реставрацію церкви. — Намістник гр. Баденій виїздив в недїлю до Перемишля повитати архикнязів Альбрехта і Фридерика а вчера виїхав до Кракова, щоби відкрити торжественне засїданє краківскої академії наук. — На похоронї гр. Альфреда Потоцкого репрезентовати буде цісаря гр. Гуніяди, гофмайстер двору. — У Львові помер Мих. Онуфрик, асистент при несталих поборах міста Львова. В процесї о дефравдацію почтову в Радівцях видав трубунал в Сучаві вирок, котрим засуджено почтмайстра Сркаля на 3 роки тяжкої вязниці, а увільнено асистента Ренельта, котрий був лиш орудьєм в руках Сркаля.  