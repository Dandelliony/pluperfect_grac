Міжнародне положенє.

Наколи можна повїрити правдивости найновїйших вїстей, то справа болгарска війшла- би вже в нову фазу. З Софіи доносять именно, що Порта піддалася напорови Россіи, Нїмеччини і Франціи і постановила по вчерашній конференціи министрів приняти предложенє Россіи і признати незаконність правительства кн. Фердинанда. Кажуть, що навїть ухвалено вже форму, в якій ся незаконність має бути заявлена болгарскому правительству. Вїсть ся потребує однакожь ще потвердженя.
Майже вся праса европейска лучила виїзд гр. Герберта Бисмарка з справою болгарскою і догадувалась, що она має на цїли скликанє конференціи в сїй справї. Теперь же пише „Köln. Ztg.“ так: Вїсть будьто-би гр. Герберт Бисмарк підчас своєї гостини в Англіи мав дораджувати скликанє конференціи вже в найблизшім часї, есть зовсїм безосновною. Наколи-б навїть гр. Герберт при случайній стрїчи з англійскими мужами державвими порушив справу болгарску і становище Нїмеччини в сїй справї, то, з уваги на досвїд, якій Нїмеччина зробила від часу берлиньского конгресу, уникав-би безперечно всего, що могло би знов стягнути на Нїмеччину неприятність конференціи або конгресу.

О переговорах Россіи з Ватиканом одержала „Corr. de l' Est“ — як каже, з достовїрного жерела з ІІетербурга — таку вїсть: Телеграфичне донесенє „Агецтіи Стефани“ о переговорах Россіи з Ватиканом не відповїдають під нїяким взглядом правдивому змїстови і хвилевому станови вимїни гадок межи Россією a Ватиканомь. Песимистичний тон того донесеня стоїть в повній суперечности з дїйстним положенєм, котре противно стануло на точцї дуже користної змїни. Покажеся то незадовго. В тій самій справї пишуть з Вїдня до „Czas-y“ так: „Можу вас завїритн, що поданê агентією Стефаніого подрібности о россійских условіях і підставах переговорів межи Ватиканом а Россією не годяться з правдою. Переговори будуть тягнутися довго і имовїрно безуспїшно. Россія не хоче заключати нових відносин дипломатичних з Ватиканом, доки не стане угода. Замїтна і повна гордости відповїдь Побїдоносцева, в котрій пробиваеся той сам тон, що і в телеграмї царя до папи, дана швайцарскому комитетови протестаньского товариства, єсть доказом, в якім дусї ведуться переговори з Ватиканом. Нема сумнїву, що на порядку дневнім переговорів стоїть справа язикова. Кн. Лабанов поїде имовїрно доперва по великодних святах до Петербурга, може для того, щоби завезти точнїйші поясненя становища Австріи в справї болгарскій, що однакожь єсть лишь догадкою.
До „Sehles. Ztg.“ доносять з Варшави, що коменданти россійских крїпостей одержали нові инструкціи, котрі значно розширяють круг їх власти навїть і в часї мира. Полиція обовязана здавати им справу з настрою жителїв і о переїздї Осіб чужих, а комендант має право прогнати з мїста кождого, хто би єму здавався бути небезпечним. Закупно недвижимостей в окрузї крїпости потребує потвердженя коменданта. Комендант має право видалити з мїста в часї війни значну часть жителїв, заставляти їх до роботи при укрїпленях і т. д. словом, комендант має власть диктаторску.

Для Италіянцїв лагодиться в Абессиніи мабуть щось недоброго. Ген. Сан Марцано думає, що оба великі корпуси абессиньскі нападуть рівночасно на италійске войско і для того дав приказ ген. Жене, щоби з цїлою своєю бригадою заняв Саати. На дорозї до Айлет прийшло вже оногди до малої реконесансової борби, в котрій италійски стрїлцї побили і прогнали малий віддїл Абессинцїв. Характеристичним для сеї кампаніи єсть то, що стрий негуса, Дебеб, станув був первїстно по сторонї Италіянцїв а розвїдавши докладно їх силу і пляни зрадив їх теперь і перейшов на сторону Абессинцїв. 