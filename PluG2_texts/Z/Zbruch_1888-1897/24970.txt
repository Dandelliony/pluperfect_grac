Посвященє нововибудованого дому в заведеню Василіянок в Яворові.

Програма сего торжества була вже давнїйше оголошена, тому запрошені гостї почали зїжджатися день наперед, а між иншими приїхали о. Волошиньскій, крилошанин перемискій яко відпоручник Преосв. еписк Іоана і о. Пакиж, крилошанин львівскій. На другій день почалося о 9-тій год. богослуженє, відправлене о. Волошиньским в сослуженю о. Пакижа, о. Фединкевича яворівского декана і 22 священиків, на котрім явилось богато интелигенції яворівскої і доокрестної, репрезентації урядові і автономичні, а також много міщан. Цілу службу божу відспївали дуже складно учениці яворівского заведеня під управою учительки н-пї Островскої. По євангелію виголосив о. Кручковскій з Нагачева прекрасну проповідь відповідну торжеству, а по скінченю служби божої внїс о. Волошиньскій многолїтство папи, цісаря, Преосв. еп. Іоана, настоятельства монастиря і всїх зібраних вірних. По водосвятію, до котрого стануло звиш 30 священиків, наступило благословенє дому. По окінченю богослуженя оглядали зібрані гостї комнати нового дому а опісля запрошено всїх на скромний обід, в часї котрого вношено кілька тоастів. Між тоастами замітнїйшій був тоаст о. Волошиньского в честь папи, цісаря і епископа Іоана. З тої промови доперва довідалися всї о правдиво вітцівскій опїці і о добродїйствах Преосв. Іоана для яворівского заведеня, о котрих з причини, що Преосв. не желають собі, щоби світ о тім знав, бо держиться тої засади, "що лїва рука не повинна знати, що права чинить", ми близше не можемо писати. З великою радостію відспївано також многолїтство о. Волошиньскому, яко целебрантови цілого торжества. — День благословеня висше згаданого дому позостане на довго в памяти нашій яко день торжества цілого міста Яворова. За слабі наші сили, щоби оказати вдячність нашу Вам Преосвящений Владико — дїточки нашого заведеня, котрим Ви дали можність образоватися, по всї днї молити будуть Всевишнього за ваше благополучіє. Честь Вам і вдячність наша Впр. о. пралате, що потрудившись поблагословити дім нашого заведеня, дали Ви доказ, що лежить Вам на серцю доля нашої молодежи. Спаси-Біг Вам всїм беручим участь в нашім торжестві, бо Ви причинилися до єго звеличеня. Имена ваші на довгі лїта позостануть записані в серцях наших. — Заряд заведеня. 