◦ ◦ ◦ ◦

Підкупство при виборах. Ц. к. суд окружний в Перемишли обжалував арендаря міскої провінції в Ярославі, Ґольдфінґера, Антона Шниркевича, урядника маґістрату ярославского, Семена Каміньского, капраля полїції і инших за то, що при виборах до Ради громадскої в Ярославі в р. 1890 дали ся підкупити. По переведеній розправі увільнено Ґольдфінґера, Каміньского і Шнирковича, але прочих сїм обжалованих засуджено на вязницю від 3 днїв до двох тижнїв.
Спадщина. Торік в падолистї померла у Львові Кунеґунда Людвика Лялич, не лишаючи нїяких потомків. Маєток єї уміщений в галицкій Касї ощадности. Тому що нема нїяких вістей, чи є де яка родина покійницї, то куратор тої маси спадкової адв. др Куликовскій (Львів, пл. Бернадинскій ч. 10) пошукує спадкоємцїв, для котрих готов той маєток відобрати з Каси ощадности.
Виконанє кари смерти. Дня 28 м. м. о годинї 6 рано стято на подвірю суду в Познани робітника Ивана Ґотліба Гофмана, засудженого на смерть за те, що замордував двох хлопцїв в незвичайно лютий спосіб. Подавав ся він о уласкавленє, але без успіху. Аж до самої смерти заховував ся він спокійно і не стратив притомности. Приготовленє до екзекуції відбулось дуже скоро. Кать Гайндль, той самий, що стяв Мотиля (Біссена), зарубав топором, що важить 9 фунтів, так сильно, що перетяв до більшої половини і пень, на котрім голова засудженого лежала. Лицо стятого не змінилось анї трохи. Червоні плякати звістили сейчас мешканцїв про виконанє кари смерти.
Донька відступила свого судженого матери. Щось такого може лучити ся хиба що в Испанії. Недавно ґраф Трокорес заручив ся з панною Віллярес, донькою богатої вдови в Мадридї. Нараз захорувала мати судженої і в горячцї виговорилась з тим, що страшенно кохає ґрафа Трекореса. Для уратованя матери донька зрекла ся добровільно судженого і тому кілька днїв вступила у монастир. Мати-ж небавом піде під вінець зі судженим своєї доньки. Она має 36 лїт, а донька 18. 