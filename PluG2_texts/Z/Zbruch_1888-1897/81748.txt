◦ ◦ ◦ ◦ ◦ ◦ ◦ ◦ ◦ ◦

  Зміну статутів товариства "Зорі" затвердило ц. к. намістництво. В новім статутї товариства вставлено з важнїйших постанов, що загальна збори членів можуть відбувати ся не тілько у Львові, але також і в тих містах, де суть філії товариства; що товариству вільно уживати свого прапору; а між средствами до осягненя цїлей товариства (піддержуванє житя товариского, образованє і матеріяльна підмога членів) додано ще: закладанє институтів в цїли вихованя і науки молодежи ремісничої і т. д. — На основі сего статута приготовляє "Зоря" заснованє ще сего року кілька філій. В кількох містах наших поступили підготовленя вже так, що небаром філії будуть засновані. — Як пійде справа з будовою власного дому для товариства, в котрім мала би бути уміщеною перша руска реміснича бурса, не знати, бо складки на тую цїль починають пеняво впливати. До сего часу зложили на тую цїль найбільше самі ремісники львівскі і патріоти з интеліґенції. Рускі институції не дали на тую цїль до тепер ще нїчого. А ся справа для нас чейже важна!   Нове руске політичне товариство. Десь сими днями появилась відозва від радикального політичного товариства "Народна Воля", підписана д-ром Сев. Даниловичем, яко головою, Ив. Сандуляком заступником голови, Кир. Трильовским секретарем, Мих. Павликом касієром і Юрком Лутчаком видїловим, — а взиваюча на перші загальні збори згаданого товариства до Коломиї на день 30 липня с. р. о 2 годинї по полудни.   Елєментарні нещастя. Слотлива весна і лїто сегорічне наробили вже і так богато шкоди в засївах, однако до того прийшли відтак повени, а тепер починає ся сезон бурей і градів, котрі довершують начате весною нищенє засївів. Про бурі і гради в охрестности Бучача і ин. була вже у нас звістка, нинї подаємо кілька вістей про такі нещастя в инших околицях. — Дня 13 н. ст. липня навістив град охрестність Команчи, в сяніцкім повітї, і знищив майже цїлковито засїви. — Того самого дня вибив град засїви в охрестности Буковска. В наслїдок зливи виступили гірскі потоки і замулили прибережні поля і сїножати та поушкоджували мости і дороги. — Від Риманова доносять, що в наслїдок безнастанних дощїв спізнять ся жнива о якій місяць, а єсли так дальше пійде то й не буде що збирати, бо жито, особливо по долинах, стоїть у водї і починає білїти. Дуже богато конюшини і сїна погнило. Пасовиска потолочені худобою замінились на море болота. Жито, ячмінь і пшениця зле відцвили за-для слоти і вітрів; бульби не буде, бо гниє. — Таке саме доносять з Боринї коло Турки. Дня 13 н. ст. липня о 9-ій годинї вечером знищив хмаролом всї близько ріки положені сїножати і огороди, а град величини волоских оріхів довершив знищеня. Потік Боринянка вилив і зірвав всї 5 мостів в Борини. Вода забрала і кілька хат та будинків.   Розпорядженє в справі заборони вивозу паші має бути оголошене — як пише Fremdenblatt — аж нинї або завтра, бо в суботу показала ся потреба обговорити деякі точки заборони між правительствами Австрії і Угорщини.   Холєра. Oestereich. Sanitatswesen пише: Після донесеня міністерства справ внутрішних в Будапештї з дня 10 н. ст. липня лучило ся в північно-всхідній Угорщинї, а то в Сатмарі, в часї від 24 н. ст. червня до 10 н. ст. липня, сїм підозріних о холєру випадків занедужаня, з котрих три закінчили ся смертію; дальше в комітатї берегскім, в місцевостях Тиса-Керечень і Геттєн більше підозріних випадків, вкінци в Дееш в Семигородї два випадки занедужаня, один зі смертним результатом. Угорске правительство примінило зараз відповідні средства придавленя пошести, піддало заражені місцевости з охрестностію під точну контролю, завело на стаціях зелїзничих в Сатмарі, Шомі і Дееш санітарну ревізію подорожних і вислало до місць, де лучили ся підозріні занедужаня, двох инспекторів санітарних і двох лїкарів для заразливих недуг, разом з потрібними апаратами десінфекційними і иншими средствами помічними. З огляду на ті средства, заряджені зараз в першій хвили угорскими властями, могло міністерство справ внутрішних обмежити ся лише до того, що вислано до пограничних повітів адміністраційних Галичини і Буковини потрібні оповіщеня і вказівки що-до активованя санітарної контролї для пограничного руху і збільшеного нагляду над санітарним положенєм — дальше-ж идучі зарядженя не потрібні з огляду на виданий недавно рескрипт до всїх начальних властей краєвих. — З огляду на грозячу небезпечність видав і львівскій маґістрат оповіщенє, в котрім заявляє, що утворені вже в лютім комісії санітарні функціонують правильно, що місто подїлено на 7 округів санітарних та що всяке неповинованє властям санітарним зі сторони мешканцїв і властителїв домів буде строго каране. Рівночасно пригадав маґістрат властителям готелїв обовязок мельдованя осіб, що приїзджають з Россії, Франції, Угорщини і Семигорода, а всїм мешканцям обовязок доносити о підозріних занедужанях міским властям санітарним.   Сильна буря і величезна злива навістила дня 14 н. ст. цїлий скалатскій повіт, а по-за Турівку падав град дуже густий а навіть величини курячого яйця. Люде тутешні не запамятали так страшної зливи, громів і бурі. Одному аґентови "Днїстра" перевернула буря фіру, разом з ним і з фірманом. В часї тої великої бурі трясла ся кільканацять секунд земля.   Дѣло 