◦ ◦ ◦ ◦ ◦ ◦ ◦ ◦ ◦ ◦

Рада міста Львова відбула вчера надзвичайне засїданє, скликане на жаданє 14 радних, в справі вибору делєґата до краєвої ради шкільної. Засїданє отворив презідент Мохнацкій запросинами на обхід руского Тїла Христового в недїлю а відтак приступлено до вибору відпоручника до краєвої ради шкільної. Записані до голосу радні Солескій і Дзендзелевич зрекли ся а наступило голосованє, котре мусїло повторити ся три рази. При першім голосованю одержав на 58 голосуючих: д-р Герстман (дотеперішний відпоручник) 23, д-р Цїсельскій 18; д-р Пєнтак 13, Солескій 1 і 2 білі картки; при другім голосованю на 68 голосуючих одержали: Ґерстман 27, Цїсельскій 33, Пєнтак 7 голосів. Коли і за другим разом не одержав нїхто абсолютної більшости, наступило тїснїйше голосованє між Герстманом а Цїсельским. На 65 важних голосів одержав Герстман 28 а Цїсельскій 37 голосів і сей послїдний вибраний. На внесенє радного Йонаша зобовязано відпоручника здавати справу з дїяльности що року, що д-р Цїсельскій приймив з вдоволенєм до відомости.   З-під Любачева пишуть нам: В тутешній сторонї безустанні — не дощі — але зливи почавши від св. Мокія, отже вже від місяця. Жито вимокло і побілїло, бульба вигнила, просо щезло. Двірскі сїна на покосах зігнили. Корови за для слоти потратили молоко. Між селянами крайна нужда. Збіже дорожіє.   Від Лютовиск пишуть нам: У нас в горах біда, бульба в бурянї пропадає необроблена, слота не дає обробити. Від 21 мая льє дощ день в день без перестанку. Засїви з слоти пожовкли і вимакають, з пасовиск зробило ся болото. Нема надїї на лїпшій рік, а конче треба єго, бо послїдні лихі роки дуже людей знищили. Люде попадають в розпуку а на 25 н. ст. червня вижидали наші темні селяне вже й кінця світа, бо хтось им так в околици виворожив.   Испит зрілости в самбірскій ґімназії відбув ся сими днями під проводом проф. університету краківского д-ра Закшевского. До испиту зголосило ся 25 абітурієнтів, з котрих 23 одержало свідоцтво зрілости, а двох репробовано.   Повени. Зі Стрия доносять, що вже від кількох днїв розлив Днїстер коло Розвадова на кілька кільометрів ширини, та затопив пасовиска, луги і поля. — З Перемишля пише тамошна Gazet-a: В наслїдок безнастанних дощів прибуває Сян і єго допливи. Луги і орні поля в низькім положеню вже вода залила. Грозить недостача паші, бо перше сїно вже страчене. В Перемишли і охрестности піднесли ся цїни набілу і ярин. Передновок дуже тяжкій. В містї рух будівляний устає. Робітники в нїмій розпуцї глядять на небо, покрите сїрими хмарами. Повінь наступить невідклично і староство та войсковість вже зарядили потрібні средства осторожности.   Загальні збори членів общества им. Качковского відбудуть ся дня 18 н. ст. вересня с. р. в Станиславові, де мали відбути ся минувшого року, але були заборонені з причини небезпечности холєри. Збори відбудуть ся пізнїйше, як попередних лїт, з причини сподїваного на початок місяця вересня приїзду цїсаря до Львова.   В справі руку надзвичайних поїздів особових і зниженя цїн їзди по поводу загальної вистави краєвої у Львові року 1894 подає дирекція руху зелїзниць державних до відомости що слїдує: Крім в днях означених вже давнїйше переходити будуть на шляху Краків–Львів надзвичайні поїзди 19 і 20 також на днях 28 червня, 14 серпня і 7 вересня з Кракова до Львова, 29 червня, 15 серпня і 8 вересня зі Львова до Кракова для звиджуючих виставу у Львові, після того самого розкладу їзди і по тих самих цїнах. Сказане зниженє цїн їзди важне єсть в днях повисших також для поїздів звичайних маючих сполученє до згаданих поїздів надзвичайних.   Архикнязь Альбрехт повертаючи з своєї подорожи инспекційної по всхідній Галичинї, приїхав вчера о 7-ій годинї вечером зі Станиславова до Львова. З причини слоти відкликано заповіджений на нинї перегляд войска львівскої залоги і архикнязь відїхав вчера о годинї 11-ій до Кракова.   Крадїж. В ночи 22 н. ст. червня закрали ся злодїї до коршми в Волици коло Мостів Великих і забрали дорогоцїнностей на суму 1600 зр. Між украденими предметами були: брилянтові серіжки, 4 шнурки перел, бінда перлова, 4 пари брилянтових серіжок оправлених в срібло і золотий годинник з таким-же ланцушком. Крім того забрали злодїї 240 зр. готівкою.   Пригода на зелїзници. Поїзд особовий ч. 1215 їдучій зі Станиславова до Стрия виїхав вчера в Калуши, в наслїдок зле уставленої зворотницї, на маґазинові шини та ушкодив стоячі на них вози товарові. З подорожних і персоналу зелїзничого не потерпів нїхто ушкоди.   Дрібні вісти. Цїсар дарував погорілцям громади Метенїв, повіта золочівского, 300 зр. підмоги. — Міністер торговлї ґр. Вурмбранд приїде рано до Львова. — Прибули завтра до Львова долїшно-австрійскі промисловцї під проводом бар. Чедіка, щоби оглянути краєву виставу. — З жертвуваних цїсарем 10.000 зр. для навіщених повенею в Галичинї і Шлезку призначив міністер справ внутрішних 6000 зр. для Галичини.   Дѣло   