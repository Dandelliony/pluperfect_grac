◦ ◦ ◦ ◦ ◦ ◦ ◦ ◦ ◦ ◦

Торжественний вечер в честь Шевченка, устроєний "Академічною Громадою" в Кракові при співучасти співаків "Львівского Бояна" під проводом професора Вахнянина і співака Мишуги, удав ся, як доносять з Кракова, знаменито. Поліція заборонила голові "Академічної Громади" Брилиньскому виголосити вступне слово. Цїла проґрама була руска і Мишуга співав також виключно по руски. По концертї відбув ся великій комерс студентскій, в котрім взяли участь проф. Вахнянин і Мишуга.
Одноразову науку денну заведено для проби в львівскій ґімназії нїмецкій. Наука відбуває ся від вчера від 8 години рано до 12 а евентуально до 1 по полудни.
Зміна власности. Маєтність Ожомлю, в повітї яворівскім, купив від д-р Стемпиньского кн. Юліян Пузина, властитель Нарельщини, Нагірян і Рогізна.
Справа децентралізації зелїзниць, порушена Поляками, викликала подібні аспірації і в инших краях. Так доносять з Черновець, що тамошна рада міска ухвалила вислати до міністра торговлї петицію, щоби правительство, з огляду на відмінні обставини Буковини, утворило в Чернівцях осібну дирекцію руху для цїлої сїти зелїзниць державних на Буковинї. Петиція ся буде предложена буковиньскому краєвому правительству з просьбою о підпертє. Крім того приготовлюють ся петиції від инших буковиньских міст, від черновецкої комнати торговельної і від буковиньского видїлу краєвого.
В справі дефравдацій митових на Буковинї доносять з Відня, що делєґовані до переведеня слїдства урядники віденьского суду краєвого, виїхали в недїлю дня 8 н. ст. падолиста до Черновець.
В Станіславові ширить ся епідемічно шкарлятина, дифтерія і инфлюєнца, в наслїдок чого замкнено 3 н. ст. листопада 4 низші кляси тамошної видїлової школи женьскої на 14 днїв. — Так само доносять з Коломиї, що там позамикано всї школи народні на 12 днїв за-для епідемічних слабостей. В ґімназії, де єсть 103 учеників недужих, відбуває ся наука дальше. 