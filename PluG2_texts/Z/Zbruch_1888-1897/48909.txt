Відозва.

Родимцї!
Вибори заступників руского народу до ради державної в Відни скінчені.
Идучи за відозвами Головного руского, комітету виборчого, в котрім засїдали відпоручники нашого товариства враз з рускими послами соймовими і відпоручниками всїх руских владик, приступали Ви з щирою волею, з розумінєм прав і потреб вашого народу і з горячою любовю к тому-ж народови до акції виборчої.
Заходи Ваші не були даремні. В пятьох округах виборчих вибрані мужі, предложені нашим комітетом, котрі вже почасти своєю минувшостію дають повну надїю, що справи Ваші, справи народні заступати будуть совістно, ревно, достойно, з честію і пожитком для руского народу. Проґрама Народної Ради, давна проґрама всїх галицких Русинів з 1848 р., знайде в них серед репрезентації цїлої держави щирих і умілих заступників.
Крім того вийшли ще в двох округах посли, котрі вправдї не були поставлені Головним руским комітетом, однак дають також певну надїю, що будуть на основі тої самої проґрами стояти і в однім рускім клюбі солідарно поступати.
Рускій нарід в Галичинї по довшім часї узискав репрезентацію одноцїльну, репрезентацію дїйстних своїх потреб, чувств і пересвідчень. До тої репрезентації відносїть ся в Ваших потребах з повним довірієм.
Репрезентація тая вправдї мала єще числом, невідповідним числу і значіню руского народу. Заскочений ненадїйно скорими виборами, рускій нарід не встиг до них приготовити ся так, щоби міг був вповни вихіснувати свої права і свою силу. Треба однакож надїяти ся, що постепенно переведена орґанізація серед него, взростаюча просвіта і свідомість своїх потреб і прав вже при найблизшій злучайности видадуть і в тім взглядї користнїйшій результат.
На жаль, узисканю вже тепер такого результату станули при сих виборах єще і внїшні перепони. З декотрих округів виборчих, особливо з теребовельско-гусятиньского, бучацко-чортківского і бережаньско-рогатиньско-підгаєцкого, доходять нас наріканя та жалї на неправильности, які при виборах заходили, і жаданя поради та по мочи. Сповняючи обовязок, вложений статутами на наше товариство, радимо тим, що чувствують себе покривдженими в своїх конституційних правах, щоби удавали ся під опіку конституційних законів, і всїми средствами, які вказують ті закони, своїх прав доходили. Такими средствами суть именно: висиланє протестів до презідії палати послів (найпізнїйше до трьох днїв по торжественнім отвореню ради державної), жалоби до висших властей адміністраційних, а евентуально також жалоби до ц. к. судів. всїх тих средств повинні ужити самі безпосередно покривджені, а по магати им готово наше товариство порадою і дїлом, єсли о них завчасу буде увідомлене і одержить відписи а бодай витяги з внесених жалоб.
З твердою вірою в справедливу і святу нашу справу, з доброю надїєю на остаточну нашу побіду, але враз з добрим і кріпким прикладанєм власних рук до дїла глядїм в будучність!
Від видїлу Народної Ради
У Львові дня 1 (13) марта 1891.
Д-р Кость Левицкій заст. голови, Антін Дольницкій секретар. 