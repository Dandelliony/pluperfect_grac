◦ ◦ ◦ ◦ ◦ ◦ ◦ ◦ ◦ ◦

Вчера в день Нового Року явила ся в полудне у Впреосв. митрополита Сильвестра поважна і численна депутація відпоручників руско-народних товариств під проводом посла Юліяна Романчука поблагожелати Впреосвященому Нового Року і именин, котрі припадають сегодня. Посол Романчук промовляючи дуже красно до Впреосвященого в имени послів сойму і товариств руско-народних, піднїс в желанях бажанє, щоби Господь дозволив Впреосвященому діждатись як найкрасшого розцвіту церкви, котрою управляє, і народности рускої, котра єму так дорога, як сего особливий доказ дав минувшої сесії соймової. — Впреосвящений в відповіди висказав депутації сердечну подяку, поблагожелав всїм народно-руским товариствам, а відтак заявив, що проґрама народна була завсїгди єго проґрамою і нїяка инча проґрама для Руси галицкої неможлива. "Держім ся, — кінчив Впреосвящений, — а ті идеали, які ми маємо: щастє і розцвіт нашого народу і народности, дасть Бог, осягнемо!" Опісля Впреосвящений повитав з-окрема кождого члена депутації, а по короткім розговорі розпращав ся з депутацією дуже сердечно.
Новий суд окружний. Рішенєм цїсарским з 29 грудня утворений в окрузї львівского висшого суду краєвого новий суд окружний в Стрию. До нового суду придїлені суди повітові в Болехові, Долинї, Рожнїтові, Сколїм, Стрию, Николаєві, Журавнї, Жидачеві і Мединичах, котрі доси належали до суду окружного в Самборі. Новий суд окружний в Стрию переводити буде в своїм окрузї також судівництво в справах торговельних. Для міста Стрия і околицї установляєсь міско-делеґований суд повітовий замість дотеперішного суду повітового. Час, від коли новий суд окружний зачне урядувати, означить пізнїйше міністерство справедливости і подасть до публичної відомости. Сим розпорядженєм не нарушений в нїчім обсяг дїланя суду окружного в Самборі яко суду гірничого.
Огнї. Дня 3 н. ст. сїчня займив ся в Кристинополи о год. 2-ій в полудне огонь в домі заїзднім в ринку і погоріли чотири доми жидівскі, криті бляхою. При кінци пожару прибув з Сокаля староста Завадскій з комісарем і 8 стражниками пожарними.
Средство Коха. Послїдне число Przegląd-y lekarsk-ого містить важні замітки з клініки проф. Корчиньского над сим доси ще тайним средством. Показує ся, що навіт малі скількости сего лїку можуть у людей цїлком здорових викликати горячку, спухненє селезїнки і зменшенє ваги тїла. Більші дози у людей здорових наводять горячку, спухненє селезїнки і печінки та зменшенє ваги тїла. Яко средство діяґностичне лімфа Коха має також взглядне значенє, бо у недужих зі змінами в горішних частях легких дає взглядні результати, а навіть викликує у недужих зі звичайним нежитом легких певні зміни реакційні в легких.
Ротшільд збожеволїв! Пишуть тепер ґазети, що в Парижи ходить чутка, мов би барон Ґустав Ротшільд збожеволїв і тому вислали єго до Альжіру (в Африцї). Кажуть, що він граючи на знижку програв 20 міліонів в Лондонї і великі суми в Парижи, в рентї италійскій. Загалом мав програти від краху в 1885 р. (коли то один парискій Ротшільд підрізав собі горло) — суму коло 200 міліонів.
Дрібні вісти. Погорілцї громади Ожомлї, пов. яворівского, одержали від цїсаря 300 зр. підпомоги. — Бар. Юрій Гавссман, бувшій префект департаменту Секвани, помер оногди в Парижи на удар апоплектичний в 81 роцї житя. Бар. Гавссман прислужив ся тим для Парижа, що через 16 лїт свого урядованя в часї панованя Наполеона III перебудував давний Париж, подавши плян до отвореня нових, широких улиць і пляців — В Станіславові — як доносить телеґрама урядової ґазети з 13. н. ст. сїчня — відбула ся забава товариска, устроєна дїдичами цїлої всхідної Галичини, котру відзначив своєю присутностію еп. Пелеш, повитаний дуже сердечно. — П. Здислав Вавравш, родом з Дрогобича, практикант концептовий кр. дирекції скарбу, одержав в університетї львівскім степень доктора прав. 