◦ ◦ ◦ ◦ ◦ ◦ ◦ ◦ ◦ ◦

Відень 12 падолиста. Правительство має небавом предложити проєкт будови зелїзницї з Станіславова до Сиготу і шеф Віттек їздив на переговори до Будапешту.
Прага 12 падолиста. Комітет екзекутивний старо-Чехів відбув нараду і хоч Ріґер заявив, що ґр. Таффе не дасть нїякої концесії що-до язика ческого у внутрішнім урядованю, порішено, що староческі посли не мають складати мандатів до сойму.
Будапешт 12 падолиста. Газети нотують, що Плєнер має стати міністром фінансів.
Рим 12 падолиста. Міжнародний конґрес мира отворено вчера торжественно на Капітоли на торжественнім засїданю, бо доси відбувались лиш конференції. Промавляв Бонґі.
Лондон 12 падолиста. Доносять, що одна провінція за другою в Бразилії оголошує независимість і ґубернатор Фонсека єсть у великім клопотї. 