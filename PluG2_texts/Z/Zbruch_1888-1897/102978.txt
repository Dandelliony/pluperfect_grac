Тайна редута в честь презідента міністрів.

  Велику веселість будить подана урядовим бюром кореспонденційним до всїх часописей нїмецких телєґрама зі Львова, що в честь презідента міністрів ґр. Каз. Баденього устроює нинї рада міста Львова в ратуши [не равт, але] — "редуту" [eine Redoute]! "Коли місто аранжує для ґр. Казимира редуту, то длячого — кпить Kurjer Lwowski — делєґати ради міскої аранжували єї в такій тайнї? Допускаємо, що хотїли міністрови Баденьому зробити несподїванку, але в такім випадку длячого зрадило тайну урядове бюро кореспонденційне, котре стоїть під контролею міністра справ внутрішних ґр. Баденього? Чи длятого уряджено все в такій тайнї, щоби в ґрупах масок могли бути лиш упривілейовані характеристичні маски лисів, дромедарів, борсуків і инші? Скоро вже уряджують в ратуши маскараду, то треба було допустити і передмістя, котрі прецїнь також платять податки. Чому ж обивателеви з Байок віднято можність пописати ся в костюмі перед Єго Ексцелєнцією? Коли вже маскарада за публичні гроші, то повинні бодай обивателям міста Львова [в значіню податковім] дати вільний вступ на той баль".   Знов же соціялісти львівскі з нагоди нинїшної "редути" в ратуши оголосили по мурах Львова таку відозву: "Товариші! робітники! Дня 28 с. м. відбуде ся в ратуши равт в честь міністра-презідента Баденього, пробуваючого у Львові. Рівночасно відбуде ся також збір народний о годинї 7-ій вечером в домі робітничім [пасаж Гавсмана]. З достоїньством і спокоєм виповімо свої жаданя, свої жалї, тогдї, коли буржуазія буде пити тоасти на честь Баденього. Запитаємо п. презідента міністрів: що чувати з нашою реформою виборчою? Запротестуємо против того, щоби збувано наші жаданя якоюсь там пятою курією! Братя робітники! Прийдїть як один муж на сей збор! Кождий най сповнить свій обовязок: пп. міщане на равтї свій, а ми знов на зборі свій. — Комітет партії соціяльно-демократичної."   Дѣло 