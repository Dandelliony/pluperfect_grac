Наші дороги.

З Добромильского.
Величає исторія старинна переправи через Термопілї, исторія россійска Гурка, що перейшов Балкан, про нас же нїхто і словом не згадує. А однак єсли би якій историк подивив ся, як ми переправляємо ся з Волї крецівскої до Доброї, то би ми таки були найславнїйші в исторії автономічної, бо сміло можна сказати, що може в цїлій Галичинї нема такої дороги, як з Волї крецівскої до Доброї. Єсть вивіз на 100, а може більше сяжнїв довгій, на 5 або 6 сяжнїв глубокій, а в том вивозї ще вивіз на 2 ліктї глубокій; той остатний має камінні пороги на ½ сяжня високі передїлені болотом, в котрім оси від колїс ховають ся. Цїла тота дорога иде ще до того з високої гори стрімголов і на один сяжень широка, — отже подумайте собі нею переїхати, — чи потрафите? Певно, що нї, бо то вже єсть штука не аби-яка, але на сміло можна сказати: стратеґічна. Ото єсли би кому трафило ся з якого міста колись тою дорогою переїзджати, то ми научимо тої штуки, — тілько просимо записати собі в своїх подорожних нотатках.
Насамперед їдемо в день, — борони Боже в ночи, — злазимо з воза і пішо идемо аж на гору. На конї і віз різікуємо, робимо над ними хрест, щоби той их охоронив від припадку наглого, — і в самій річи ще не лучило ся, щоби конї там позістали, але часто трафляє ся, що кінь вийде на верх на трех ногах і без підків, а віз без колеса або дишля. Тілько-ж ми, узрівши конї, хрестимо ся і дякуємо Богу, що на тім тілько скінчило ся. А єсли припадком два вози з противних сторін надїдуть на себе, то тогдї мусить оден віз розбиратись на кусники, так як Гурко розбирав гармати на Балканї, і в яку пристань в березї складає ся, , а конї випроваджуєсь аж на конець вивозу. Тілько тепер зачинає ся цїкава сцена: хто кому має уступитись; тут ще нема припису дорогового з ради повітової, длятого слабшій мусить все вступитись сильнїйшому, бо в такій глубинї панує ще Faustrecht.
Треба знати, що тота дорога єсть комунікаційна двох повітів — добромильского і сяніцкого, і оден на другого відкладає направу тої дороги і нема ще такого мудрого правника в Галичинї, щоби розсудив, хто має єї направити, і здаєсь, що она буде в такім станї оставатись аж доки не народить ся такій мудрий правник, що то розсудить. Люде уже нераз удавали ся з просьбою до видїлу ради повітової і до цїлої ради, щоби змилувала ся над тою дорогою, щоб она цїлком не сховала ся де під землю, але над тим всїм видїл повітовий переходить до порядку дневного.
А для чого — може хто запитає, — видїл повітовий переходить над так важною справою до порядку дневного? та-ж прецїнь громади платять податок дороговий до податків, нехай би з того направлено дорогу! Та то правда, що так повинно бути, але того нема, бо у нас т. зв. polnische Wirtschaft... 