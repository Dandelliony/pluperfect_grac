◦ ◦ ◦ ◦ ◦ ◦ ◦ ◦ ◦ ◦

Відень 6 червня. Вчера вечером виїхав цїсар до Будапешту. Нинї виїздять там тутешні заступники заграничних держав.   Загреб 6 червня. Видалено відси студентів, що були засуджені за осїнну зневагу угорскої хоругви, бо правительство боїть ся демонстрацій з нагоди віча, скликаного на день 8 с. м.   Рим 6 червня. З Масави доносять, що близько побоєвища під Адуєю знайдено тїло погибшого ґенерала Даборміди, котрий в битві здобув було навіть табор абесиньскій, але опісля стративши звязь з иншими віддїлами италійского войска і окружений Абесинцями погиб з усею бриґадою.   Царгород 6 червня. Вчера увязнено всїх вірменьских урядників в урядї телєґрафічнім на Пері.   Дѣло 