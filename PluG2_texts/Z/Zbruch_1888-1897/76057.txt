◦ ◦ ◦ ◦ ◦ ◦ ◦ ◦ ◦ ◦

Д-р Антін Горбачевскій, адвокат краєвий, опустив сегодня Львів, переносячи ся до Чорткова, де отворив адвокатску канцелярію. Сердечно пращали єго товариші і знакомі бажаючи єму як найкрасших успіхів на поважнім самостійнім становищи. Имя д-ра Антона Горбачевского від давна добре знане цїлій Руси яко честного патріота і щирого дїятеля в товариствах руско-народних і в комітетах, — тож і Русини околиць Чорткова повитають єго як добре им знакомого, з щирою симпатією і з повним довірієм. Не сумнїваємось о тім, Як рівно-ж єсьмо пересвідчені, що і адвокат д-р Антін Горбачевскій, стрітивши всесторонну піддержку у тамошних Русинів, нїчого не залишить, щоби своє становище використати для добра руского народу і рускої справи. До того й щасти Боже!
Нові пляни науки для галицких шкіл народних і видїлових женьских, виготовлені краєвою радою шкільною, затвердив міністер просвіти рескріптом з дня 13 н. ст. сїчня 1893 до ч. 489.
Огнї. В селї Базарі, в повітї чортківскім, погорів Иван Бобовскій. Скора поміч людей не дала перекинутись огневи на сусїдні загороди. Згорів дім Бобовского, збіже і тютюн на складї. — В Дроговижи в повітї жидачівскім, погорів Сень Гавришко. Шкода виносить звиж 200 зр. — В Жидачеві спалили ся всї движимости Теклї Мацукової; шкода необезпечена 200 зр.
Зміна власности. Маєтність Микулинцї, в повітї снятиньскім, купив від Едм. Шнірха Іосиф Хеул за 280.000 зр. — Село Манастирець, в повітї самбірскім, купив Яков Воль з Соколова від Фердинанда Опольского. — Село Човганщину, в повітї тернопільскім, купив від Ев. Тшцїньскої Конрад Ґльоґер за 93.000 зр.
Яко кандидати на греко-кат. душпастирів в Америцї зголосили ся в львівскім митрополичім ординаріятї оо.: Ом. Ваньо, докторанд св. богословія у Відни, Ив. Костанкевич парох в Ялинї дек. сяніцкого і Лев Бірецкій парох в Гвіздци, деканата жукотиньского.
Напад на жандарма. В Волівци, в повітї радовецкім на Буковинї, напало оногди пятьох селян уоружених стрільбами, команданта стації жандармерії Порубского, коли той-же ишов гостинцем в товаристві якогось селянина. Селянина ранили напастники кулею, жандарма не поцїлив нїхто з них. Порубскій стрілив і скалїчив одного з селян, а відтак шаблею примусив инших до утечі.
Самоубійство. Вчера о 11-ій годинї рано застрілив ся у Львові приватист, ученик 4-ої кляси ґімназіяльної, 15-лїтний Бронислав Булгарин, син помершого офіціяла почтового. Булгарин прийшов до мешканя знакомих при ул. Оссолиньских ч. 6, а не заставши их дома, вислав служачого до аптики. Відтак здоймив висячій над ліжком револьвер і стрілив собі в висок. Смерть наступила зараз і вернувшій з аптики слуга застав Булгарина неживим. Причиною самоубійства була невилїчима недуга.
Товариство взаїмної помочи журналістів оснували в пятницю польскі журналісти у Львові. До сего товариства можуть належати всї польскі журналісти в Австро-Угорщинї. В статутах, предложених намістництву до потвердженя містять ся точки про: успішну і скору поміч для потребуючих журналістів, про емеритуру для ветеранів-журналістів і про поміч для вдів і сиріт по членах товариства. Члени дїлять ся на дїйстних з річною вкладкою 12 зр., спомагаючих (250 зр. одноразово або 50 зр. річно) і почетних. Члени будуть могли користати з фондів, товариства аж по 5 лїтах, коли збере ся відповідний капітал. До провізоричного управляючого комітету війшли пп.: Мерунович, Костецкій, Лясковницкій, Росовскій і Кольбушовскій.
Дрібні вісти. Цїсар дарував погорілцям громади Романівка, в повітї тернопільскім, 300 зр. підмоги. — Вінчанє п. Ивана Хризостома Прокопа, укінченого богослова, з панною Анною Каролиною Зеґерівною, дочкою посесора дібр Ходорівка-Лясківка в повітї березівскім, відбудесь в Бахури дня 11 н. ст. лютого в тамошній церкви. [Панна А. К. Зеґерівна єсть обряду руского.] — Архикнязь Леопольд Сальватор виїхав зі Львова до Віяреджджію, де померла вчера кн. Мадриту, мати архикнягинї Блянки. — Рада міста Станиславова ухвалила затягнути позичку 100.000 зр. на переведенє каналізації міста. — П. Андрій Павлиш, субститут нотарскій, вінчає ся дня 4 н. ст. лютого с. р. в Рудках з панею Антониною Курек, вдовою по пок. нотари Казимирі Куреку. — Дня 17 н. ст. лютого с. р. відбуде ся в Борислави вінчанє п. Володим. Дуркота, окінченого богослова з панною Ольгою Коростеньскою дочкою тамошного пароха. 