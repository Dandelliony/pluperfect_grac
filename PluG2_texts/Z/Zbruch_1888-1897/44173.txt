Методою лїченя д-ра Коха. — Селяньска депутація з Стрийщини. — З Бучача.

Методою лїченя д-ра Коха займає ся уже в практицї проф. д-р Ридіґер в Кракові, одержавши, на инстанцію міністра д-ра Гавча і австрійскої амбасади, лїчниче средство від д-ра Коха. В четвер с. т. почав д-р Ридіґер щепити средство Коха в своїй клініцї і від того дня буде щепити хорих клінічних на початку години викладової в клініцї хірурґічній при лїкарях, котрі хотять пізнати сей спосіб лїченя. Краківска N. Reforma описує перше з четверга вщепленє. Проф. Ридіґер повернувши в четвер разом з проф. Ґлюзиньским з Берлина, зараз удав ся до клініки хірурґічної і защепив плин Коха хорій на вовка (lupus) — жеручій лишай. Добувши фляконик плину, котрого до тої пори не удало ся дістати нї одному з лїкарів практикуючих, проф. Ридіґер зобовязав ся, що ужиє єго виключно до досвідів наукових в своїй клініцї. Плин має краску брунатну, цїлком прозірчатий і вистане на кілька сот защеплень. На другій день (в пятницю) д-р Ридіґер при професорах видїлу лїкарского, лїкарях і студентах-медиках представив хору, котрій вчера вщепив плин Коха. Реакція у хорої показалась очевидною: місце занято туберкульозою опухло і запаленїло; горячка, підносячись постепенно, дійшла в пятницю рано до 40.1 С.; хора попала в апатію. Д-р Ридіґер при представленю хорої не мав нїякого викладу теоретичного, умисне — як казав — длятого, щоби з одної сторони не розбуджувати надмірних надїй, а з другої не перецїнювати результатів. Опісля защепив д-р Ридіґер плин Коха пятьом хорим.
Д-р Олександер Целевич, лїкар зі Збаража, виїхав сими днями до Берлина, щоби на місци пізнати методу лїченя д-ра Коха. [Д-р Ол. Целевич, син поважаного адюнкта судового з Тернополя, одержав недавно степень доктора медицини в університетї прагскім, повернув до краю і осїв яко практичний лїкар в Збаражи.] Селяньска депутація з Стрийщини, з села Лисятич, прибула вчера до пос. д-ра Окуневского і совітника видїлу краєвого Верещиньского в справі надужить лисятицкого війта, звістного Якима Тижбира. Справа ся знана нашим Вп. читателям з дописей, поміщуваних свого часу в "Дѣлї". В громадї під теперішним війтом Якимом Тижбиром, котрого — як говорить селяне — має протеґувати видїл повітовий в Стрию, дїялись грубі надужитя а в громадскій касї показались великі манка. Селяне удавались до краєвого видїлу і видїл краєвий зіслав був на місце свого урядника, а той, переглянувши на-борзї книги, потвердив і оправдав жалоби громадян на війта. Видїл краєвий дав був припорученє повітовому видїлови в Стрию, щоби той перевів рахунки і слїдство против війта та предложив слїдчі акти і результати рахункових вислїдів краєвому видїлови, — але справа тая застригла в видїлї стрийскім так, що і чотирма кіньми годї єї відтам витягнути. Минуло більше як пів року, а справа нї на крок не поступила, хоч люде їздять раз-у-раз до Львова з просьбами і тратять ся. Війт війтує по давному, а люде нарікають, як нарікали, на господарку автономічно громадску війта і на "справедливість та чуйність" повітових видїлів. В наслїдок дописей в "Дѣлї" і на их основі зарядила ще в мартї самбірска прокураторія слїдство карне в сїй справі і поручила стрийскому судови переслухати наведених в дописи людей. Не знаємо, як оно сталось, але аж тепер в осени переслано акти карному судови львівскому, щоби переслухати найперше автора дописей п. Павла Кирчова. Слїдчій судья львівского суду карного зараз переслухав автора і вислав протокол судови стрийскому, узнаючи справу і так залежану. Від того часу суд стрийскій ще не покінчив навіть переслуханя свідків. Супротив того всего ми таки мусимо признати, що Яким Тижбир... був в своїм урядоваваню енерґічнїйшій, нїж наші власти. З Бучача. [Нова школа в Нагірянцї, збудована під опікою бучацкого видїлу повітового.]
Минувшого року задумала громада Нагірянка під Бучачем побудувати новий будинок шкільний. Однакож бучацкій видїл повітовий не позволив анї самій громадї анї місцевій радї шкільній занятись тою будовою (хотяй їй се право по мисли §.17-го инструкції ц. к. краєвої ради шкільної з дня 13 марта 1875 ч. 37 В. з. кр. прислугувало), але взяв сам руководити тою будовою. Розписав оферти, а потім віддав будову предприємцям пп. Котковскому і Стойовскому за 6½ тисяч зр., — прочі-ж оферти відкинув, хотяй підіймали ся побудувати сю школу о 700 зр. дешевше. Опісля видїл повітовий наказав громадї в місцевій радї шкільній зробити з предприємцями Котковским і Стойовским контракт, котрого точки укладав делеґат видїлу повітового. В точках тих стояло, що контроля над будовою школи належить до инжиніра повітового, впрочім усї упевнювали громаду, що буде мати побудовану добру школу.
Тимчасом стало ся таке диво. Предприємцї будували школу, як хотїли, а від инжиніра повітового обіцяного догляду не було. На се звертали декотрі господарі увагу своїх співгромадян, але за те прозвано их в Бучачи "бувтівниками"... В серпни с. р. скінчили оба предприємцї будинок шкільний, а до оцїненя єго вислав бучацкій видїл повітовий яко знатока — п. Грековича. П. Грекович і п. Вайс — котрого предприємцї запросили до другої комісії коляндаційної; — заявила оба, що цїла будова школи єсть лиха та що будинок не єсть відповідний до ужитку шкільного, бо середня стїна, роздїлююча дві комнати шкільні, груба лиш на одну цеглу, отже оперті на нїй повали можуть завалитись і поубивати дїти. Мимо такого оцїненя знатоків — комісія коляндаційна, вислава бучацким видїлом повітовим (а не окружною радою шкільною) під проводом єго делеґата, відобрала той лихій будинок від предприємцїв і віддала єго громадї до ужитку шкільного.
Таким способом громада Нагірянка дістала за півсема тисячей зр. двоклясовий будинок шкільний, в котрім уже в перших днях замки попсували ся а печи, поставлені з невипаленої цегли, повалили ся в першім місяци, а що вже найгірше, то те, що повала школи — як орекли знатоки — може завалити ся.
Все те відоме не тілько межи нагіряньскими громадянами, але також між интеліґенцією в Бучачи, і на той темат богато скрізь говорять.
Подаю самі факти, може аж занадто нагі факти, щоби нїхто не міг менї закинути, що я може в справі сїй руководжусь якою небудь пристрастію. Я констатую лише факт, що опіка бучацкого видїлу повітового в сїй справі вийшла громадї Нагірянцї не на добре, а далеко лучше би було, коли-б видїл повітовий був полишив будову школи самій громадї.
Теодор И. Косарчук. 