Вибори до ради громадскої в Стрию — Магистрат віденьскій — Обікрали путника галицкого в Римі. — Заслані в Сибир.

Вибори до ради громадскої в Стрию вже покінчились. На 12 радних з ІІ круга вибрано 10 жидів і 2 христіян (а на заступників 4 жидів, 1 Русина і 1 Нїмця). В І крузї вибрали 2 Русинів, 6 Поляків, 2 Нїмцїв, 1 жида і 1 Чеха. Жидівска партія пропинаційна „Гадьперн і Спілка“ цїлковито побідила.
Магистрат віденьскій порїшив установити для волів галицких осібний день торговий, єсли в найблизші два понедїлки надішлють з Галичини і Буковини знову худобу, підозрїлу о заразу.
Обікрали путника галицкого в Римі. Д-р Филярскій, професор львівского университету, виїзджаючи з готелю на проїздку (мабуть в Неаполь) полишив в сїнях готелю куферок. Коли вернув за хвилю, не найшов вже і слїду по своїм куферку і полишилось єму лише то, що мав на собі і при собі.
Заслані в Сибир. „Петербургскій Листок“ подає такі дані, відносячі-ся до засланих на Сибир: До 1 сїчня с. р. повинно бути в губерніях иркутскій і єнисейскій та в окрузї якутскім 110.000 засланих, а тимчасом єсть там лише 42.000 осіб, 20.000 вийшло за дозволом властей на роботу, а 48.000 пропало в безвісти і не знати, де они суть. В західнім Сибири число пропавших, т. є. таких, котрі змогли втечи, єсть далеко більше, там лише 33 процент засланих пробуває в визначених им місцевостях, а 67 процент втїкає. 