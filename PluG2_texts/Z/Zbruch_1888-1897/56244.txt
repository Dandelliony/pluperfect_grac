◦ ◦ ◦ ◦ ◦ ◦ ◦ ◦ ◦ ◦

Міністер судівництва ґр. Шенборн був вчера о 8 годинї рано в товаристві намістника ґр. Баденього, президента бар. Симоновича, совітника Тхуржницкого і секретаря міністеріяльного Ценкера, при торжественнім посвяченю школи им. Мицкевича. З-відси в тім самім товаристві відїхав міністер на дворець зелїзницї і поїздом, відходячим о год. 9 мін. 10 рано, відїхав в товаристві бар. Симоновича, совітника Тхуржницкого і секретаря Ценкера до Черновець. В Чернівцях відбуде міністер візитацію судів, огляне палату митрополита і синаґоґу. До візитації відбуде ся обід у президента черновецкого суду краєвого Иполита Мартиновича. На другій день, по огляненю заведень карних в Чернівцях, відїде ґр. Шенборн до Гвіздця до ґр. Станіслава Дїдушицкого а евентуально до князя Пузини. Міністер буде також в Городенцї а в четвер вечером поверне до Львова, тут переночує і в пятницю з рана, о годинї 8, пустить ся в дальшу подорож по Галичинї, именно: до Золочева, з-відки поїде до Підгорець і Пеняк, почім знов поверне до Львова і 18 н. ст. вересня відїде до Відня.
Огнї. Дня 5 н. ст. вересня навістив село Опаку повіта чешанівского огонь і спалив 3 селяньскі загороди. З погорілцїв не був нїхто убезпечений. Причина огню не звістна. На ратунок приспіли сторожі огневі з Фельзендорфу і Любачева з сикавками і огневими знарядами. В огни тім згоріла і одна дитина.
Челядники переплетничі у Львові вручили були, як ми то в своїм часї донесли, майстрам петицію, де висказували свої жаданя і грозили застановою роботи. Тепер предложили і краківскі челядники переплетничі такі жаданя майстрам і жадають: установленя 10 годинної роботи денної, підвисшеня платнї дотеперішної о 35%, установленя мінімального зарібку тиждневого на 8 зр. і правильної виплати. Крім того суть в тій відозві ще инші поменші жаданя а кінчить ся она заявленєм, що єсли майстри до 14 днїв не пристануть на жаданя челядників, то они застановлять роботу.
В заведеню карнім для мужчин у Львові відбудуть ся в тамошній школї вязнїв испити 30 н. ст. вересня і 1 н. ст. жовтня.
В школї політехнічній львівскій опорожнена посада асистента при катедрі технольоґії механічної з платнею 600 зр. Першенство в одержаню посади будуть мати кандидати, котрі викажуть ся зложеним другим испитом державним. Поданя вносити до ректорату до 25 н. ст. вересня. 