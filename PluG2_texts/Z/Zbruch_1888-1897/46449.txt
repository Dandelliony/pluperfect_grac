Справа отвореня IV року семінарії духовної в Станіславові . — Самоубійство в сали судовій.

Справа отвореня IV року семінарії духовної в Станіславові для питомцїв сеї епархії єсть все єще предметом переговорів між правительством а еп. ординаріятом станіславівским. З того, як тепер ся справа стоїть, можна вносити, що IV рік буде отворений уже з початком року шкільного 1891/92. Дуже справедливо домагає ся Преосв. еп. Пелеш, щоби отворено бодай IV рік в Станіславові, бо коли латиньскі епископи, маючи під своїм наглядом діецезальні семінарії, виховують самі свій клир, то рускі епископи висилають своїх питомцїв до ґенеральної семінарії духовної у Львові. В виду того вивязуєсь питанє, чи і під взглядом матеріяльним заведенє діецезальних семинарій не випало би користнїйше, бо кошти удержаня зменшились би значно. — Також ходять слухи, що руска семінарія духовна у Відни має бути знесена, бо тепер не відповідає цїли, в якій она була основана. З віденьскої семінарії виходить тепер що раз менше докторів богословія. Самоубійство в сали судовій.
В Яссах викликала загальне обуренє траґічна пригода, яка лучила ся в тамошній сали судовій. Мав відбути ся процес розводовий, котрий виточив Заремба, урядник румуньскої адміністрації табачної, против своєї жени. Супружество се проживало довшій час з собою згідливо, аж послїдними часами зачав Заремба забувати на свою жінку. Зарембова, котра пристрастно любила свого мужа, журила ся тим, але мовчала, надїючись, що нещастє промине. Однак муж не дав перемінити ся і одного дня заявив катеґорично, що загадав розвестись. З повною перфідією умотивував жалобу тим, що не єсть можливе спільне пожитє з жінкою за-для єї характеру і обидливого поведеня. Підчас розправи, яка відбувала ся перед трибуналом, зробила нещасна ще послїдну пробу, аби змінити намір мужа. Кинулась єму до ніг і молила, щоби жив з нею дальше. Глумливо відповів Заремба, що знає вже добре єї талант до комедії. І тогдї то послїдувала страшна сцена: Зарембова зірвалась з землї, добула револьвер і стрілила в себе, а куля перейшла крізь груди низше серця. Кровію залита, повалилась нещасна на землю. Судьї поспішили ратувати, лиш Заремба проходжував ся по сали і по хвили спитав, чи вже умерла? При нещасній женщинї найдено лист, якій написала перед процесом. Пращаєсь з мужем, впевняє єго о невигаслій любови, не робить єму нїяких викидів; а всю вину складає на "призначенє". Просить лиш єго, щоби справив їй гарні похорони, а на камени гробнім не виписав прозвища, яке мала будучи панною, а лиш прозвище "Заремба", бо она була вірною женою. Зарембову завезено до шпиталю і сумнївають ся, чи буде можна удержати єї при житю. 