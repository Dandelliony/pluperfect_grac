Перегляд политичний.

В Франції заноситься на зміну в кабинетї, а причиною того має бути проєктована ревизія конституції. Уміренна партія републиканска домагаєся: 1) заведеня виборів окружних; 2) усуненя кабинету Фльокета; 3) утвореня кабинету переважно з уміренних членів лївиці, котрий би занявся розвязанєм парляменту; 4) розписаня нових виборів на місяць марець; 5) знесеня законів о заточеню; 6) оголошеня манифесту, в котрім було-би сказано, що Франція буде від тепер держатися ширшої политики народної.
Ще при кінци тамтого місяця оголосив був пос. Жілі, свого званя боднар, письмо, в котрім сказав, що ціла комисія буджетова то „малі Вільсони” і що має цілий ряд документів доказуючих, що в комисії тій зорганизувалась шайка хабарників. Пос. Андріє зажадав від министра судівництва, щоби Жільови виточити за то процес. Жілі оголосив отже тепер в „France" письмо, в котрім каже, що він не мав посла Андріє на гадці, але заразом і висказує бажанє, щоби і прочі 32 члени комисії поступили так само як Андріє, чого они однакож певно не зроблять. Особливо два бувші министри і товариші Ферріого не відважаться виточити єму процес.
Велику сензацію викликала вість, що в полудневій Италії викрито тайне товариство „Маффію", котре мало носитися з гадкою убити нїмецкого цісаря. Арештовано множество людей в цілій Италії, кажуть, що аж около 900 осіб. По сїй причинї має бути поставлена в парляментї интерпеляція до правительства.
Роботи фортификацій під Букарештом ведуться тепер досить скоро. Сими днями розпочалися там земні роботи около кількох нових фортів. Давнїйше розпочаті форти будуть до року зовсїм готові. Зелїзниця окружна, що сполучає всї форти з собою, єсть вже майже зовсїм готова, крім одного місця, де ще треба ставити великій міст.
До „Presse" доносять, що королева Наталія доручила свому повномочникови Пирочанацові, щоби він заявив королеви і консисторії, що она не годиться анї на розвід, анї навіть на сепарацію. Она попращала Пирочанаца словами: „Король мусить уступити, мусить капитулювати”. Королева має часто зноситися з россійским посольством в Букарештї.
З иншого жерела доносять знов, що всякі змаганя короля, щоби помиритися з королевою, позістали безуспішні. Розправа консисторії в справі розводу відбудеся в перших днях грудня. 