Фреквенція в галицких школах середних. — Підпалник увільнений судом.

Фреквенція в галицких школах середних.
Зі справозданя краєвої ради шкільної о станї гал. шкіл середних в роках 1888 і 1889 виймаємо отсі дати, дотикаючі фреквенції шкільної: Число учеників шкіл середних в Галичинї на початку року шкільного 1889 виносило 13.048; з того припадало на ґімназії 12.077 а на школи реальні 971. Число всїх кляс виносило в тім роцї 333, з чого припадало на ґімназії 302 (198 головних і 104 рівнорядних) а на школи реальні 31 (27 головних 4 рівнорядних). На початку року шкільного 1890 було число всїх учеників 13.605, а то 12.555 в ґімназії а 1050 в школах реальних. Число всїх кляс виносило 342, а то в ґімназіях 309, в школах реальних 33. З порівнаня обох років показує ся, що побільшило ся число учеників о 557 (378 в ґімназіях а 79 в реальних школах) а кляс прибуло 9 (7 в ґімназіях а 2 в реальних школах). Се збільшенє числа учеників не було случайне, бо порівнавши дати з попередних лїт показує ся, що число учеників стало збільшає ся. І так на початку 1886 р. було 12.828 учеників (11.912 ґімн. 916 реальн.); на початку 1887 р. було 12.676 учеників (11.820 ґімн., 856 реальн.); на початку 1888 р. було 12.703 учеників учеників (11.843 ґімн. 860 реальн.). — Найменшу фреквенцію зі всїх шкіл середних, бо менше як 100 учеників має низша школа реальна в Тернополи. Фреквенцію між 100 —200 учеників виказують дві кляси ґімназіяльні в заведеню Єзуїтів під Хировом. Від 200—300 учеників мають ґімназії в Бохни, Бучачи, Вадовицях, Золочеві і школа реальна в Станіславові. Від 300—400 учеників мають ґімназії в Дрогобичи, Ярославі, Новім Санчи, Самборі, Сяноцї, Стрию і школи реальні у Львові і Кракові. Від 400—500 учеників ґімназії: руска у Львові, в Бродах, Бережанах, Яслї, Коломиї, св. Яцка в Кракові. Від 500—600 мають ґімназії: III в Кракові, Ряшеві, Станіславові, Тернополи і Тарнові. Від 600—700 учеників мають ґімназії: св. Анни в Кракові і II (нїмецка) у Львові. Понад 800 учеників числять ґімназії: в Перемишли і дві у Львові (Франц-Иосифа і IV-та). — З дат при кінци року шк. 1889 було учеників після віроисповіданя: 7.598 римо-кат., 2.111 греко-кат., 2.288 жидів, 41 вірмено-кат., 3 греко-правосл. і 102 протестантів. А після народности було учеників: 9.399 Поляків, 2.058 Русинів, 667 Нїмцїв. Понад 100 учеників Русинів припадає на ґімназії: руску у Львові, Перемишли 223, Коломиї 175, Станіславові 125, Стрию 118, Бережанах 112 і Тернополи 107. — Число учителїв подаючих науку (вчисляючи і дві кляси в Хирові) виносило 1 цвітня 1890 р., 615, а то: директорів 31, професорів і дїйстних учителїв 365, суплентів 219. Не вчисляючи помічників катихитів було в середних школах 201 суплентів, в котрих 70 мало повну, 20 часткову кваліфікацію, а 111 не мало нїякої кваліфікації. Підпалник увільнений судом.
Перед львівским судом присяжних станув сивий, 64 лїтний старець, Юрко Швак, нїколи не караний, обжалований о злочиньство підпалу та признаючій ся до сего з добродушною отвертостію. Юрко Швак з Рокитна, пов. городецкого вдовець, перед двома роками пристав до старшої вдовицї Тузякової і тим способом став отчимом кількох пасербів, між котрими було вже двох крепких паробків. Не маючи власного грунту, принїс на спільне господарство пару коней, дві корови, 20 кіп збіжа і припас полотна. Доки було се майно, була і згода в родинї, але коли протратили, почала ся сварка. Паробки побивали отчима а вкінци Тузякова прогнала чоловіка з хати і то в часї, коли сильно нездужав. Найшов він вправдї притулок у сестри, але і та по кільканацяти місяцях відмовила єму хати і страви, бомала власну родину. Було се 10 вересня с. р. Около год. 9-ої вечером Юрко идучи селом, випустив з люльки кусничок вугля. В тім на небозводї появилась луна. Тогдї відозвав ся один господар до Юрка: "Бійте ся Бога, не розпускайте огню — от бачите Зашків горить!"— "І Рокитно так буде горіти" — відповів похмурений Юрко. В пів години опісля справдї займив ся огонь в стрісї Тузяків, що примежала до будинків сусїдного господаря. Молоді Тузяки, побачивши зі стодоли огонь, прискочили і придушили огонь руками та сїраками, так що лиш пару кичок погоріло. Підозрінє впало на старого вітчима і він справдї признав ся перед війтом до підпалу, бо мав жаль до жінки, котра не дала єму навіть сорочки, коли єго "нужда їла". Так само і розказав він перед трибуналом, без злоби, засумований, блїдий, нужденний, одягнений по арештантски, бо не мав свого платя. По оборонї з уряду п. Павлом Симоновичем, судьї присяжні заперечили 11 голосами вину Юрка а ще і зложили для него 10 зр. 40 кр. на підпомогу. 