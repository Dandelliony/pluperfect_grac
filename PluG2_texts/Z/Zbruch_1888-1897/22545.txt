З Станиславова пишуть нам. — Руска Бесїда в Тернополи. — Корабель панцирний "Цісар Франц Іосиф І".

З Станиславова пишуть нам: Пригадуємо, що вже в четвер, 23 н. ст. мая с. р., відбудеся в память знесеня панщини вечер з танцями, котрий уряджує Станиславівска "Руска Бесїда” в сали касина міщаньского. Вступ 1 зр. від особи. Зі взгляду, що в мясниці мусїло товариство відкликати такій вечер з причини смерти архикн. Рудольфа, хоч на приготованя донесло великі кошти, сподїватись належить численного зїзду, тим більше, що при тій нагодї можна-би обговорити деякі важнїйші справи. Комитет починив всякі приготованя, щоби вечер випав як найкрасше. Тож просимо прибувати на четвер до Станиславова!
Руска Бесїда в Тернополи повідомляє, що заповіджена маївка відбудеся дня 26-го а на случай непогоди 30-го н. ст. мая с. р. До участи в нїй можуть приступити також і нечлени в товаристві членів "Рускої Бесїди". По нарадї порїшив комитет не брати на себе достави підвод і позіставляє в тім взглядї свободу вибору самим участникам. З тої причини ухвалено вкладку від особи тілько по 60 кр. Дїти не платять нїчого. Участники зволять зібратися о 2-гій годинї по полудни в означенім повисше дни в комнатах "Рускої Бесїди", з-відки найдальше о 1/2 3 години наступить спільний виїзд на місце прогульки. — За комитет: Д-р Лошнїв.
Корабель панцирний (Rammkreuzer) "Цісар Франц Іосиф І", котрого хрестини відбуваються нинї в Трієстї, єсть збудований з найлїпшої сталї і після найновійших основ системи о двох днах та має велику скорість, сильне узброєнє, добру охорону частей під водою і забезпечений всїми техничними способами, щоби не затонув. Панцир, грубий 57 милиметрів, замикає герметично спід корабля і хоронить єго від стрїлів ворога, бо сягає під воду на 1250 милиметрів. По обох сторонах корабля розміщені при машинах і кітлах по при панцерї охоронні пояси з целлюльози і тим способом не дістанесь вода до них через отвори пороблені кулями від ворога. Цілий корабель подїлений на сто передїлів і се власне хоронить єго від затопленя; при тім єсть на корабли значне число помп, при помочи котрих можна за годину випомпувати 1200 тон води. Корабель єсть довгій 103.7 метрів, широкій 14.8 м, а заглубляєсь у воду на 5.28 метрів. На корабли суть дві армати Крупа, отвори их на 35 мм., а кулї можуть викидати на 17 кильометрів. Три машини електро-динамичні освічують корабель, а для внїшного освітленя єсть чотири канделябри о силї 20.000 свічок і 240 лїхтарїв з силою 10, 16 і 32 свічок. Машини парові корабля при звичайнім напруженю мають силу 64.000 а при збільшенім 98.000 коней. Всї машини з наповненими котлами важать 890 тон. Корабель побудовали виключно австрійскі инжинири а єго будова єсть першою що-до обєму в австрійскій маринарці. — Хрестини відбуваються нинї в варстатах в Сан Рокко коло Трієсту. Хрестною матерією буде архикнягиня Марія Іосифа. Рано о 10 тій годинї відправить суперіор маринарки торжественне богослуженє і посвяченє корабля а відтак всї будуть вижидати прибутя цісарскої родини. Коли прибуде цісарска родина, повезе єї адмирал бар. Штернек до варстатів і там усунуть всї підложені підпори під корабель. На промову адмирала відповість архикнягиня, а коли суперіор ще раз відправить посвященє, архикнягиня начне хрестини. За потисненєм відповідного приладу пукне фляшка шампану а опісля дасться знак спустити корабель на море. Музика заграє гимн народний а гармати дадуть сальви.  