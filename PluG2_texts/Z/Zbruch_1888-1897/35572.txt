Львівска дирекція почт і телеґрафів. — Львівска ц. к. прокураторія державна.

Львівска дирекція почт і телеґрафів оповіщує: Після увідомленя ц. к. міністерства торговлі надходять часто з Австро-Угорщини за границю, а именно до Нїмеччини недостаточно офранковані листи, в наслїдок чого адресати оплачувати мусять належитість додатків. Більша часть тих листів виказує вагу межи 15 а 20 ґрамів, з чого можна вносити, що причина недостаточного франкованя листів лежить в ошибочной гадцї надавцїв, будьто-би листи висилані за границю — подібно як у внутреннім оборотї австро-угорскої держави — аж до ваги 20 ґрамів підпадали поодинокій оплатї. Звертає ся проте увагу интересованих на се, що лиш в обрубі австро-угорскої держави, і в напрямі до Босни та Герцоґовини виносить Франко за лист до ваги 20 ґр. 5 кр., по над 20 до 250 ґр. 10 кр., за листи же до Нїмеччини вже при вазї над 15 ґрамів припадає подвійна такса. Що-до листів призначених до инших держав і країв, входячих в склад межинародної звязи почтової побільшає ся належитість що 15 ґрамів, так що за листи від 15 до 80 ґрамів ваги треба подвійну, а від 30-45 ґр. потрійну і т. д. таксу в значках почтових оплачувати. Львівска ц. к. прокураторія державна мала остатними днями богате жниво: оногди сконфіскувала — мабуть на жаданє митрополита Впр. Сильвестра — два дневники за статьї о відносинах в рускій семинарії духовній, а вчера знов сконфіскувала ляконічну телеґраму Kurjer-a Lwowsk. о фактах, які зайшли по селах в окрузї судовім гвоздецкім, а в повітї коломийскім. Dziennik Polski, черновецка Gazeta Polska і Neue fr Presse подали такі самі вісти, а не улягли конфіскатї. Ми одержали основні вісти з Гвоздецкого, але в сїй хвили годї нам з огляду на ц. к. прокураторію містити. Тепер скажемо лиш тілько, що зла воля деяких людей вишрубувала дрібні факти до значіня страшного, щоби хиба закаламутити воду і в мутній водї могти ловити рибу. У наших людей совість чиста, а надїємось, що все вияснить ся і злоба буде посрамлена. 