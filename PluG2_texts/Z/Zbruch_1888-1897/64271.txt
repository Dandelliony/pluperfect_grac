◦ ◦ ◦ ◦ ◦ ◦ ◦ ◦ ◦ ◦

Віспа появила ся знов в Перемишли, як пише Gazeta Przem. В каменици, де містить ся склеп Візля занедужало на віспу двоє людей. Також у сторожа, що послугує в институтї для дяків лежить дві особи недужі на віспу.
Елєктричний трамвай у Львові. Як звістно, вислала була рада міста Львова за границю делєґатів, щоби они розслїдили систему елєктричних трамваїв. Делєґати ті: директор міского уряду будівничого Гохберґер і професор політехники Дзеслевскій оглянувши Відень, Париж, Гамбурґ і Берлин, зложили сими днями обємисте справозданє з своєї подорожи. Після сего справозданя найпрактичнїйшою має бути система Тонсона Ґустона і Спредж. Динамічна машина, уміщена в центральній стації, розводить елєктричний ток по улицях за помочію грубого мідяного дрота прикріпленого на висотї 6 метрів по-над шинами. Елєктричний ток переходить до воза через сталевий триметровий дріт. На перонах возів суть реґулятори, котрі можуть дуже легко і на короткому просторі задержувати віз без уживаня гальм. Елєктричний трамвай дуже відповідний ще і длятого, що нерівности терену не ставляють єму перепон. Так на пр. в Кієві перемінили 2-кільометрову часть кінного трамваю на елєктричний, бо висока гора була дуже прикра для коней. Видатки на будову елєктричного трамваю суть вправдї більші, але за те не коштують тілько будинки і удержанє в руху трамваю коштує о 5% менше. Після проєкту згаданих делєґатів мав би трамвай елєктричний переходити: від Личаківского кладовища, улицею св. Петра, Личаківскою, Чарнецкого, по при намістництво, улицею Собіского, Коперника, Сапіги і Городецкою до двірця зелїзницї Кароля Людвика. Пожаданий був би також трамвай улицями Баторого і Зибликевича до Софіївки. Вози ходили би що 5 мінут а їзда від кладовища Личаківского на дворець тревала би 24 мінути. Найдогіднїйші місця під стацію центральну були би ґрунти міскі при улицях Вулецкій і Полчиньскій, богатих в воду.
Огнї. Величезний огонь навістив дни 20 н. ст. марта громаду Великополе в повітї городецкім. Огонь повстав в наслїдок неосторожности в саме полудне і знищив скоро 32 загороди селяньскі. Страта цїлком неубезпечена виносить більше як 13.000 зр. Погорілцї полишились без нїяких средств до житя. — Дня 21 н. ст. марта згоріла загорода Яцка Великого в Ковеничах, селї самбірского повіта. Шкода неубезпечена виносить 660 зр. Огонь підложив 7-лїтний син Яцка враз з другим хлопцем, підпаливши хату сїрничкою, що отець з далека увидїв. — В громадї Воля баранецка, повіта самбірского, згоріли три загороди селяньскі. Шкода виносить 990 зр. убезпечена на 820 зр. Підозрінє підпаленя упало на братів Чембрилів, що хотячи визискати товариство убезпечень, заасекурували свою хату на 370 зр., коли єї дїйстна вартість виносила лише 150 зр.
Зміна власности. Ґр. Станіслав Висневскій купив за 1,200.000 франків ключ лімняньскій в повітї турчаньскім від кн. Парми. Добра ті мають 1,1.000 морґів простору. Давнїйше належали они до ґр. Шамбор.
Обікража почти. До польских ґазет доносять з царства польского, що коло Холма украдено з воза почтового при поїздї зелїзничім посилки грошеві вартости 200.000 рублїв. Злодїї занаркотизували їдучих урядників почтових. Почтиліона, Гомащика, підозріного о спів-участь в крадежи увязнено.
Бальони і Венус. Оногди подали ми за "Дневником Варшавским" вість о появі бальонів пруских в різних сторонах царства Польского. Рівночасно сумнївали ся ми о правдивости тої вісти. Тепер вже вияснила ся справа, бо показало ся, що бальоном тим єсть звізда Венус. Звізда тая яснїє тепер дуже сильним світлом а вечером окружає єї світяча мрака так, що люде незнаючі сего можуть дїйстно взяти тую мраку за бальон а саму звізду за світло лямпи елєктричної. І дїйстно можна було пересвідчити ся, що навіть интеліґентні люде уважали Венус бальоном лїтаючим в воздусї, однако забули они на сю обставину, що бальон летить звичайно дуже скоро і то раз низше другій раз висше, коли між тим Венус посуває ся дуже поволи, бо показавши ся около 7-ої години зникає аж по півночи.
Утеча мантїя купця. З Бродів доносять Wiener Tagblatt-ови, що тамошний купець і торговельник дерева Едвард Ґольдштайн утїк, допустивши ся різних обманьств. Ґольдштайн обманював богато осіб в Галичинї вже від кількох лїт. При обманьствах помагали єму деякі "приятелї", котрі улекшили єму утечу, доставши на єго имя пашпорт, яко для заступника якоїсь фірми львівскої. Гольдштайна увязнено в Дубнї коло Радивилова, однако сими днями удало ся єму утечи з вязницї. Тепер розіслано за ним гончі листи і визначено за зловленє єго 100 зр. нагороди. Одну фірму брідску обманив Ґольдштайн на 55.000 зр.
"Джек Перун" мав уже дїйстно віднайти ся. Недавно увязнили в Австралії якогось Ділінґа за те, що в Анґлії коло Ліверполю убив свою жінку і четверо дїтей та замурував их під припічком, а так само убив відтак і другу жінку в Австралії, де єго і зловили. Ділінґ признав ся, що то він допустив ся тих страшних убійств в Уайтчепель в Лондонї, котрі затревожили були весь світ і придбали Ділінґови назву "перуна". Заходить лиш підозрінє, чи він не признав ся лише умисно до тих убійств, аби ставати перед судом в Анґлії і тим способом ще продовжити собі житє.
Дрібні вісти. Цїсар дарував громадї Селиска в повітї бобрецкім 50 зр. на реставрацію церкви. 