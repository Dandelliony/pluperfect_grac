◦ ◦ ◦ ◦ ◦ ◦ ◦ ◦ ◦ ◦

Дальші самоубійства в 30. полку піхоти у Львові. Вчера застрілив ся вояк Фердинанд Гавзер з 7. компанії 30. п. п. Се вже третій случай самоубійства в послїднім тиждни, а шестий від Нового року. Передпослїдне самоубійство однорічного охотника Марциховского викликало всїлякі толки о причинах самоубійства, а праса львівска недвозначно піднесла поважні закиди против начальства войскового 30 полку. Власти войскові зарядили слїдство а полковник Оцеткевич переслухував товаришів пок. Марциховского. Заразом вислали студенти політехніки львівскої таку телєґраму до послів Пернерсторфера і Лєваковского: "В послїдних двох місяцях 5 случаїв самоубійства в 30 п. п. Передвчера застрілив ся наш товариш однорічний охотник Марциховскій, виповнюючій совістно свої обовязки і загально люблений, имовірно в наслїдок прикростей зазнаваних від начальства. Просимо доконче заинтерпелювати міністра, щоби вияснила ся та сумна подїя. Надїємо ся, що зволите нашу оправдану просьбу." Як доносять з Відня, пос. Пернерсторфер справдї поставив на вчерашнім засїданю палати послів интерпеляцію в тій справі. — Для характеристики відносин в 30 п. п. подає Kurjer Lwowski такій факт: Вчера на Янівскім виступив коло будинку амуніційного ч. 5 вояк 16 компанії, Пилипчук з-поміж рядів, щоби напити ся води. За се ударив єго кадет Ніснер в сей спосіб в лице, що Пилипчук упав, облитий кровію, на землю. Кадетови стало совістно, бо для зацитьканя побитого впхав єму в руку ґульдена. — На кождий спосіб слїдство повинно бути переведене всесторонно, бо нарід зачинає чим раз голоснїйше роптати.   Мундури студентів, котрі мають бути обовязкові з початком сего року шкільного, причинять ся напевно до зменшеня фреквенції в школах середних зі шкодою біднїйшого населеня, бо в неодній ґімназії або школї реальній більша половина учеників не буде мати за що справити собі мундурів. "Курієр Станисл." доносить, що тамошні власти шкільні обчислили, що на 520 учеників тамошної ґімназії, 297 не буде в можности з причини великої бідноти, справити собі з початком року шк. 1896/97 приписаних мундурів шкільних, бо мундур в Станиславові коштує 24 зр. — Добре було би, щоби і прочі дирекції ґімназіяльні оголосили такі обчисленя, без того можна би було побачити, якою благодатію надїлила нас краєва рада шкільна.   "Епідемії вічеві", котрі так сильно лютили ся у всхідній Галичинї торік і перед двома роками, що не можна було відбути нїодного віча, — зачинають тепер прокидати ся в західній Галичинї, де рух людовий проявив ся живійше. І так староство краківске винайшло епідемії в трех громадах, де мали відбути ся збори виборцїв для вислуханя справозданя посольского посла Франца Вуйціка. За приміром краківского староства пійдуть прочі староства і будемо мати цїлу Галичину "урядово" заинфекціоновану.   Костел в Тлустім (коло Залїщик) обікрали в ночи з 2 на 3 н. ст. червня. Виважено двері головні костела і двері до закристії та забрано чаші, дискоси, дарохранительницї, висипуючи св. частицї на степенї престола. Крім того забрано всю готівку зі скарбон.   Виставу і преміованє худоби селяньскої устроює стрийско-жидачівскій віддїл гал. товариства господарского ві второк 16 н. ст. червня в Стрию а в середу 17-го в Жидачеві. Вистава в Стрию буде получена з торгом на худобу до розплоду.   Огнї. Дня 4 с. м. около 4 години по полудни вибух з незвістної причини пожар в Люблинци старім повіта чешанівского з одної стодоли необезпеченої і при сприяючім вітрі полуднево всхіднім знищив в несповна двох годинах будинки мешкальні і економічні більше як 40 господарів. Мимо наспівших пять сикавок ратунок був неможливий. Розлючений елємент знищив до тла всьо, що єму попало аж до кінця в захопленій части села, котрого цїла четверта часть погоріла. Межи погорівшими лиш мала часть обезпечених, нужда велика. Церков і школа, побиті бляхою, не згоріли. — Очевидець.   Дрібні вісти. Сими днями відбували ся в парискій академії наук вибори на місце пок. Ал. Діма і скінчили ся без результату, бо з пятьох кандидатів не дістав нїхто абсолютної більшости голосів. Між кандидатами був також Еміль Золя, котрий вже шестий раз кандидував о місце "безсмертного", і шестий раз перепав. За шість місяцїв відбудуть ся нові вибори. — Найславнїйшій теперішний артист драматичний, траґік Ернест Россі, помер в Пескарі в 67-ім роцї житя.   Дѣло 