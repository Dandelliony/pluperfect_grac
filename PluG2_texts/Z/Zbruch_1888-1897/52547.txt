◦ ◦ ◦ ◦ ◦ ◦ ◦ ◦ ◦ ◦

Фестин тов. "Зоря", заповіджений на вчера, відложено на слїдуючу недїлю за-для непевної погоди.
Сильна буря сполучена з громами і зливою лютилась нинї у Львові від 3 до ½ 5 години рано.
"Руска Бесїда" в Станіславові устроює в сей четвер с. є. 11. червня екскурсію до старокняжого города Галича, щоби звидїти останки старини і розкопи.
Населенє Ґаличини, після закінчених вже виказів сегорічного опису, виносило з днем 31 грудня 1890 р. 6,607.816 душ, з чого 3,260.433 мужчин а 3,347.383 женщин. Галичина числила дня 31 грудня 1890 р. 15,407 місцевостей, 1,034,440 домів, з чого 1,013.239 замешкалих а 21.201 незамешкалих. Після реліґії було 2,997.430 душ рим.-католицких, 2,792.449 гр. католицких, 1.739 вірм. катол., 13 старокатоликів, 1429 провославних, 491 вірм. неуніяцких, 36.289 лютеранів, 4990 реформованих, 3 братей моравских, 63 англиканів, 454 менонітів, 5 унітаріїв, 3 липован, 772.213 жидів, 6 магометан, 123 иновірцїв а 116 безконфессійних. Уміючих читати і писати було: мужчин 736.333, женщин 502.789, разом 1,239.122; уміючих лише читати: мужчин 207.934, женщин 284.146, разом 492.080; не уміючих анї читати анї писати: мужчин 2,316.166, женщин 2,560.048, разом 4,876.614. Після язика товариского уживало язика польского осіб: 3,516.698; руского 2,832.043, нїмецкого 227.600; ческо-моравского і словацкого 5727; румуньского 283; словеньского 208; мадярского 95; италійского 58; сербско-хорватского 4. Коней мала Галичина дня 31 грудня 1890 року 758.980; худоби рогатої 2,461.068, мулів і ослів 1134, кіз 21.210; овець 635.007; свиней 780.337. Уліїв було 259.908.
Депутація в справі будови зелїзницї з Тернополя на Бережани і Рогатин до Ходорова перебуває тепер у Відни і предложила меморіял в сїй справі колу польскому на засїданю з дня 5 н. ст. червня.
Холєра грозить Европі. Звичайною своєю дорогою иде она від Червоного моря. Небезпеченьство мусить бути велике, коли власти санітарні египетскі, звістні з своєї повільности, зарядили кварантану в Ель-Тор, місци, положенім на полудни півострова Синай. 