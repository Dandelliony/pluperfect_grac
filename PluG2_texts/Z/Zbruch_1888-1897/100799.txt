◦ ◦ ◦ ◦ ◦ ◦ ◦ ◦ ◦ ◦

З університету. Святочне отворенє року шкільного в львівскім університетї відбуде ся в четвер 10-ого с. м. В костелї св. Николая відправить ся о годинї 9 рано служба Божа; відтак пічне ся в авли університету инавґурація промовою ректора д-ра Бальцера, по чім виголосить проф. д-р Ґломбиньскій відчит "О суперечних ипотезах в теорії економії." Вступ вільний.   Холєра. В Острові пов. тернопільского подужала д. 7 с. м. одна особа, зостає в лїченю одна. В Варваринцях пов. теребовельского занедужала одна особа, а в Струсові того самого повіту зостає один хорий в лїченю.   Важне для дяків. В заведеню дяківскім при церкві св. Юра у Львові суть опорожнені три місця: одно для кандидата з непереміненим [дитинячим] ще голосом, а два для кандидатів з переміненим уже, мужеским голосом. Кандидати, хотячі бути принятими, мають зараз по Покрові зголосити ся лично до проби голосу, а потім внести до Консисторії своє прошенє о принятє, заосмотрене в свідоцтво хрещеня, моральности, шкільне і убожества   Ґр. Бадені о антісемітизмі. Після віденьскої Neue freie Presse презідент міністрів, принимаючи жид. исповідні збори міст Львова, Кракова і Тарнова, мав так до них відозвати ся: "Дякую вам, панове, сердечно за ваші желаня. Признасьте менї певно, що я за мого урядованя завсїгди старав ся попирати ваші управнені і з добром краю згідні бажаня. Я з моєї сторони мушу знову признати, що ви своїм поведенєм щиро причиняли ся до того, щоби в нашім краю не настав той рух, котрий в инших краях нашої держави роздвоює поміж собою громадян ріжної віри, коли я уважаю се за свою задачу, сполучати их в спільній роботї для добра краю. Я переконаний, що мій наслїдник так само буде поступати."   Самоубійство. Оногди рано перед 6-ою годиною знайдено у стіп Високого Замку по сторонї ставу Кисельки тїло 25-лїтного старшого стражника скарбового Ив. Манна з перестріленою скранію. Після ореченя лїкарского смерть зайшла имовірно єще перед півночію. Знайдено при покійнім письмо, з котрого виходить, що причиною смерти була неудача при испитї, котрому покійний піддавав ся день перед тим. Суть познаки, що перед знайденєм тїла якійсь опришок ограбив покійного; між иншим не знайдено револьвера, котрим пок. завдав собі смерть.   Дѣло 