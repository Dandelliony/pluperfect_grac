Жіночій институт лїкарскій в Петербурзї.

  
З великим вдоволенєм принято в цїлій Россії вість, що в Петербурзї буде отворений жіночій институт лїкарскій. Сю квестію обговорювано від давна, розсуджано єї детайлічно в міністерстві просвіти, аж вкінци жіночій институт лїкарскій діждав ся царскої санкції.   Ново заснований висшій институт науковий єсть безперечно одним з найбільше обдуманих дїл міністерства просвіти в послїдних роках. Причина сего в тім, що квестія висшого образованя женщин зачисляє ся до найбільше обговорених в россійскій прасї і з дуже малою виїмкою єсть підперта всїми орґанами опінії публичної. Тож щоби заспокоїти всї домаганя праси, в статутї орґанізаційнім института пороблено всякі можливі улекшеня для ново вступаючих та точно означено обсяг прав будучих женщин-лїкарів, котрі мають вийти з института. З разу побоювано ся, що вступаючі до сего института будуть мусїли предкладати свідоцтва зрілости як абітурієнти. Була би се дїйстно немала перешкода. В жіночих ґімназіях в Россії, нї в приватних нї в міністеріяльних, не учать язиків старинних. На цїлу Россію єсть лише одна приватна ґімназія панї Фішерової в Москві, котра має право публичности і де учать обох язиків старинних, а по окінченю ґімназії і зложеню послїдного испиту видають свідоцтва зрілости, котрі мають таку саму вартість як такі свідоцтва ґімназій мужеских. Увзглядняючи повисшу трудність, міністерство просвіти призволило принимати до института лїкарского такі кандидатки, котрі укінчили ґімназію жіночу або инше заведенє подібної катеґорії, під услівєм, що зложить ся додатковий испит з язика латиньского. Испити з того язика будуть відбувати ся в ґімназіях мужеских, найблизших сталого мешканя кандидатки, а єсли в такім місци єсть кілька ґімназій мужеских, то в сїй з них, котру визначить попечитель дотичного округа наукового. Скоро ино оголошено царску санкцію жіночого института лїкарского, сейчас зголосили ся деякі приватні жіночі ґімназії в Петербурзї до міністерства просвіти з прошенєм о призволенє ввести до пляну наукового язик латиньскій, яко предмет надобовязковий. Доходять вісти, що подібне розширенє пляну наукового наступить і в міністеріяльних ґімназіях жіночих.   Великої ваги єсть також значне розширенє прав женщин-лїкарів в Россії. До тепер були ті права дуже обмежені і досить неясні. Були случаї, що земства не приймали женщин-лїкарів до служби, заслонюючись, що они не мали правом приписаних дипльомів. Деякі аптикарі не видавали на рецепту женщини-лїкаря сильнїйше дїлаючих средств, покликуючись на се, що женщина може відбувати практику лиш в таких місцевостях, де нема мужчини лїкаря. До практики по шпиталях приймовано доси женщин-лїкарів дуже рідко, а єсли щось такого лучило ся, то було се наслїдком незвичайно доброї волї або більшої відваги зі сторони зарядів шпитальних.   Тепер же усунено ті всї перепони і женщина-лїкар одержала всякі права мужчини-лїкаря, з малою лиш виїмкою. Женщина-лїкар не буде мати права управляти шпиталями і загальними заведенями лїчничими по містах а також віддїлами мужескими в тих шпиталях і заведенях; не буде могла сповняти чинностей лїкарских при асентерунках войскових і переводити самостійної судово-лїкарскої експертизи в институціях судових. По-за сим має женщина-лїкар як найширше поле до дїланя без всяких виїмок і обмежень. Під управу женщин безперечно перейдуть всї шпиталї і заведеня для недуг жіночих і дїточих по шпиталях публичних.   При жіночім институтї лїкарскім повстає також віддїл фармацевтичний. Хоч званє фармацевтичне було для женщин в Россії вже доступне від кількох лїт, то однак занятє в аптиках було получене з такими трудностями, що дуже мале число користало з сего права. Деякі лїкарі з очевидним упередженєм стало не приймали женщин до практики аптикарскої. В наслїдок полученя віддїлу фермацевтичного з жіночим институтом лїкарским, трудности і в сїм взглядї в значній части усунено.   Жіночій институт лїкарскій в Петербурзї буде отворений вже в слїдуючім роцї шкільнім, а по пятьох роках науки вийде вже перша серія жінок-лїкарів. Розуміє ся, що лише з часом буде можна належито оцїнити, які наслїдки суспільно-моральні буде мати отся нова институція наукова для женщин.   Дѣло 