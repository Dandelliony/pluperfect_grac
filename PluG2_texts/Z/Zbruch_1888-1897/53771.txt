◦ ◦ ◦ ◦ ◦ ◦ ◦ ◦ ◦ ◦

Відень 13 липня. Коло польске порішило остро виступити в справі послїдної афери при Морскім оку. — На засїданю палати послів відповів міністер скарбу на интерпеляцію поc. Фусса що-до оподаткованя духовеньства, що поручив властям податковим не вчисляти до виміру податку духовним таких фондацій, котрі суть чистою даровщиною для церкви.
Відень 13 липня. Сеї сесії мають полагодитись предложеня правительственні законів що-до роздїлу континґенту спіритусового і о безпеченьстві пупілярнім обліґацій галицких позичок.
Прага 13 липня. Міністер рільництва оглядав виставу ческу. — На зборах селян критиковано дїяльність молодо-ческих послів, закидано им, що займають ся високою політикою а не дбають про интереси селяньскі. Порішено незабавом скликати загальне віче селяньске.
Лондон 13 липня. Цїсар і цїсарева прибули до Гатфієльд, щоби відвідати льорда Сальсберіого.
Стамбул 13 липня. Султан приняв на офіціяльній авдієнції болгарского міністра скарбу Начевича і дипльоматичного аґента Вулковича. Се уважають фактом великого значеня, бо від детронізації князя Александра лучило ся се першій раз. Говорять, що Нелидов має против сего запротестувати і вказати, що тим нарушено берлиньскій договор. 