◦ ◦ ◦

Елєктричне освітленє Львова. Краєве товариство елєктричне внесло вже просьбу до маґістрату о концесію на будову і урядженє центральної стації для світла елєктричного. Товариство се вибудовало би також зелїзницю елєктричну і занялось би освітленє вистави краєвої в р. 1894.
Отворенє року шкільного на Університетї львівскім відбуло ся вчера. По богослуженю зібрали ся в сали університету сенат академичний, професори в тоґах і біретах, Архіепископи Моравскій і Исакович, епископ Пузина, др Бобжиньскій, молодїж і ширша публика, між всю богато пан. Новий ректор о. др Паливода мав промову до молодежи, котру заохочував до науки. Відтак перейшов коротко исторію університету минувшого року. Як звістно, після постанови Є. Вел. Цїсаря університет львівскій за два роки дістане видїл медичний, а вже cего року отворено при ул. Длуґоша величавий новий будинок для видїлу хемічного. По промові Ректора проф. др Дембиньскій виголосив відчит: Як дїлити исторію загальну на епоки.
На посаги для бідних дївчат вистарала ся львівска репрезентація товариства им. Архікняг. Ґізелї сего року о значну суму 6.000 зр. Товариство се роздає що року посаги бідним дївчатам, котрі их витягають льосом.
Напади у Львові. Поліціянт Фляммер, вертаючи о 2 год. в ночи до дому, стрітив трех знаних єму "пташків" і хотїв их арештувати. Але оден з них, Бачняха, ударив поліціяна костуром так в праве рамя, що зломив єму кість і поліціян пішов до шпиталю.
Холєра. В Будапештї холєра все ще збільшає ся. Вчера від півночи до полудня було там знов 20 випадків занедужаня а 5 випадків смерти. В Сегединї холєра так само збільшає ся; доси заслабло там 7 людей а померло 3. Всї школи позамикано. В Кракові померла одна особа. Вчера рано приїхав до Кракова в поворотї з Відня Є. Ексц. п. Намістник ґр. Бадені і мав зараз нараду з начальниками властей в справі заряджень против холєри. Вечером відїхав п. Намістник до Львова.
Є. Е. п. президент висшого Суду краєвого Симонович обходить завтра ювилей 40-лїтної служби. Ювилей буде величавий. На торжество се прибудуть депутації урядників судових з цїлого краю і з Буковини.
Бацілї і елєктричність. Телєґрафіст з Мадриту, Меріно, голосить перед цїлим світом, що найшов повний спосіб забивати в чоловіцї елєктрикою всїлякі бацілї — тифу, пропасницї, холєри і т. п. Що єго спосіб має бути добрим, свідчить ся він тим, що підчас холєри в Испанії не занедужав на ню нї оден телєґрафіст. Коли в р. 1868 ширила ся в Барсельонї жовта пропасниця, то також нї оден телєґрафіст не занедужав, а то тому, бо на телєґрафістів найчастїйше має вплив елєктрика.
Нещасні пригоди. На львівскім двірци товаровім уставляв дня 6 с. м. пересувач Станіслав Захара ваґони і станув поміж двома т. зв. пуферами, котрими ударяють о себе ваґони. Саме в ту пору наїхала на ваґони машина, а пуфери здушили так сильно Захару, що він в дорозї до шпиталю помер. — Оногди по полудни упала сокира з руштовань при улици Академичній і зранила в pамя швачку Михайлину Р. — В офіцинах реальности Гайнбаха при ул. Валовій ч. 13 у Львові ставлять нову стїну головну. Муляр Михайло Козакевич, занятий при тій будові, стояв на другім поверсї і хотїв зловити молоток, котрий єму підкинули з долу. він нахилив ся, щоби єго зловити, притім втратив рівновагу, упав на подвірє і тяжко потовк ся. Замість дати нещасному робітникові поміч, то єго сховали на подї. Аж коли поліція дізналась о тім, то Козаковича відвезено до шпиталю.
В Станіславові появили ся послїдними часами фальшиві банкноти однориньскові. Тому кілька днїв поліція дістала в руки вже шестий фальшивий банкнот. Всї они походять з одної фабрики. 