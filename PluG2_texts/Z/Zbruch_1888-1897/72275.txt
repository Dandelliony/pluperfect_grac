◦ ◦ ◦ ◦ ◦ ◦ ◦ ◦ ◦ ◦

Польонізація руских шкіл. Окружна ц. к. рада шкільна в Сяноцї рішенєм своїм з 29 н. ст. серпня с. р. ч. 1033 назначила Казимиру Бабкувну учителькою при народній школї в Тиряві-сольній, в котрій то школї викладовим язиком єсть язик рускій. Після постанов дотичного шкільного закона, повинна згадана учителька поперед всего мати відповідну кваліфікацію, — тимчасом панна Казимира Бабкувна сама скінчила ледви шесту клясу видїлової школи з мірним успіхом, а о язицї рускім не має она зовсїм нїякого понятя, бо она язика руского нїколи і нїгде не вчила ся. Громада Тирява-сольна, дізнавшись о тій противозаконній постанові ц. к. окружної шкільної ради в Сяноцї, постановила просити єї о відкликанє свого рішеня, а заким то не наступить, постановила дїтей до школи не посилати, і рівночасно просила окружну раду шкільну о заміну тої учительки, не розуміючої нї одної букви по руски, иншою учителькою не кваліфікованою. Однак нї на першу, нї на дві дальші такі просьби, ц. к. окружна рада шкільна в Сяноцї зовсїм не відповіла і панна Казимира Бабкувна як сидїла так і сидить в школї дармо, бо родичі, самі Русини, і руско-кат. обряду, своїх дїтей не посилають до школи по просту длятого, що учителька не в силї з дїтьми на их язицї порозуміти ся. А прецїнь громада на удержанє своєї школи поносить значні жертви і має право щоби єї дїти користали зі школи.
Холєра. B Кракові не було нїякого занедужаня анї случаю смерти на холєру від 22 н. ст. жовтня. — В Подґуржу занедужала Марія Хованець, котра ходила коло своєї 3-лїтної сестріницї Анни Садлик, помершої на холєру. Більше нїхто не занедужав анї не умер. — В Пісках великих під Краковом занедужало 19 людей а 6 умерло. Прочі недужі мають ся лїпше. — До Русовець, в повітї краківскім, привезено недужого личмана з Торуня, Кнапика, котрий вскорі умер. — Wiener Abendpost констатує урядово першій случай холєри азійскої у Відни, а то у Фльорідсдорфі занедужав дня 22 н. ст. жовтня (в суботу) 23-лїтний візник Дркаль і умер в недїлю. Проф. Вайхсельбавм сконстатував при секції холєру. Помершій Дркаль був послїдними часами без занятя і без всякого заосмотреня. Ночі переводив на човнї на Дунаю. Зголошено також дальші підозріні два случаї, один в Донавфельд, де померла 10-лїтна дївчина, а другій в найлюднїйшій части міста, на Лєопольдштадтї.
Від Щирця доносять, що в громадї Острові, лежачій під самим місточком, дїють ся великі непорядки. За-для близькости міста моральність в тій громадї дуже упала, більшість громадян пересиджує цїлими ночами по щирецких шинках і веде гуляцке житє, виправляючи бійки і сварнї. Суть то звичайно люде, не маючі господарств а жиючі лише з легкого зарібку. Серед тої товпи неробів виробила ся якась зависть до маючих господарів і скоро лише в осени зачнуть наповнятись стодоли розпочинають они своє ремісло і палять одну стодолу по другій. Доси згоріло в сїм роцї вже 12 стоділ, а виновників ще не віднайдено. Зверхність громадска безрадна, бо кождий боїть ся прогнївити якого гультая, щоби єго в ночи не пустив з димом.
Президент Буковини бар. Кравс обїхав з совітником Фекетим границю Буковини від Россії межи Онутом а Добронівцями, а кіцманьскій староста Захар виконує на місци всї зарядженя презідії як найенерґічнійше, придушуючи і спиняючи еміґрацію. До віденьских дневників доносять з Черновець, що в пограничних повітах руских видко виразно вплив Россії.
Клюб урядників почти і телєґрафу у Львові устроює в четвер 27 н. ст. жовтня в сали Frohsinn-у [в готели Жоржа] концерт при участи пань Збіржховскої і Стружецкої та капельмайстра п. Кесовского і орхестри 55-го полку. Проґрама добірна і богата: орхестра, хор мужескій, соля [панї Збіржховска відспіває арію з "Гуґенотів" Маєрбера і "Циганьску пісню" Варламова], квартет, гра на скрипцї і віольончели. Початок о годинї 7½. Вступ для членів 30 кр., для чужих впроваджених членами 40 кр. Крісла для пань і осіб старших.
Нещастні случаї в Борислави. В копальнях воску земного в Борислави лучили ся сими днями два нещастні случаї. Один робітник, в наслїдок вибуху набою динамітного потерпів так значні скалїченя, що мусїли єму відоймити руку, а крім того утратив одно око. — Иншого робітника засипала земля, що обірвала ся зі зводу підземного хідника.
Сїрники подорожіють. Часописи віденьскі доносять, що сими днями відбув ся у Відни зїзд австрійских фабрикантів сїрників і що на нїм ухвалено завязати ring, такій самий, якій завязали властителї броварів, і піднести цїну сїрників.
Дрібні вісти. Межи стаціями зелїзничими Тухлею і Славском переїхав поїзд коня. Колеса льокомотиви відтяли коневи голову і поїзд мусїв задержатись. — Новий Санч буде обходити 8 н. ст. падолиста 600-лїтну річницю свого основаня Вячеславом, королем ческим. — На галицких зелїзницях огрівають ся вже від двох днїв ваґони. — Продажу спеціяльних тютюнів у Львові (Spezialitatentrafik) одержав купець львівскій Билиньскій, стриєчний брат президента зелїзниць державних. — В Чернівцях помер Иван Войнарович, посол буковиньского сойму з міста Серета, в 76-ім роцї житя. — В Парижи помер дня 22 н. ст. жовтня Альберт Мільльо, редактор Figara і звістний драматичний писатель францускій. Мільльо умер маючи 56 лїт а був сином журналіста, одного з оснувателїв часописи Petit Journal. 