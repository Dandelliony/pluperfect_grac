◦ ◦ ◦ ◦ ◦ ◦ ◦ ◦ ◦ ◦

Акт посвяченя угольного каменя під висшій суд краєвий при улици Баторія відбув ся нинї в присутности президента барона Канне і кількох висших урядників судових. Посвяченя доконали три латиньскі священики. Пушку з грамотою вложено в камінь при головнім входї. Публики було мало, лише робітники поставали довкола на мурах та крикнули кілька разів: віват! — Декотрі стїни сего будинку сягають вже по першій поверх, а вже тепер видко, що се буде величавий будинок, що не мало причинить ся до прикраси Львова.
На чотири безплатні місця в консерваторії музичній у Львові розписує маґістрат міста Львова конкурс. Право надаваня тих місць прислугує маґістратови. Петенти мусять внести свої поданя до 20 н. ст. серпня і виказати своє убожество, вік, занятє і спосіб удержаня а також дотеперішну науку музики.
Огонь. В Васильківцях повіта гусятиньского знищив огонь в ночи на 10 н. ст. серпня дві неубезпечені загороди селяньскі. Нещастє пішло з відси, що Варвара Лапківска і єї зять Михайло Рудик, привізши в ночи снопи з поля, складали их в стодолї при нафтовій лямпі. При гашеню огню відзначив ся місцевий начальник стації зелїзничої п. Мар. Лінде, котрий першій прибув на місце огню з сикавкою і людьми. Шкода виносить більше як 300 зр.
Дирекція австрійских зелїзниць державних оповіщує, що рух поїздів прогулькових до Брухович змінює ся за-для коротших днїв в той спосіб, що поїзд прогульковий відїздить зі Львова о 3 годинї по полудни а приїздить до Брухович о 3 год. 21 мінут. Відїзд-же з Брухович наступає о 8 год. 2 м. вечером а приїзд до Львова о 8 год. 27 мін. вечером. Зміна тая входить в житє з днем 15 н. ст. серпня і уже в тім дни відійде поїзд після нового розкладу. Час поданий після годинника львівского.
Університет черновецкій видав в роцї шкільнім 1890/91 28 докторів. З тих признано докторат права 24, теольоґії 3 а фільософії 1 кандидатови. В тім-же роцї зроблено в черновецкім університетї 77 риґорозів, а то: 2 теольоґічні, 3 фільософічні і 72 правничих.
О нещасній пригодї доносять з Слобідки лїсної коло Коломиї. Олександер Могильницкій 18-лїтний офіціяліст в добрах пп. Ґроссів стріляючи до коновки яко до цїли, трафив в само серце служницю Анну Голубок. Нещасна згинула на місця.
Дрібні вісти. Заряд институції для убезпеченя хорих робітників именував: відпоручниками Ґуст. Городеньского і д-ра Стан. Дуниковского, касієром Людв. Погурского, ліквідатором Сим. Хандериса, адюнктом Вл. Желехівского, асистентами Ив. Кемпиньского і Мар. Гурского, практикантами Роб. Айґнера, Каз. Борковского і Вас. Хойнацкого. — Цїсар подарував кару Онуф. Сеньковому засудженому 1878 р. на 15-лїтну вязницю за убійство. 