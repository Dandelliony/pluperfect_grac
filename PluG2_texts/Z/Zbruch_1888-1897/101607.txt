◦ ◦ ◦ ◦ ◦ ◦ ◦ ◦ ◦ ◦

Перше господарске віче в Перемишли відбуло ся вчера дуже поважно і певно принесе красні успіхи. Справозданє з сего віча подамо завтра.   Засїданє природописно-лїкарскої секції Наукового товариства им. Шевченка відбуло ся дня 12 н. ст. листопада під проводом голови проф. Ив. Верхратского. На засїданю тім д-р Щастний Сельскій і проф. Верхратскій здавали справу з працї д-ра О. Ч–ского п. заг. "Неовіталізм і єго хиби", котру відтак на внесенє референтів рішено печатати в "Записках". — Опісля прочитано рецензію п. Володимира Левицкого на розвідку І. Петрика п. з. "Krytyczny przegląd prac dokonanych dotychczas nad falami elektrycznemi. Kosmos 1895." і рішено єї також напечатати в "Записках". — Вкінци подав голова до відомости присутних на засїданю членів, що секції прибула нова сила робуча в особі д-ра Ив. Яхна з Станиславова.   Головою управляючої ради "Народної Торговлї" вибрала рада д-ра Щ. Сельского. Дотеперішного голову о. Євг. Дудкевича з Рудна не вибрано длятого, що він мешкає по-за Львовом.   Холєра держить ся ще, але з урядових справоздань видно, що поволи меншає. Дня 11-ого падолиста остало в лїченю з попередних днїв 12 осіб, занедужали 2, подужали 3, померла 1, отже в лїченю остало 10 осіб.   Еміґрація до Бразилії на Италію єсть після найновійших вістій тепер неможлива, бо кораблї з еміґрантами з Ґенуї до Бразилії зовсїм не ходять, а зачнуть знов ходити може не скорше, як в цвітни 1896 року. В наслїдок того правительство италійске замкнуло границю для еміґрантів.   Порядки на наших почтах. З Косова пишуть нам, що тамошний уряд почтовий не хоче писати рецепісів рускими буквами, покликуючись на якесь там розпорядженє, що вільно писати русчину абецадлом польским. Деякі з тамошного персоналу такі собі цїкавенькі, що на домаганє виданя рецепісу написаного по руски, говорять: "А як би хто жадав по италіяньски?"   Дѣло 