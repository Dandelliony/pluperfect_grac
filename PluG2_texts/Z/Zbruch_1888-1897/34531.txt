Порядок богослуженя. — Берлиньска конференція робітнича ухвалила. — Вчерашний "Великій Концерт".

О. Евгеній Воробкевич, православний душпастир у Львові, просить нас оповістити слїдуючій порядок богослуженя в страстний тиждень і в світлі днї Воскресеня в львівскій церкви православній (ул. Францисканьска ч. 3): Понедїлок, второк і середа: утреня від 6½—8 год. рано, літургія 8—9, вечерня 3—4 год. по полудни; четвер: утреня 7½—9, літургія 9—11, страсти 6—10 год. вечером; пятниця: царскі часи 11—1, вечерня 3—4, канон і псалтир 6—10 год. вечером; субота: утреня 6½—8, літургія 8—10, канон і псалтир 6—10 вечером; недїля: Воокресенє Господнє о 6-ій годинї рано, потім літургія а вечерня від 4—5 год. по полудни; понедїлок: утреня 9—10½, літургія 10½—12, вечерня 4—5; второк: утреня 6½ до 8, літургія 8—9½ год. рано. Головні точки, які берлиньска конференція робітнича ухвалила, суть: Женщинам і дївчатам, що мають більше як шіснацять лїт, треба заказати робити по ночах і в недїлї; час роботи треба им назначити що-найбільше на 11 годин з півтора-годинним відпочинком а при роботах, шкідливих для здоровля, треба роботу ще більше обмежити. Замужні женщини можуть по злогах допускати ся до роботи що-найменше в чотири недїлї. Дїти обоєго пола низше 12 лїт, в полудневих краях низше 10 лїт, мають бути виключені від роботи промислової і мусять насамперед скінчити приписану законами школу. Дїтей низше 14 лїт і молодих робітників аж до 16 року треба виключити від недїльної і нічної роботи. Дїти низше 14 лїт можуть бути заняті при роботї що-найбільше 6 годин з пів-годинною перервою. До робіт шкідливих для здоровля не треба дїтей зовсїм припускати. Молоді робітники від 14 до 16 року можуть бути заняті при роботї лиш 10 годин з півтора-годинною перервою; для таких самих робітників від 16 до 18 лїт мають бути заведені також деякі обмеженя що-до часу і рода роботи.
В справі робітників в копальнях ухвалено: Робітників низше 14 лїт, в полудневих краях низше 12 лїт треба зовсїм виключити від роботи в копальнях. Дальше предкладано скороченє часу роботи в копальнях, а кожда держава має то зробити після своїх обставин, чи то в дорозї закона, чи в дорозї адміністративної або на підставі спеціяльної умови межи робітниками а предприємцями. Постановлено також старати ся всякими способами о здоровлє робітників і доводити до того, щоби межи робітниками а инжинірами, директорами і т. д. панувала згода і взаїмне довіріє. Кожда держава має старати ся о як найбільше улїпшенє робітничих институцій, як забезпеченє робітників на случай калїцтва або недуги, забезпеченє на старість і т. д. Щоби не допускати до страйків, треба всякі непорозуміня між робітниками а предприємцями предкладати мировому судови. Многі з ухвал конференції принято лиш більшостію голосів, декотрі лиш з застереженєм. Голяндія здержалась від голосованя над постановою, що дїти мусять насамперед скінчити приписану школу, бо в Голяндії нема примусу шкільного. Вчерашний "Великій Концерт" в сали театру ґр. Скарбка, даний на голодуючих комітетом концертовим яко секцією комітету міского, випав дуже хорошо. Можна сказати — був се богатий пир артистичний і тревав від 7—11 години вечером. В концертї взяли участь всї товариства співочі і музичні міста Львова, а крім того і багато аматорів, межи ними ученики ґімназії рускої. Артистичну керму обняв славно звістний ветеран музики, п. Мікулі, діріґентами були пп. Ярецкій, Шварц і Цетвиньскій. Хор мужескій числив над 80, хор женьскій до 60 членів, в хорах мішаних доходило про-то число участників до 140 людей. Орхестра театральна була рівнож засилена аматорами. Богату програму концерту оповістили ми вже давнїйше. Нинї скажемо, що всї точки єї виконано дїйстно артистично. Кульмінаційними точками були "Краковяк" Шопена (фортепян з супроводом орхестри), концерт на скрипки з орхестрою Венявского і польонес Курпиньского на хор мішаний з орхестрою, уложений пок. автором на принятє царя Миколая І в Варшаві. Хори мужескі відповіли всяким вимогам. Перлами в концертї були виступи сольові обох прімадон опери львівскої, п-ни Геллєрівної і нашої симпатичної землячки п-ни Марії Павликівної. Перша співала арію з 1. акту "Фавста", друга арію з "Гальки", обі знов великій дует з "Норми". Миле враженє зробили композиція п. Нєвядомского: "Весняна молитва" на хор мішаний з орхестрою, "Красна Зоре" Лаврівского, вічно красна, подобалась загально. Якій був дохід з концерту — поки що не звістно. 