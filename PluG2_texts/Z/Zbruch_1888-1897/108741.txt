◦ ◦ ◦ ◦ ◦ ◦ ◦ ◦ ◦ ◦

Розписанє дальших виборів до 16 рад повітових. Намістництво розписало нові вибори до рад повітових в повітах: бжескім, березівскім, чортківскім, добромильскім, дрогобицкім, гусятиньскім, яворівскім, калускім, львівскім, підгаєцкім, перемишляньскім, рогатиньскім, сяніцкім, стрийскім, товмацкім і велицкім. День вибору визначений: для курії громад сільских на 14, для курії громад міских на 15, дня курії найвисше оподаткованих з катеґорії промислу і торговлї на 16, а для курії більших посїлостий на 17 н. ст. грудня с. р. Громади сїльскі вибирають по 12 членів до 12 згаданих рад повітових, лиш до рад повітових в Гусятинї, Товмачи і Величцї вибирають по 11 членів, а до ради повітової в Стрию ино 10 членів. З курії громад міских вибирає само місто Дрогобич 4, а місто Стрий 10 членів.   Послом до сойму з міста Львова вийшов з вчерашного вибору кандидат сторонництва людового вислужений професор Іосиф Солескій 1339 голосами на 2460 відданих [абсолютна більшість 1231]. Урядовий кандидат бляхар Цюхциньскій дістав лише 1105 голосів, а упадок єго треба приписати головно тому, що сим разом жиди відтягнулись від голосованя.   З виборів мадярских не всї наші вояки вернули цїло. Kurjer przemyski доносить, що висланий з Перемишля до Угорщини баталіон зложений з вояків 40-ого і 89-ого полку піхоти покушав там добре паприки виборчої, бо аж 18 вояків з 89 полку повернуло до Перемишля покалїчених. Огірчене населенє приняло сей віддїл війска камінєм і навіть де-хто стріляв з револьверів.   На площі св. Юра має зложити місто плянти. В тій справі громада міста Львова веде переговори з кардиналом. Ярмарки, що відбували ся на тій площи, перенесено би на площі при улицях Городецкій і Шептицких.   Смерть за гриби. В Зубрци [повіту бучацкого] пійшов Иван Босак на гриби до паньского лїса. Подибав єго лїсничій і зажадав від него карти позволеня на збиранє грибів. Босак карти не мав, а щоби позбути ся біди, зачав утїкати. Пан лїсничій, для котрого хлоп значить тілько що заяць, стрілив до безборонного Босака і ранив єго в руку так тяжко, що той відвезений до шпиталю в кілька днїв помер.   Дрібні вісти. Дня 17 с. м. відбуде ся вінчанє п. Ом. Тресньовского укінченого богослова з п-ною Мирославою Ковшевичівною дочкою пароха в Ульвівку [почта і стація зелїзнича Сокаль]. — Презідент міста Львова Малаховскій і презідент висшого суду кураєвого Тхоржницкій виїхали до Відня.   Дѣло 