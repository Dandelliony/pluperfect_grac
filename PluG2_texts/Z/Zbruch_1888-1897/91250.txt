◦ ◦ ◦ ◦ ◦ ◦ ◦ ◦ ◦ ◦

  Міністерство судівництва — порозумівши ся з міністерством просвіти — розпорядило, щоби всї суди в Галичинї і Буковинї уживали в письмах руских правописи фонетичної, заведеної від минувшого року до шкіл в Галичинї і Буковинї. Висшій суд краєвий у Львові, подаючи се міністерске розпорядженє до відомости всїм судам, рівночасно наложив обовязок на кождий суд — набути Словарь правничій виданий торік д-ром Костем Левицким, очевидно в той цїли, щоби в судах запанувала одностайна термінольоґія руска.   Руске товариство кредитове в Стрию вибрало головою управляючої ради о. Федусевича катихита ґімназії, заступником голови п. Тому Красиньского властителя реальности, а до дирекції д-ра E. Олесницкого, п. Бородайкевича пенсіонованого капітана і ревідента міскої каси щадничої, і о. Ол. Бобикевича.   Про смерть архикнязя Вільгельма доносить Salonblatt, що після найлїпших информацій може заявити, що безпосередною причиною смерти архикнязя не був упадок з коня. Противно кінь був добре виучений і аж тогдї став неспокійний, коли архикнязь, почувши нагле ослабленє, пустив поводи і вхопив себе рукою за голову. Архикнязь упав непритомний в зад з коня. Подібні напади завороту голови у старих людей имовірні [архикнязь мав 68 лїт], а навіть щоденні. Кінь, на котрім тогдї їхав, має 13 лїт, єсть гановерскої раси, був до свого пана цїлком призвичаєний і архикнязь уживав єго в часї всїх маневрів в послїдних лїтах. Коли архикнязь упав, побігло вірне звіря наперед, а відтак вернуло глядаючи свого пана. А коли архикнязя тимчасом віднесено до готелю, утїк кінь і єго зловили коло віллї ґрафинї Сен-Женоа. Отже перша вість, що архикнязь хотїв коня приучувати та що кінь сполошив ся перед елєктричним поїздом — неправдива.   Видїл Союза товариств музичних і співацких у Львові ухвалив скликати співаків з цїлого краю на день 6 н. ст. вересня до Львова. Сего дня відбуде ся засїданє відпоручників а також перша проба польскої і рускої кантати та перша проба великого концерту. Дня 7 н. ст. вересня вечером відспівають участники зїзду кантати для цїсаря. Дня 8 н. ст. вересня відбуде ся ґенеральна проба концерту в театрі. Дня 9 вересня в полудне в театрі Скарбка буде першій великій концерт союза. Доси зголосило ся з цїлого краю через поодинокі співацкі товариства 400 співаків. З огляду на таке значне число участників показала ся музична галя на виставі за мала і длятого видїл устроїть концерт в театральній сали. Ноти композицій призначених на концерт вже по части розіслало товариство на провінцію, решта розішле ся сими днями. Видїл союза поробив заходи о значні пільги для співаків, котрі приїдуть на той зїзд до Львова.   Дрібні вісти. Намістник ґр. Бадені прибув в суботу до Львова на похорон совітника намістництва Ант. Левицкого і вечером виїхав назад до Буска. — В Перемишли помер дня 2 н. ст. серпня Данилко Власюк, син пп. Игнатія і Олени Власюків, в першім роцї житя. — Сербо-лужицкій писатель Иван Боговір Муцюк обходив сими днями 50-лїтний ювілей писательскої дїяльности. — Рада міста Дрогобича ухвалила одноголосно на засїданю з дня 26 липня завести відзнаки для бурмістра, а то: золотий ланцух при торжествах а шарфу при урядових виступах.   Дѣло   