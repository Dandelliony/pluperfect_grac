◦ ◦ ◦ ◦ ◦ ◦ ◦ ◦ ◦ ◦

Ґраф Андрій Роман Шептицкій, реформований монах Василіянин, мнимий кандидат на руского епископа заслаб — як доносять — на грудну недугу у вітця свого в Прилбичах коло Яворова.
Ґенеральний директор зелїзниць державних бар. Чедик, приїхав оногди перед 6-ою годиною по полудни до Львова і заїхав до намістника ґр. Баденього. Зі Львова поїхав бар. Чедик до Підволочиск, а вчера рано осібним поїздом на Красне до Бродів. На всїх стаціях, від Кракова почавши, представляв ся ґенеральному директорови зелїзничій персонал.
Нещасливу пригоду з острим патроном від манліхерівского карабіна мав оногди 12-лїтний хлопець в селї Сокольниках коло Львова. Він найшов патрон на поли і хотїв забавитись та всадив кулю в дерево а якимсь острим предметом товк по підпалцї. Патрон вистрілив, а що куля не йшла глубше в дерево, то цївка патронна відлетїла в зад і так ударила хлопця, що сильно зраненого і непритомного мусїли відвезти до шпиталю.
Намістництво видало обіжник до всїх старостів, щоби звертали увагу їдучих до Болгарії, що болгарске правительство вимагає від подорожних важних пашпортів, без котрих не впускає их до Болгарії a задержує в Царибродї, поки не вистарають ся о важні пашпорти.
Огонь навістив 13 н. ст. вересня Залізцї. Серед великої посухи був би сей огонь наробив величезної шкоди, єсли би не місцева сторожа огнева, що під проводом учителя Мацевка зльокалізувала єго і длятого згоріло лиш 3 доми.
Намірене самоубійство. В ґімназії нїмецкій хотїв вчера вечером відобрати собі житє матурист К. Хотїв він именно повісити ся на дверех в куритари, на щастє, в час спостережено се і недопущено до страшного учинку. Причиною наміреного самоубійства було то, що К. не здав испиту зрілости. Факт сей став ся підчас того, коли в клясї відбував ся испить зрілости.
Червінка появляє ся вже від довшого часу в Станіславові і околици. По селах занемагають переважно дїти. В самім Станіславові панує червінка між робітниками: до каси хорих зголосило ся о занемогу 80 робітників.
Статистика самоубійств в війску. Один францускій лїкар війсковий, Льонґе, предложив на лондоньскім конґресї гіґієнічнім интересну статистику самоубійств в різних европейских арміях. Льонґе подає число самоубійств на 100.000 вояків рівно в Австрії на 149, в Нїмеччинї 67, в Италії 40, у Франції 29 а в Альжірі з причини кліматичних обставин 63, в Бельґії 24, в Анґлії 23, в кольоніях з причин кліматичних 42, в Россії 20, в Ишпанії 14. Найгірше під тим взглядом стоїть отже Австрія.
Ґенеральна дирекція зелїзниць державних оповіщує, що 15 н. ст. вересня появить ся додаток до липневого виданя ґенеральної тарифи фрахтової на австрійских державних зелїзницях. — До Львова повернув бар. Чедик вчера о 5 годинї по полудни. Нинї оглядав всї бюра зелїзничі, робітнї і принимав цїлий зелїзничій персонал.
Княжна з циґаром. Дами установлені для стереженя двірскої етикети в Анґлії в розпуцї і сильно пересвідчені, що конець світа вже недалеко. Але-ж бо в Лондонї стала ся перед кількома днями пригода, що цїлком оправдує страх двірских дам. Одного дня минувшого тиждня, появила ся на маринарскій виставі в Лондонї якась молода леді з старшою товаришкою і оглянула виставлені предмети дуже докладно. Відтак зайшли обі до сусїдної реставрації і казали собі подати снїданє. По снїданю витягнула молодша дама дуже елєґанцке етуї, виймила з него циґаро, запалила і викурила єго зовсїм спокійно до кінця, не уважаючи на гостей, котрі просто постовпіли від зачудованя. Потім заплатила старша дама за снїданє і обі відійшли. Однако кількох з присутних, між ними двох анґлійских аристократів, пізнали обі дами і вскорі знали не лиш в реставрациї, але в цїлім Лондонї, що молода лєді, котра курила циґаро не хто иншій а — наймолодша донька князя Уельского. Розуміє ся, що о тім довідила ся і на королївскім дворі. На вість, що княжна в публичнім місци курила циґаро, кілька старших дам двірских, як кажуть, зімлїло.
Дрібні вісти. Цїсар дарував громадї Торгановичі повіта самбірского 100 зр. на будову школи. — Громадскими лїкарями на Буковинї именовані: в Стороживци хірурґ Купферберґ, в Чудинї д-р Ляст, в Драчинци д-р Шенкер [всї три жиди], а в Станівцях д-р Сощин. — Вовчиця з 6 молодими появила ся на пасовиску в Извонї повіта радовецкого на Буковинї і покалїчила кілька штук худоби. — Грецкій пароход "Гептанізос" вїзджаючи до пристани сирійскої ударив в анґлійскій пароход "Сєміраміс" так сильно, що затопив єго на місци. Залогу виратували. 