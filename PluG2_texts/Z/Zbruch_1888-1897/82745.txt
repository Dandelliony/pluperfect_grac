Відозва товариства віденьскнх Русинів "Громада" у Відни.

Вже другій рік добігає, як мале число Русинів-патріотів заходило ся коло заснованя руско-україньского товариства "Громада" у Відни, котре стало би осередком товариского житя, огнищем житя духового, місцем до плеканя національної самосвідомости, товариством спомагаючим для біднїйших членів на випадок их слабости або безробітя, і мимо всяких трудностей та перешкод удалось им се тяжке дїло в житє увести.   Цїль товариства прекрасна, а трудячих ся сил коло добра товариства не брак, тож і не дивниця, що оно потрафило в короткім часї красно розвинути ся. Числить оно тепер около 80 членів, має свою хоч молоду а все-таки досить велику і добірну бібліотеку, всїлякі часописи, устроюванєм сходин, вечерниць, прогульок і т. п. дає запоруку членам до веселого товариского житя.   Тож Ви, панове, укінчені ґімназіясти і академики, котрі задумуєте приїхати з новим роком шкільним до Відня, щоб на тутешнім університетї, належачім до перших університетів европейских, продовжати свої студії, не забувайте на наше одиноке руско-україньске товариство Русинів у Відни, приходїть та записуйте ся в члени, скріпіть нас своїми свіжими силами, щоби ми, сильнїйші, тим успішнїйше могли працювати на нашій народній ниві, над добром нашого товариства, на славу не тілько того товариства, але й на славу Руси-України.   Всїм, котрі задумують приїхати до Відня і потребують якої-небудь информації, чи то що-до вписів на університетї, вибору лєкцій, чи що-до мешканя, удїляє видїл товариства (Wien VII. Burggasse N-o 59) на жаданє дуже радо й безпроволочно. На-разї подаємо до відомости, що вписи на університетї відбувають ся від 26 н. ст. вересня до 12 а взглядно до 17-ого н. ст. жовтня, а речинець до вношеня подань о увільненє від оплати [хто має испит зрілости з відзначенєм або два свідоцтва кольоквіяльні з послїдного курсу з успіхом що-найменше дуже добрим] кінчить ся вже 9-ого н. ст. жовтня.   За Видїл товариства віденьских Русинів "Громада" у Відни. Мих. Бігун заступник голови, В. Янович за писаря   Дѣло 