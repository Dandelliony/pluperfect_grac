Результат виборів до нової ради міста Львова. — Вдовичо-сирітскій фонд архидієцезії Львівскої.

Результат виборів до нової ради міста Львова уже звістний. На лістах виборчих фиґуровало звиж 1000 осіб, — між тими навіть Булянже з 1 голосом, — тож і не диво, що комисія скрутаційна так богато потребувала часу, заки все обчислила. З членів старої ради вибрано до нової 76, решту доповнили нові кандидати. Голосуючих було 3963, отже абсолютна більшість 1982 голосів. З Русинів вибрані: 1) о. Александер Бачиньскій 2643 гол., 2) Михайло Димет 3664 гол., 3) сов. о. Василь Ильницкій 3261 гол., 4) д-р Олександер Огоновскій 3836 гол., 5) Михайло Сембратович, переплетник, 2322 гол., 6) д-р Петро Стебельскій 3149 гол., 7) д-р Исидор Шараневич 3082 гол. і 8) крил. о. Величко 2423 гол. — Отже зі всїх вибраних радних Русинів д-р Олександер Огоновскій одержав найбільше голосів: в загалї д-р Ол. Огоновскій єсть на 100 радних 4-тим з черги що-до висоти числа голосів (президент Мохнацкій 3942, д-р Жегота Крувчиньскій 3862, Антоній Черний 3837, д-р Ол. Огоновскій 3836). — Межи радними Русинами: 6 остало з давної ради, а 2 радні: д-р Шараневич і д-р Стебельскій — увійшли на місце двох радних з попередної ради: проф. Анатоля Вахнянина і о. Адольфа Василевского.
Вдовичо-сирітскій фонд архидієцезії Львівскої — як довідуємось — заключає з ликвидаторами "Общого рольничо-кредитного Заведенія" контракт купна і продажи камениці, власности того-ж "Заведенія" в ликвидації. На каменици (против "Народного Дому", де містяться бюра "Заведенія") тяжить довгів щось до 50.000 зр., а позаяк вартість єї принято на 90.000, то рештою 40.000 сплачуєсь велика часть вірительности фонда. Вдовичо-сиротскій фонд дієцезії станиславівскої не хотїв приступити до тої справи, отже ціла звижка вартости камениці вплине на уморенє вірительности фонда дієцезії львівскої. 