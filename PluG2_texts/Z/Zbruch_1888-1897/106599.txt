◦ ◦ ◦ ◦ ◦ ◦ ◦ ◦ ◦ ◦

Виділ тов. "Акад. Громада" у Львові повідомляє Вп. Родимцїв, що має на продаж "Кобзарь Т. Шевченка", виданє львівске прегарно оправлене, в III. томах. Кождий том є оправлений окремо. Цїна 6 зр., з пересилкою 6 зр. 50 кр. Чистий дохід призначений на фонд запомоговий товариства. Запас не великій, тож просимо спішити ся з замовленями. Примірники висилає ся лише за надісланєм грошей, або послїплатою. Адрес товариства: ринок ч. 10.   Нове віроісповіданє. Заряд школи народної им. Сташица у Львові видав одній ученици ось яке свідоцтво: N. N., uczenica V. klasy, religii rzymsko-katolickiej, obrządku greckiego. Ce свідоцтво підписав рускій катихит, даючи тим самим апробату на сю найновійшу вигадку патріотичну.   Нова причина до заборони віча. В Гачові, пов. березівского, перед трема тижднями внесли господарі повідомленє до староства, що дня 26 с. м. відбуде ся там публичне віче. На порядку дневнім поміж иншими справами було поставлене обговоренє дїяльности ради повітової. Се не подобало ся старості ґр. Августови Дїдушицкому, бо завізвав підписаного на поданю господаря Степка і заявив єму, що не позволить критикувати ради повітової, бо єї дїяльність уважає за цїлком добру. Вичеркнувши сю точку, віддав староста поданє Степкови. Коли господарі внесли нове поданє, то за тиждень зявив ся староста в селї, заїхав на приходство і післав свій повіз з поліціянтом по Степка. Степек приїхав а староста заявив єму, що єсли нїкого не буде на вічу з-поза повіту березівского, то позволить на віче, коли-ж Степек не пристав на се, то староста заборонив віче, але устно, а письменної заборони ще до нинї не доручив скликуючим віче.   Нещаслива приключка. З Староміского повіта пишуть нам: Дня 20 н. ст. липня бавив ся на оборі 2½ річний хлопець Илька Шевяка з Мшанця. Илько перед хатою ладив зубцї до грабель. За хатою при прогонї викопав Илько з вітцем яму на колодязь. Прийшла слота, до ями налляло ся досить води. Роботу перервали, бо ждали погоди, щоби воду вичерпати і дальше копати. Отвір накрили тонкими дошками і так лишили. Чи хто чужій відкрив, чи може домашні так лишили, досить що висше поданого дня скоїло ся велике нещастє. Малий дїтвак вийшов з хати, бавив ся на оборі перед вікнами, а відтак пійшов на прогін, там коло ями мабуть бавив ся і впав в яму. Оден ґазда, що також копав у себе колодязь, прийшов подивити ся до Шевяка, якій єго глубокій. Дивить ся, а там на водї дитина, хлопець вже підплив. Внесли до хижі, почали домашні заводити, а відтак перечити ся, ба взяли ся ратувати, однак вже не відратували. Мабуть, ратунок був неможливий, бо дитина підплила.   Нещасні пригоди. Дня 29 червня втопила ся в потоцї Стримбі в Лядскім шляхотскім пов. товмацкого 5-лїтна Марія Марохняк, донька селяньска; — 6 липня в Соломинках п. мостиского, упав з дерева 6-лїтний Петро Мазур, син господаря, і забив ся на місци; — 8 липня в Грушеві п. яворівского загризло мале порося на смерть 4-мїсячну доньку Гасї Рибаєвої; — 11 липня втопила ся дитина Демка Видора в Илавчи п. теребовельского; — 13 липня забила в Лисю п. підгаєцкого спадаюча платва з даху 8-лїтного Ив. Жарновского, сина вартівника; — того самого дня втопив ся на передмістю самбірскім Долїшній в млинівцї син селянина Прендкевича; — такою самою смертію погибла в калабани 3-лїтна донька Айзена в Яворові; — 16 с. м. займала ся одїж від нафти на 3-лїтній Викії Повикалівній в Лімнї п. турецкого і дитина по кількох годинах муки умерла; того самого дня втопила ся в потоцї 3-лїтна Анна Войтівна донька селян з Язлівчика п. брідского; — усї тоті случаї наступили з причини недогляду старших. — В Роздолї п. жидачівского засипав пісок Мартина Цапа, в Ниркові пов. залїщицкого 50-лїтну Мар. Перунякову при копаню глини, в Старім Скалатї 24-лїтного Луця Гладиша. — В Камінцї стр. вертали улани в перших днях липня зі стрільницї; кількох з них сїло на човно, щоби переплисти Буг, але човно звернуло ся а один з них Он. Смалюк, родом з Александрівки, пов. перемишляньского, втопив ся в Бузї. — На тартаку паровім — як нам пишуть — бар. Лібіґа в Рибнику пов. дрогобицкого упав дня 20. липня с. р. Іосифови Ильницкому, 15-лїтному синови Гаврила і Євки, скотивши ся з мигли по пільгах, кльоц на ногу і зломив єї низше колїна. Хлопця відвезено сейчас до шпиталю в Дрогобичи, де нещасний на другій день помер. В тій справі заряджено слїдство судове.   Огнї. В Помонятах пов. рогатиньского згоріло д. 18 липня 7 загород селяньских. — В Сїлци пов. перемиского вибух д. 9 липня з полудня огонь і погоріли чотири хати селяньскі, вартости 2500 зр., при чім згорів Ив. Повязьняк, котрий будучи слабим в неприсутности домівників не міг виратувати ся; причиною пожару були дїти. — Д. 9 липня погоріла цегольня комітету парохіяльного в Осташівцях, пов. золочівского.   Дѣло 