◦ ◦ ◦ ◦ ◦ ◦ ◦ ◦ ◦ ◦

Причинок до сегорічної нужди. З Бучача пишуть: За-для браку паши сегорічна худоба така нуждена і нїхто не хоче єї купувати, і що пересїчна ціна одної корови 7 зр., а одного вола 25 зр. А що на нуждену худобу нема купця, то селяне мусять рїзати єї на власний ужиток і в тій ціли лучаться в спілки по двох або трех бідаків. Та нема при тім з-відки оплатитись арендаторови акцизи і коли селянин зарїзав одну штуку худоби для браку паші, то другу мусить продавати за 6 зр., щоби тим заплатити акцизу.
Зелізниці державні — як говорять — мають обнизити о 30% ціну їзди на всїх своїх шляхах.
Д-р Кароль Кунц, совітник двору і прокуратор скарбу, именований рескриптом министерства просвіти заступником комисії для теоритичних испитів правительственних віддїлу судового в львівскім университетї.
В Чернівцях ведесь розправа судова против Симеона Лейби Теллера, заступника війта в Станівцях, котрий брав гроші від різних осіб, щоби мов-то підкупляти комисію асентерункову в Сторожинци. По цілій Буковинї говорено від кількох лїт явно о тім, що в Сторожинци дїються великі надужитя при бранці войсковій, а навіть і з Галичини старалися деякі ставати до бранки в Сторожинци.
Дрібні вісти. Комитет церковний в Головецку, пов. староміского, одержав від цісаря 1100 зр. підпомоги на будову церкви. — Нинї відбуваєсь в Золочеві вінчанє п. Іосифа Давидовича, ц. к. адюнкта податкового, з панною Єленою Ципсеровною. — Гора піскова коло Високого Замку усунулась передвчора і засипала четверо коней та поломила два вози. Люде, що приїхали набирати пісок, змогли ще завчасу утечи; троє коней добули з-під піску, але они тяжко покалїчені, а один кінь задушений на місци. — Кн. Андрїй Любомирскій з Переворска купив від бар. Пошинґера з Баварії добра Корчин і Крушельниця в пов. стрийскім а кн. Адам Сапіга купив від жидів добра Цинків в пов. чешанівскім. — Павло Терешко, півець церковний в Кобильници волоскій, упокоївся дня 7 (19) падолиста в 50 ім році житя; покійний був щирим патріотом руским. — В Петербурзї помер дня 6 (18) падолиста професор тамошного университету Алекс. Димитр. Градовскій. 