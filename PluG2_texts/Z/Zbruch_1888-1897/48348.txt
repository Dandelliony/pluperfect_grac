Вандрівка наших людей до цісаря за спорні землі в Росіі.

(Допись із Відня).
23. лютого 1890.
В 4. ч. "Народа" на ст. 35. виказано ясно, що селяне галицкі платять річно чотири рази більше за процеси, як виносить цілий податок ґрунтовий. Тому виновате право, що не дасть людям погодити ся в селі, а примушує йіх тягатися по судах, та крім того платити за штемплі та різним адвокатам, ще тратити час і поносити кошта подорожі. Так отже тіі, що тягнуться 5, 6 миль до міста на розправу, тратять много часу і грошей. О скілько більше мусять мати коштів ті, що за що небудь йдуть до цісаря жалуватися. Возьмім до того на увагу, що такі путники по більшій части вертають, нічого не вдіявши, бо все йіх відсилають назад до судів краєвих, то побачимо, що всі ті великанскі страти і видатки йдуть на пропаще. А видатки сі не аби-які. Вже сама залізниця коштує там і назад 36 зр. Много коштує утриманє в дорогім місті, а ще більше несовісні "адукати", котрих і ту не бракує, так як в Галичині. Пригляньмо ся сему на отсім прикладі. Вже від чотирех тижнів блукає по місті селянин Петро Трач з села Шидловець в Гусятинского повіту. Він прийіхав з своім товаришем Петром Мушійом в справі 4-х громад. Ходить йім о якісь грунта за границею та о пасовиско, забрані паном Лабенским. Які вони мають претенсіі то сих пасовиск, трудно розібрати, бо вони дуже недовірчиво дивлять ся на кождого і не хочуть ні за що показати своіх актів, котрих кождий має цілі жмути за пазухою. В першій хвили удали ся вони до адвоката Крижановского, але сей, відай розглянувши, що справа програна, не приняв, а радив йім вертати до дому. Але наші процесовичі не так легко дадуться відстрашити; вони удали ся (не знати за чиєю порадою) до адвоката др. Бавера і сей мав йім сказати, що йіх справа виграна. Хочуть вони конче дістати ся до "цісаря" на авдієнцію. А ту як на нещастє, цісар вийіхав до Угор і там довший час перебуває і ще не знають, коли до Відня верне. А наші як чекають, так чекають. Вже й гроша йім нестало, а громади, котрі заступають, стратили вже відай надію на успіх, бо і грошей дальше слати не хотять. Тому вийіхав оден (Петро Мушій) до дому, щоби розмовитися з громадами, та наклонити йіх до витревалости в початім ділі. А другого ще до тепер можна побачити блукаючого по місті, а за ним роями ходять шевчуки та другі цікаві нероби, що дивуються з невиданоі одежі. Він так упнявся при своім, так свято переконаний, що справу виграє, що клянеся єі дальше вести своіми власними грішми і радше стратити своє маленьке майно (щось 3—4 морги) як на крок попустити зі свого. А треба знати, що єму вже не першина побувати у Відни, він в тій самій справі вже третий раз ходив до "цісаря" а все з тим самим успіхом. З паперів єго (котрих кілька мені дав переглянути) видко, що він був у Відни вже перед 17-ма роками і, як сам каже, стратив свій запрацьований гріш, а опісля вернув до дому, щоб знов гарувати та гіркою працею заробити кілька риньских та знов протратити на процес. Ба він не тілько був у Відни, але йіздив до Росіі, був у Кієві (як се видко з підписів на паспорті), каже, що видів ся з Наумовичем, але ту єму сказали, що мають досить діла зо своіми крестянами, то ж най добиваєся у своіх властей права1). Так отже тратяться на подібні процеси цілі громади, тратяться поодинокі господарі, а жадноі з сего нема признаки, бо ніколи майже не добиваються свого права у Відни, бо з Відня відсилають йіх назад до судів галицких. Але селянам нашим не можна дивуватися, що так сильно стоять за землею, бо земля в них одно, що житє; дивне тілько, що в тамтих сторонах не знайдуть ся тямущі люде, щоби справу пояснили та порадили, що мають робити, або казали залишити, єсли всяке побиванє і тяганина по судах до нічого не доведе. Що більше, я кождого слова таких правуючихся так і дише недовірє до нашоі інтелігенціі і правників; видко, що в Галичині нераз "спродавали йіх панам" (як каже Петро Трач). А се відай нераз трафлялося, єсли від кождого майже то само можна почути. Сумно, тим більше, що ті нещасні вже не дуже то вдячно споминають навіть і про таких, що перед світом уходять за патріотів, а що більше, за другів народа. Впрочім не можемо імен тих панів наводити, бо не переконалисьмося, скілько в тім правди, але все в тім мусить бути якась частина правди.
Всі, котрим близше відомі ті надграничні справи, повинні розглянути йіх добре і сказати інтересованим, чи вони можуть надіятися успішного йіх рішеня, щоби дармо не давалися здирати безсовістним спекулянтам на хлопску шкіру, а також подати матеріяли нашим послам соймовим, може би хоть йім повелося як поратувати сих нещасних вивлащених. Се справа нагляча, бо таких непорішених спорів є над границею множество, а кождий такий спір нищить матеріяльно цілі громади.
1) Нагадаємо, що ті спорні грунти наших громад — у Росіі і пан йіх росийский підданий, значить зовсім умістно наші селяне жалувалися на него в Росіі, перед тамошними властями, котрі, звісно, не дурні для наших мужиків кривдити своіх панів. Редакція.
Е. Р. 