В академії штук в Кракові. — Процес емиграційних агентів. 

В академії штук в Кракові на засїданю комисії антропологичної полагоджено отсі справи, дотикаючі безпосередно руского народу: Секретар комисії д-р Коперницкій повідомив, що надіслані п. Ив. Франком приповідки люду руского в Галичинї будуть видані окремою книжкою по деяких доповненях, які зажадав автор, — комисія висилає д-ра Коперницкого для доповненя з минувшого року єго розслїдів антропометричних над рускими гірняками, а п. Оссовского до розгляду печер у всхідній Галичинї; — панї Цєньска, властителька Увисли, пов. гусятиньского, повідомила о відкритю на єї полях плитового гробу; — п. Рогавскій надіслав збірку етнографічну з Підлїся і характеристику физичну галицких гірняків руских після своїх власних розслїдів.
Процес емиграційних агентів. Одинацять місяців вели доходженя в справі емиграційній власти политичні і судові та весь матеріял зібраний вже відосланий до суду окружного в Вадовицях, де в жовтни с. р. відбудеся головна розправа. Справа та буде одною з найбільших і найцікавійших в анналах галицкого судівництва. Під многими взглядами зачудовує она чисельностію придавляючих епизодів а яркостію их кидає сумне світло на галицкі відносини, на темноту нашого люду, на вирафиноване шельмоство величезної шайки, котра мов піявки ссала через кілька лїт і обдирала з послїдного найбіднїйшу верству нашого люду, а все під оком властей, ба навіть заосмотрена их законним дозволом на удержуванє агентур. Подрібности сего процесу нераз впровадять в сумнїв, чи ми живемо при кінци XIX столїтя чи вернулися в зад о кілька столїтій. На лаві обжалованих засяде 130 осіб, по найбільшій части жидів і між ними два королї емиграційні Герц і Лєвенберґ, капиталисти маючі сегодня сотки тисячів маєтку призбираного з нужденних емигрантів галицких. До розправи покличуть до 300 свідків. Суд має на кошти процесу 500.000 зр., котрі поконфискував підчас слїдства і увязнень у різних "домів торговельних і агентів". Головні виновники Герц і Лєвенберґ давали за кавцію на увільненє підчас слїдства величезні квоти, але суд не згодився на то. Прокураторія дїлить закиди, вичислені в актї обжалованя на 14 родів злочиньства. Головні закиди суть злочиньства обманьства, видуреня і визискуваня. Жертвою обманьства стали в великій части жидівскі родини, а то погорїльці, котрі переселювались до Америки. 