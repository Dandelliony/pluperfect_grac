◦ ◦ ◦ ◦ ◦ ◦ ◦ ◦ ◦ ◦

Ґр. Тарновскій, уступаючій маршалок краєвий, пращає ся нинї з урядниками видїлу краєвого. Новий маршалок кн. Евстахій Санґушко має обняти урядованє около 4 жовтня.
Розслїди ґеольоґічні в Ґаличинї. Видїл краєвий поручив инжинірови гірничому п. Сирочиньскому списати і переховати оріґінальні пляни ґеольоґічні, які виготовили ґеольоґи з порученя видїлу краєвого, та удїляти интересованим копії тих плянів за відповідною винагородою рисовника. Також порішив видїл краєвий зажадати від сойму підвисшеня дотеперішної дотації з 2000 на 3000 зр. на розслїди ґеольоґічні.
Огнї. З-під Бродів пишуть: В нашій околици лучають ся тепер огнї. Дня 15 вересня погоріли два селяньскі обійстя в Поникві великій. Кілька днїв пізнїйше, именно 22 вересня, около 5-ої год. з полудня погорів цїлий фільварок в Ясеневі з всїм сегорічним збіжем около 40 стирт. При тім погоріло ще кілька загород селяньских. В ночи того дня погоріло в Голубици все майно 22 господарів.
З Гвіздця пишуть: По публичнім порушеню гвоздецких порядків мусїли наступити і их епільоґи. Ото суд повітовий засудив цирулика Давида Пістоля на 5 зр. кари за се, що дозволив зарізати корову хору на ратицї. Також відбули комісар повітовий К. і повітовий лїкар д-р Р. несподївану ревізію в помешканю Пістоля і поконфіскували всїлякі медикаменти, деякі в такій скількости, якої не має неодна антика на провінції.
Для артилерії пільної в австрійскій армії на кожду дивізію має роздатись по однім далекоглядї разом з підставкою. Далекогляд буде нести зі собою трубач дивізійний при сїдлї.
"Крейцарову сенату" поконфіскувала львівска поліція лиш в перекладї нїмецкім, а переклад францускій сеї повісти єсть по книгарнях. Згадати треба також, що переводи угорский, хорватскій і сербскій вийшли на Угорщинї, а епільоґ, написаний пізнїйше ґр. Толстим та переведений ним самим на нїмецке, появив ся у Відни і коштує 36 кр.
Справа викиненя руского язика зі скринок почтових у Львові урадувала Dziennik Polski, бо він на той темат оногди позволив собі по коршемному закпити з чувства огірченя у Русинів, яке викликав той новий атентат на рускій язик в столици галицкої Руси. Dziennik-ови здаєсь, що як п. Шіфнер викинув рускі написі зі скринок, то вже — niema Rusi! Не радуйтесь, панове! Русь була перед п. Шіфнером, буде і по п. Шіфнері. Нам тілько здаєсь, що тото викиненє руского язика єсть актом дуже неполітичним і без потреби дразнячим Русинів та глубоко уражуючим их чувства національні. Єсли-ж Dziennik Polski узнає тото викиненє руских написей за річ добру, то нехай просить Господа, щоби на польскій земли нїгде не лишилось і слїду написей польских. Ми-ж свого не даруємо і всїми силами будемо добивати ся від міністерства торговлї, щоби наказало п. Шіфнерови рускі написи реституувати і поручило дирекції почт не неґувати Русинів і прав их, заґарантованих конституцією.
Краєва рада шкільна перенесла — як довідуємось — много-заслуженого і ученого професора наук природничих і писателя п. Ивана Верхратского з ґімназії станіславівскої до ґімназії в Ряшеві на Мазурах. Длячого п. Верхратского кинено на Мазури, о тім не потребуємо богато говорити. На Мазурщинї знаходить ся уже велике число Русинів професорів та урядників і що року пересувають Русинів туди усе більше, а натомість Мазурів спроваджують на посади на Русь. Лежить се вже в системі політичній від часів ґр. Голуховского... Наслїдок сего такій, що интеліґенції рускої на Руси галицкій убуває, а польскої прибуває. В деяких містах убуток интеліґенції рускої проявляєсь навіть дуже ярко, — розумієсь, по тих містах, де зазначить ся живійшій рух рускій, часом через случайне нагромадженє більше интеліґентних Русинів в однім містї. Таке ослаблюванє руху руского по містах накликує Русинів старати ся всїми силами витворювати по при урядничу интеліґенцію також значнїйше число независимої интеліґенції рускої, для котрої нема нїяких т. зв. "адміністративних порядків" чи по польски "względów służbowych"...
Дрібні вісти. У Відни помер Льоренц Штайн, звістний професор економії в університетї віденьскім. — Товариство "Родина" одержала від видїлу краєвого субвенцію на р. 1890 в квотї 200 зр. — На рільничій виставі віденьскій за виставу молочну одержали нагороди виставцї галицкій: за сири дипльоми Адам Скршиньскій і ґр. Кар. Лянцкороньскій, срібний медаль ґр. Фр. Мицєльскій. — В Рудках по відправі поминального богослуженя за пок. Генр. Янка, дня 24 вересня, удала ся під проводом маршалка повітового Райского депутація, в склад котрої входив і о. Кульматицкій, до Гошова та вручила вдові по Генр. Янку акт фондаційний стипендії для учеників шкіл рільничих. 