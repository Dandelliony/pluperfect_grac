◦ ◦ ◦ ◦ ◦ ◦ ◦ ◦ ◦ ◦

Зелїзниця елєктрична у Львові розпічне від завтра правильний курс від головного двірця зелїзничого до школи св. Софії коло Стрийского парку, а від 5 червня до площі вистави. Цїлий шлях буде подїлений на 4 секції а то: від двірця до політехніки, від політехніки до віденьскої каварнї, дальше до рога улицї Зеленої і Зибликевича і з-відси до площі вистави. Шлях личаківскій буде мати також дві секції а то: від віденьскої каварнї до костела св. Антонія і з-відтам до кладовища. Крім того будуть означені численні перестанки.   Рада міста Львова підписала вчера вечером контракт з фірмою Сіменс і Гальске на два роки в справі зелїзницї елєктричної. Правильний рух на тій зелїзници розпічне ся завтра о 6-ій годинї рано, а нинї вечером будуть в містї розлїплені оголошеня з приписами поліційними і цїнником зелїзницї.   Поліційні приписи на час вистави. Куренє тютюну на площи вистави дозволене лише на 4 головних улицях, в Стрийскім парку, в реставраціях і каварнях. Недопалки треба кидати в умисно на ту цїль уміщені скринки, в реставраціях в попельницї. Коло павільонів куренє заборонене. Також заборонено вводити пси на виставу. Крім того видала поліція також приписи що-до доїзду і відїзду возів і фіякрів до площи вистави. Рух возів тягарових, а то з матеріялом будівляним або опаловим має в часї від 1 червня аж до замкненя вистави переставати кождого дня о 3-ій годинї з полудня на всїх улицях доїздових до вистави.   Знижені цїни їзди на виставу установили дирекції руху зелїзниць державних. Они винесуть разом з білєтом вступу на виставу зі Львова до Кракова і назад І. клясою 11 зр. 12 кр., II. клясою 7 зр. 54 кр., III. клясою 3 зр. 98 кр. — Спеціяльні поїзди будуть приїздити з Кракова і Черновець що суботи а виїздити назад в недїлю.   Помічники різницкі у Львові розпочинають стрейк в пятницю дня 1 н. ст. червня вечером. Причиною стрейку єсть се, що меморіял челядників, поданий до корпорації майстрів 29 н. ст. цвітня, а домагаючій ся полїпшеня платнї, лїпших поміщень, лїпшого поведеня майстрів з ними і 12-годинного часу працї, доси остав без відповіди.   Про мальованє катедрального храму в Станиславові пишуть нам з-відтам: Правду подало "Дѣло", що консисторія станиславівска хоче віддати мальованє катедрального храма краківскому маляреви п. Вольскому, поминувши наших Устияновичів, Копистиньских, Панькевичів і др. Консисторія дїйстно була би п. Вольскому вже відала мальованє, лише що він зажадав за сю роботу враз з вимальованєм иконостаса 13.000 зр., а консисторія має на ту цїль лиш около 7.000 зр. Длятого зачне він малювати церкву ще, здаєть ся, сего року, а иконостас аж на другій рік.   З Станиславова пишуть нам: Дня 24 н. ст. мая відбув нараду кружок Русинів станиславівских і з околицї Станиславова над статутами сїльских кас позичкових. Принято [з малими змінами] статут предложений о. Н. Бачиньским, парохом з Милованя. Сей статут лучить каси з шпихлїрами і, на погляд зібраних, єсть для наших селян практичний і відповідний. Філія "Просвіти" випечатає той статут і буде закладати такі каси по селах.   Високопреосвящений митрополит Сильвестер Сембратович поверне имовірно в недїлю до Львова, щоби взяти участь в привитаню архикнязя Кароля Людвика. В наслїдок того зайде перерва в візитації журавеньского деканата а проґраму єї треба буде змінити.   Огнї. Дня 25 н. ст. мая повстав в Горбачах повіта львівского огонь і майже в одній хвили при сильнім подуві вітру обіймив 16 загород селяньских. Причиною пожару та великого нещастя були дїти полишені без опіки дома, котрі бавили ся сїрниками і розложили огонь на подвірю близько стріхи. Шкода виносить що найменше до 10.000 зр. і була тілько в части обезпечена; шіснацять родин в тїснім та діймаючім передновку лишило ся не тілько без даху але і без кусника хлїба, бо при сильнім вітрі не можна було і думати про ратунок.   Христіяньску крамницю отворено дня 20 н. ст. цвітня в селї Кливодни на Буковинї. В тій громадї було 4 коршми, а коли люде отверезили ся, лишила ся лише одна, а за те повстала читальня, крамниця, а тепер наміряють побудувати величаву церков, бо теперішна стара маленька і низька не може помістити всїх людей.   О. Амвросій Поляньскій, греко-кат. парох в Пітсбурзї в Сполучених Державах доносить, що вість подана "Новим Временем" будьто в "містї Пітсбурзї (в Пенсильванії) приймило православіє около 700 руских уніятів з Галичини і Угорщини" не правдива о стілько, що в згаданім містї перейшло на православіє всего 7 душ. В Аллєґені єсть лише православна церков, але число єї вірних доходить ледве до 40 осіб.   Нещастна пригода. В закопі Мошка Ґрубера і спілки в Бориславі працював робітник Микола Яворскій з Попелїв, чоловік женатий і батько 3 дїтей. Коли сими днями зайшов в підземний хідник, добули ся зі старої штольнї сусїдного закопу підземні ґази з водою і задушили нещастного робітника.   Фальшиві гроші. Велике число фальшивих двацятаків (сотиків) курсує у Відни. Фальсифікати зроблені дуже удачно, лише число "20" вибите відворотно.   Дрібні вісти. Міністер рільництва ґр. Фалькенгайн і міністер для Галичини Ап. Яворскій мають взяти участь в отвореню вистави краєвої у Львові. — Маршалок краєвий, кн. Евст. Сангушко, повернув оногди вечером до Львова.   Дѣло   