◦ ◦ ◦ ◦ ◦ ◦ ◦ ◦ ◦ ◦

В цїлім повітї тернопільскім не продають сеї зими дерева лиш в однім обаринецкім лїсї на самім кінци повта; в наслїдок того опал дуже дорогій. Як не возьме ся хтось до експльоатації торфу, то наше Поділє жде велика біда з браку опалу, бо лїси дуже винищені.   В Должанцї повіта тернопільского помальовано церков і поставлено в нїй иконостас, котрого перед тим не було. Різьбив і золотив иконостас п. Б. Ровиньскій з Тернополя; робота єго вийшла дуже гарно. Тепер церков должанецка красує ся на цїлу околицю; такої церква далеко шукати. Кошти покрили добровільна датки парохіян і коляторів Юрія і Єлисавети ґр. Борковских.   На три посаги з фундації им. "архикняжни Ґізелї", по 150 зр. кождий, розписує львівскій маґістрат конкурс з речинцем до 31 н. ст. сїчня. Старати ся о ті посаги можуть дївчата сироти, без різницї віроисповіданя, приналежні до громади міста Львова, в віцї від 16 до 24 лїт, убогі а доброго поведеня. Крім того має петентка виказати ся, що окінчила що найменше третю клясу народних шкіл, або що зложила приватний испит з тої кляси в одній з публичних шкіл.   Виріб сировицї антідіфтеричної в Кракові. Як доносить Przegląd Lekarski, виробив вже в гіґієнічнім заведеню краківского університету проф. Буйвид антітоксину сировицї. О скілько можна судити з одержаних на звірятах вислїдах, буде сировиця за кілька тижднїв придатна до лічничих цїлей і всї шпиталї в краю будуть могли єї одержувати, хоч поки-що в незначній скількости.   В Скалатщинї зарядило ц. к. староство всї можливі санітарні зарядженя що-до освященя води на Богоявленіє з огляду на холєру. В Товстім відновила ся холєра, до кінця старого руского року були три випадки смерти, а 8 занедужань в трех послїдних днях; в Саджавках по 10 днях спокою знов 3 особи захорували в суботу. В Калагарівцї і Волици тихо, в Кокошинцях досить людей хорує. В Кокошинцях померло доси 28 осіб, а в Козинї 13; в Козинї тепер уже тихше.   Доля сироти. В домі працї львівского товариства милосердія єсть 10-лїтний хлопець, котрого придержано дня 10 н. ст. сїчня блукаючого по улицях міста. Був одїтий в чорний дамскій жупаник а темний подерті споднї. Питаний о имя а назвище, відповів лише, що називає ся Михайло та що перед місяцем провезла єго з Коломиї мачоха і полишила на улици. Свого назвища анї назвища немилосердної мачохи не знає сказати. Ся жінка мешкає в Коломиї, де має реальність і господарство, котре лишив їй пок. отець хлопця.   Пошести. З борщівского доносять, що в Звенигородї, тамошного повіта, ширить ся сильна віспа.   Міліони на спаленє. Сими днями має бути спалена в забудованю австро-угорского банку импонуюча сума 20 міліонів в нотах по 10, 100 а 1000 зр., котрі стягнено з обігу яко ушкоджені. При спаленю має асистувати спеціяльна комісія. В сутеренах банку єсть умисне до сего побудована піч, до котрої всуває ся зелїзні коші з паками банкнотів. При помочи корби ті коші обертають ся в огни так довго, аж з міліонів лишить ся мілкій попіл.   Дрібні вісти. В Опаві відбули ся дня 8 н. ст. сїчня хрестини правнучка нашого цїсаря а дочки барона Зефріда і кн. Єлисавети, дочки кн. Ґізелї. Охрещена одержала имена: Ґізеля, Августа, Марія, Емілія. — Оногди помер у Відни посол до ради державної з третого віденьского виборчого округа бар. Сомаруґа. — Міністер Мадейскій приїхав вчера до Львова, а нинї о 11-ій годинї з полудня удїлював авдієнції. — Йорданьскій ярмарок на конї а на худобу в Добромили, що припадає на суботу дня 19 н. ст. сїчня, відложений на понедїлок дня 21 н. ст. сїчня. — В Снятинї помер дня 9 н. ст. сїчня властитель бровару Генрик Бек в 72-ім роцї житя. — В Дмитрю відбуде ся поминальне богослуженє за упокій бл. п. Михалини з Хоминів Стефановичевої в суботу дня 19 н. ст. сїчня с. р. о годинї 10 рано.   Дѣло 