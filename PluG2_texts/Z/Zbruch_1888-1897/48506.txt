По виборах.

У Львові дня 20 лютого (4 марта) 1891.
Посол Романчук і наша редакція одержала з різних сторін краю письма з ґратуляціями побіди народовцїв при позавчерашних виборах. Одна ґратуляція з Калущини підносить з натиском: "побіди з волї виборцїв, бо — як каже — у нас (в Калущинї) цїла акція виборча вела ся аж до послїдної хвилї зовсїм леґально: власть правительственна не чинила нїякого натиску, Поляки держались неутрально, а обєдинителям вільна була рука форсувати своїх правиборцїв і аґітувати памфлєтами на Романчука..."
Те, що говорить Впов. ґратулянт наш з Калущини, дасть ся приложити до всїх тих повітів і округів, з котрих вийшли вибрані кандидати головного руского комітету виборчого. З округів послів Романчука, Телишевского і Барвіньского — анї наша редакція не дістала анї ми не читали в инчих часописях перед днем виборів наріканя на якісь надужитя правиборчі, — як то дїялось де инде, головно-ж в округах Бучач-Чортків, Теребовля-Гусятин, а в остатних днях перед виборами в окрузї Бережани-Підгайцї-Рогатин, де по деяких селах уже карти лєґітімаційні відобрано від вибраних виборцїв, а дано иншим. Що-до округа посла Мандичевского, то до нас дійшла тілько одна жалоба на неправильність правиборчу в Єзуполи, котрої мусїв допуститись делєґат виборчій, здаєсь, лише з своєї примхи, бо правительство могло чей же бути певним вибору о. Мандичевского, а без всякої цїли дразнити нарід, — то певно не може лежати в интенції правительства. З межи, пятьох округів, з-відки вийшли кандидати головного руского комітету виборчого, найбільше ще наріканя на правибори читали ми в Kurjeр-ї Lwowsk-ім з округа Коломия-Косів-Снятин, де кандидував радикал д-р Данилович, — але, єсли дїйстно були там якісь неправильности, то результат голосованя показав, що они були злишні і правительство без потреби давало посередно причину до допусканя, мов-би нарід стояв за д-ром Даниловичем, бо число голосів кандидата головного руского комітету виборного в Коломиї (189 против 25) наглядно показує, що вже-ж нарід в далеко більшій мірі станув за п. Підляшецким, анїж за п. Даниловичем, за котрим — се своєю дорогою — була також часть рівно честних виборцїв руских, несвідомих справи, бо меткі і завзяті аґітатори радикальні народови представляли річ тенденційно, мов-би то посол Романчук і другі посли з рамени головного руского комітету в радї державній не хотїли і не могли заступати интереси свого народу так добре, як д-р Данилович... Про два прочі округи, з котрих вийшли посли рускі, не говоримо, бо там вийшли не кандидати головного комітету руского, але кандидати на власну руку, підперті правительством і польскими комітетами повітовими. Що-ж до самого акту виборчого дня 2 н. ст. марта, то звістно нам, що у всїх тих округах, де вийшли на послів кандидати головного комітету руского, акт виборчій відбував ся спокійно, без тенденції тероризованя сторонників кандидатів "Русской Ради", а противно, з толєрованєм пекольних аґітацій "обєдинителїв" нїкчемними друкованими памфлєтами на кандидатів головного руского комітету.
Зваживши все то, кождий мусить по совісти сказати і признати, що о побідї з волї народу мусить ся говорити не лише в калускім повітї, взглядно в окрузї виборчім посла Романчука, але й у всїх тих округах, де вийшли кандидати головного комітету руского, пп. Телишевскій Барвіньскій і другі.
Тоє именно — вибір з волї народу — підносить значінє результату позавчерашних виборів, на скілько з них вийшли посли-народовцї. Воля народу, котра проявила ся тим, що н. пр. в Долинї Романчук достає 192 голосів а Кулачковскій 7, або в Старім містї Телишевскій 109 а Антоневич 6, — тая воля народу то найбільшій сум для "обєдинителїв", найбільша серед даних обставин радість для народовцїв, а заохота для вибраних независимих послів руских до тяжких трудів в радї державній для добра руского народу і краю! 