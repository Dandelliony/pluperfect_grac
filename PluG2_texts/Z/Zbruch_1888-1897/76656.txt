◦ ◦ ◦ ◦ ◦ ◦ ◦ ◦ ◦ ◦

В рускій ґімназії у Львові по смерти д-ра Ю. Целевича опорожнилось місце учителя исторії всесвітної — і доси по двох місяцях ще не обсаджене. Два місяцї в роцї шкільнім се пята часть, а з того можна вносити, кілько терплять на тім ученики і як занедбають науку исторії. Бо чей-же нїхто не признасть, щоби заступствами инших учителїв можна виповнити ту недостачу, котра виходить з необсадженої посади властивого учителя якогось предмету. Конкурс на місце по пок. Ю. Целевичу був розписаний в кілька днїв, з дуже коротким речинцем, тож дивно, що доси не наступила обсада того опорожненого місця.
До цїлости справозданя про заснованє "Клюбу Русинок" годить ся ще додати, що загальні збори поставили 1 зр. яко одноразове вписове, а 30 кр. місячно вкладки. На тихже зборах вибрано до комісії контрольної пп. Галиковску, Навроцку і Билиньску. Членів вписало ся 25, кромі того зголосило ся ще до товариства чотири оправдано неприсутних пань. Предсїдателькою "Клюбу" вийшла п. Гермина Шухевичева, жена професора зі Львова, а не п. Василина ІІІ. — як первісно через помилку оповіщено.
Вистава плянів конкурсових на будинки вистави краєвої буде отворена для публики в четвер, пятницю і суботу від години 9—1-ої рано і від 4—6-ої пополудни в міскім музею промисловім у Львові. Вступ безплатний.
Огнї. В Болехові рускім згоріла гарбарня Розенбавма, вартости над 1000 зр., а обезпечена лише на 855 зр. — В Тури великій, долиньского повіта, згорів тартак Діямандштайна і Полтурака, вартости до 6000 зр. Шкода була обезпечена. — В Долинї згоріла жидівска лазня. Огонь був мабуть підложений, шкода 500 зр. — В Дроговижи погоріли три господарі з вини 1б-лїтного хлопця Тимка Мельника. Він ненавидїв чогось Степана Мельника і вже на щедрий вечер підпалив єго, але тогди огонь загашено. Дня 24 н. ст. сїчня підпалив він єго другий раз і тепер Степан Мельник погорів, а при нїм Кузьо Весоловскій і Илько Павлів. Шкода виносить 1300 зр. Тимко признав ся до вини і єго увязнено. — В Хмелївцї в теребовельскім повітї згорів трилїтний хлопець, внук Гринька Стецюка, парібка двірского. Він спав на печи на соломі, солома заняла ся, бо піч була горяча, і так хлопець в огни житя стратив.
Пригоди на зелїзници. Межи стаціями Клепаровом і Бруховичами переїхала зелїзниця Шулема Катнера, торговця з Рясни польскої, коли ишов шляхом. Ще жив трохи, як єго віднесено до коршми при дорозї янівскій, але по трех годинах помер.
Русини в північній Америцї. З виходячої в Америцї часописи "Американьскій Вістник", орґану греко-кат. братств церковних виходить, що в Америцї живе до 150.000 Русинів-еміґрантів, походячих з Галичини і північної Угорщини. Ті виходцї мають доси 15 церков і 13 священиків, майже самих угорских Русинів.
Зміни в умундурованю войска. Reichswehr оголошує такі зміни в войсковій одежи: В кавалєрії мають бути штани червоної барви заступлені барвою сїрою взглядно темно-синою. Улани мають одержати традиційні кабати барви темно-зеленої з червоним передом. Артилєрія одержить кабати з подвійним рядом ґузиків, а фурґони на чаках китицї. Зміни в умундурованю піхоти не будуть поки що введені. Однако не виключена можливість зміни і тих постанов.
Самоубійства. Франц Доманьскій, 43-лїтний адюнкт табулї краєвої в Чернівцях, відобрав собі оногди житє, пробивши ся ножем. Доманьскій терпів на божевільство і перед кількома днями випущено єго з заведеня для божевільних. — В суботу вечером застрілив ся у Львові в готели якійсь Ив. Ріґер родом з Райхенберґа, замешкалий в Белзци. Самоубійник лишив лист, в котрім не подає причин відобраня собі житя. Заходить підозрінє, що він подав фальшиве назвище. Міг мати около 35 лїт і мав темну, довгу бороду. Тїло відставлено до загального шпиталю.
Університет болгарскій в Софії одержав від нового року правно-историчний факультет. Оснований в р. 1888 посїдав доси лише віддїли для фільольоґії, исторії [професором всесвітної исторії єсть Українець Мих. Драгоманов] і наук природничих. Для правничого факультету именовано надзвичайними професорами презідента, двох совітників і ґенерального прокуратора при найвисшім трибуналї, дальше директора головного бюра статистичного і двох ґенеральних инспекторів міністерства просвіти. Вписало ся 60 звичайних і около 40 надзвичайних слухателїв. Доси правительство висилало молодїж з значними стіпендіями на науку в чужі заграничні університети. — Слоб.
Дрібні вісти. Цїсар дарував громадї Раковець в повітї львівскім, 100 зр. на внутрішне устроєнє школи, а громадї Перелуки, в повітї сяніцкім, 100 зр. на докінченє будови школи. — Дня 13 н. ст. лютого помер в Хлопицях коло Ярослава ґр. Володислав Козебродскій в 54-ім роцї житя. 