◦ ◦ ◦ ◦ ◦ ◦ ◦ ◦ ◦ ◦

Дирекція товариства обезпечень "Днїстер" подає до загальної відомости такій стан товариства за місяць падолист сего року: В товаристві взаїмних обезпечень "Днїстер" прибуло в місяци падолистї с. р. 1210 поліс на обезпечену вартість 751.529 зр. в. а. Разом отже з попередними було до дня 30 падолиста 1893 року 14.056 поліс на обезпеченє капіталу в сумі 9,256.299 зр а. и. Всїх шкід, які лучили ся до того часу, вчисляючи і попередні, було разом 80, з котрих 75 зліквідовані і виплачені, а 5 єще ліквідує ся. Квота всїх, як виплачених, так і послїдних зголошених шкід, виносить разом з коштами ліквідації 17% від узисканої до того часу премії.   Клюб Русинок устроює дня 18 н. ст. с. м. в комнатах "Рускої Бесїди" для дїтей родин руских вечерницї, на котрих кромі забав дїточих будуть представлені різні образи за помочію скіоптікопу. Родичі, що хотїли би враз з дїтьми взяти участь в вечерницях, зволять для близшого порозуміня зголосити ся до "Клюбу Русинок" ві второк між годиною 4-ою а 6-ою з полудня при улици вірменьскій ч. 2, І. поверх.   Першій зїзд делєґатів кас хорих з Галичини і Буковини розпочав ся вчера у Львові при досить численній участи. Наради вели ся поважно і кожду порушену справу обговорювано дуже основно. Між иншими принято такі дві резолюції: 1) щоби обезпеченє в касах розширити на робітників рільних, лїсових, службу домову міску і сїльску та на діюрністів всякого рода властей, як автономічних, так і державних; 2) щоби потворити союзи територіяльні кас хорих, котрі лучили би в собі всї каси і повітові і корпораційні, не нарушуючи их автономії. Задачею таких союзів була би будова шпиталїв, домів здоровля і т. д. Дальші наради делєґатів відбувають ся нинї.   Викрадені мощі. Перед кількома тижднями помер на холєру в Орошівцях на Буковинї жид Осія Ціммер. Трупа похоронено на спільнім для холєричних кладовищи. Місцеві жиди не могли переболїти, що Ціммер лежить між "ґоями" і рішили єго відкопати та вивезти до Снятина, бо в Орошівцях нема жидівского окопища. Кількоразові проби не принесли успіху, бо жандармерія стерегла кладовища. Однако тепер, коли пошесть минула і варту стягнено з кладовища, поставили жиди на своїм. Трупа викопали і вивезли не знати куди, здаєть ся до Снятина.   Убійство. В Крехові застрілив дня 6 н. ст. грудня о 9-ій годинї вечером один фірер ротмайстра від уланів Осипа Бариша. Убійник стрілив через вікно, коли рітмайстер сидїв у себе дома при вечери.   Обкраденє Англичанина. Neues Wien. Tagblatt приносить таку вість: Сими днями виїхав з Відня нічним поїздом поспішним один Англичанин, їдучи до Россії на Підволочиска. Розмовити ся з нїким не міг, бо говорив лише по анґлійски, отже дуже урадував ся, коли прийшов до него кондуктор міжнародного товариства ваґонів спальних та промовив по анґлійски. В розмові дізнав ся Англичанин, що сей кондуктор їде лише до Кракова, забавить там один день, а відтак верне до Відня. Англичанин не надумуючись богато, рішив також задержати ся один день в Кракові в товаристві сего кондуктора. В Кракові прилучив ся до них другій кондуктор сего товариства, котрий відбував службу на шляху Краків-Львів-Підволочиска. День зійшов им дуже весело і вечером сїв Англичанин на поїзд до Львова добре вже підхмелений. До спального воза відвели єго а радше занесли оба кондуктори. Англичанин спав спокійно і пробудив ся аж перед Львовом. Тут хотїв порахувати кілько стратив та нараз побачив, що не має своєї готівки, щось около 800 марок. Зараз казав прикликати сего кондуктора що їхав в спальнім возї з Кракова до Підволочиск та потягнути єго до одвічальности. Але кондуктор заперечив мов би він знав що про єго гроші. Коли приїхали до Львова, наробив Англичанин на двірци крику, комісар поліції казав переглянути цїлий віз — але грошей не найдено. Отже арештовано згаданого кондуктора і при ревізії найдено в єго одїню 100 марок. Коли ще раз віз переглянено, найдено в матерацах 600 марок, а в футрі кондуктора 100 марок, так що цїла сума 830 марок віднайшла ся. Кондуктора віддано судови.   Дѣло 