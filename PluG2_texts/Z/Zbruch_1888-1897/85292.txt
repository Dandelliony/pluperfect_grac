◦ ◦ ◦ ◦ ◦ ◦ ◦ ◦ ◦ ◦

Жовківска "Руска Рада" надіслала нам [нїким не підписану] відозву до виборцїв округа Жовків-Рава-Сокаль взиваючу их, щоби при виборі дня 14 н. ст. грудня сего року віддали свої голоси таки знов на старенького о. Николая Роздїльского з Сокаля. Відозви сеї ми не містимо, щоб не вносити хаосу в справу, тим більше, що рівночасно одержуємо вість з Сокальского, що о. Роздїльскій випрошує ся від кандидованя і взагалї справа нового єго кандидованя ще невияснена.   Копальня угля в Мишинї коло Коломиї, власніст п. Стан. Щепановского, розширила ся сими днями. Дня 4 н. ст. грудня посвящено там новий закіп під назвою "Варвара".   Зміна територіяльна. Wiener Ztg. оголошує, що громада Залїсє вилучена з округа судового Потік Золотий і придїлена до округа Монастириска.   Огнї. Вчера перед полуднем повстав огонь в будинку краєвої дирекції скарбу у Львові. В бюрі адміністраційнім на другім поверсї запалила ся в наслїдок хибної конструкції комина т. зв. стїна "пруска". Огонь угашено в короткім часї. Акти ненарушені.     Доповняючі вибори. При виборі двох послів соймових з більшої посїлости округа коломийского, розписаних на день 20 н. ст. грудня, мають кандидувати ґр. Стан. Дїдушицкій і д-р Ник. Кшиштофович. Оба кандидати, як пише Gazeta Narodowa, мають запевнену більшість.   Зміна власности. Маєтність Корнї в повітї равскім купили від спадкоємцїв Ант. Фредра-Бонецкого Маврикій і Марія Мохнацкі. — Село Грабівницю стариньску в Сяніччинї купив від Адама Осташевского жид з Лїська.   Убитого в Крехові ротмістра Іос. Бариша похоронено в суботу в полудне в Жовкви. Покійний був перенесений перед кількома тижднями до Крехова, а перед тим служив в Вайскірхен на Мораві яко учитель їзди при школї кадетскій. Підофіцир, що убив Бариша, пропав без слїду.   Пошести. З Микуличина доносять, що холєра там вже вигасла, але за те ширить ся сильно між населенєм тиф.   Було на що лакомитись! Хтось викрав одному баронови в Марієнбадї жінку. Барон дожидав довго, чи она не верне сама до дому, а коли не стало у него терпцю, поробив відповідні кроки, щоби єї винайти і силоміць привернути до себе. В тій цїли удав ся на дорогу права і подав такій опис жінки: Волосє: чорне. Зуби: вставлені. Лице: звичайне, лиш дуже помальоване. Вік: лїт 50! — От вам і книш!   Дрібні вісти. В Сторожинци помер Теод. Терлецкій старшій инспектор податковий в 63-ім роцї житя. — Кс. Антін Станковскій, крилошанин римо-кат. капітули львівскої і совітник консисторії, помер нагле в пятницю по богослуженю в катедрі на удар серця. — В Чернівцях обкрадено оногди каплицю Єзуїтів; злодїй забрав гроші з пушки. — В Коломиї помер дня 7 н. ст. грудня Бронислав Обтулович, инжинєрь гірничій в 38-ім роцї житя. — У Львові померла ґрафянка Ксав. Коморовска в 64-ім роцї житя. — Леопольд Климович, огородник і властитель реальности у Львові помер в 33-ім роцї житя.   Дѣло 