 ◦ ◦ ◦ ◦ ◦ ◦ ◦ ◦ ◦ ◦ 

Иниціятори віча академиків і комитет вибраний вічем мають тепер великі неприятности. Полиція окремо веде з ними слїдство, а ректорати академичні окремо. Ходить им головно о то, щоби комитетови віча не дати виконати поручених вічем ухвал. Між академиками тепер станула гадка така: Єсли-би справдї не міг комитет виконати тих ухвал, то молодїж буде мусїла скликати нове віче.
Дирекція ц. к. державних зелїзниць у Львові повідомляє, що привернено рух поїздів з днем 14 марта на шляху Станиславів-Бучач, а на шляху Бучач-Чортків буде отворений рух правдоподібно з днем 15 марта.
Земний віск в великих покладах відкрито сего місяця в Прокураві коло Пістиня в повітї косівскім. Инжинир п. Мук вертїв за нафтою і замість нафти подибав у глубинї 155 метрів віск земний.
Нові марки на пересилки тягарові і грошеві будуть видавані в цінї 30 кр., 50 кр., 1 зр. і 2 зр. Марки ті будуть замість досихчасної оплати готівкою.
Змартвихвстанець кс. Смоликовскій, читав на загальних зборах свого товариства в Кракові на дни 9 н. ст. марта справозданє з розвою Интернату львівского за 1888 р., а заразом подав прелиминар буджету на рік текучій. Видатки на сей рік винесуть 24.300 зр. Удержанє 70 учеників, по 300 зр. на кождого, буде коштувати 21.000; священиків і братчиків при Интернатї 2.900 зр., удержанє дому 400 зр. На то надїєсь кс. Смоликовскій: від "Опіки" львівскої 3.629 зр., краківскої 3.260, від пан з Великопольщі 1.720, від духовеньства тамошного 854, від духовеньства галицкого 462; пятьнацять стипендій соймових (запомога соймова) 4.500 зр., стипендій рад повітових 1.300, стипендії приватні 1.800, даток щадниці львівскої 300 зр. — разом 17.825 зр. Недобір на текучій рік шкільний винесе про-то 6.475 зр. Єго покриють платнї учеників, поміщених в Интернатї і дари приватні. Сего року в першім семестрї було всїх учеників в Интернатї 70. З тих: Русинів 54, Поляків 13, Болгарів 3. На университет ходило 7, до гимназії рускої 37, до польскої 26. Всї ученики крім одного перейшли до кляси висшої. Поступ з відзначенєм одержало 13, один Болгарин зложив докторат прав, трех зложило испит матуральний. З тих послїдних двох вступило до семинарії духовної, а один полишився в Интернатї яко слухатель прав. В минувшім році вислано також двох учеників до колегії грецкої в Римі, двох учиться теології в семинарії оо. Змартвихвстанців в Адріянополи (в Болгарії), а один з дому Змартвихвстанців ходить на теологію до университету львівского. — З цілого справозданя виходить цікавий факт, що з 54 учеників-Русинів лиш 37 ходить до гимназії рускої, деякі на университет, а 13 Русинів посилають патри на гимназії польскі, щоб скрїпити — духа руского. Поволи вилазить шило з мішка... 