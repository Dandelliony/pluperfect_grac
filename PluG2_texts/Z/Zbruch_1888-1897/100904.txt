◦ ◦ ◦ ◦ ◦ ◦ ◦ ◦ ◦ ◦

Вчера відбув ся в львівскім університетї від години 3 до 4-ої першій виклад д-ра Олександра Колесси, доцента руского язика і рускої літератури. Саля ІХ-та була заповнена слухачами і гістьми. З професорів університету бачили ми лише Грушевского і д-pa Цвіклиньского. Д-р Колесса на вступі свого викладу присвятив теплу згадку пок. проф. Омелянови Огоновскому а відтак перейшов до темату. Першій виклад становив немов вступ до нової літератури рускої. Прелєґент пояснив перехід при кінци XVIII віку від літератури передущої до нової. По скінченю викладу понеслись по сали оплески і многі складали д-ру Колессї благожеланя до єго трудів на катедрі університетскій.   Огнї. В Потиличи (пов. равскій) погоріли 4 загороди селяньскі; шкода необезпечена 1500 зр.; — в Війтівщинї того-ж повіта згоріли 2 загороди в наслїдок підпаленя, підпаляча Петра Гука арештовано; — в Павлусеві (пов. ярославскій) згоріли три загороди, шкода необезпечена звиш 2000 зр.; — в Угерцях заплат. (пов. самбірскій) згоріла без сумнїву в наслїдок підпаленя стодоли властителя дібр Ив. Смалявского з збіжем вартости 31.000 зр.; — в Прусах (пов. львівскій) згоріло 4 загороди селяньскі; — в Тарношинї (пов. равскій) пять загород селяньских, шкода около 5.000 зр.; — в Чернилеві (пов. яворівскій) згоріло 12 загород сел.; шкода необезпечена около 13.000 зр.; — в Полтві (пов. перемишляньскій) знищив огонь 5 загород селяньских, шкода 4000 зр.; — в половинї минувшого місяця в само полудне згоріли дві хати селяньскі в Репеди, пов. сяноцкого; причиною пожару був 12-лїтний пастух, котрий підпалив дві висунувші ся з соломяної стріхи кички, щоби их зі стріхою зрівнати; — в ночи з 27 на 28 мин. міс. згорів в Туриньску, пов. сяніцкого, паровий тартак, обезпечений на 15.000 зр. — В погорівшім селї Вишатичах було обезпечених селян в "Днїстрі" 18, а в краківскім товаристві 90, всї однак на дуже низьку суму. — В суботу выбух у Львові пожар в цегольни Зандлєра і Рудницкого на Штілєрівцї; згорів маґазин кафлїв, шкода обезпечена 25.000 зр. — Дня 12 с. м. погоріли в Мондзелївцї (пов. підгаєцкій) три двірскі стодоли з припасами збіжа дїдича Кшиштофовича; шкода виносить около 2000 зр.   Дрібні вісти. Дня 27 с. м. відбуде ся в Криници (стація зелїзнича Пісочна) вінчанє п. Петра Луцкого, окінченого богослова, з п-ою Сьокало, донькою тамошного пароха. — Жовнїр-самоубійник, що повісив ся в огородї коло церкви св. Петра і Павла у Львові, називав ся Михайло Гарасимишин і служив при війску що ино три днї. — Трамвай елєктричний у Львові зачинає курсувати від 15 с. м. після зимового розкладу їзди, с. є. о годину пізнїйше (7 год. рано) виїздить і вертає о годину вчаснїйше (10 год. вечером). — В поєдинку на пістолєти у Вадовицях був убитий дня 12 жовтня капітан 56 полку піхоти Медрицкій. Стріляно з віддаленя на 30 кроків. Капітан М. погиб від першого стрілу.   Дѣло   