Фонетична трагі-комедія.

Міністерство просвіти веліло завести в руских народних школах Галичини фонетичну руску правопись, згідно з ухвалою правописноі анкети, зложеноі переважно з народовців. Після вічного зітханя галицких народовців за фонетикою, можна було надіятися, що народовці всі ухопляться за міністерский рескріпт і самі загально заведуть фонетику в своіх видавництвах і писанях. Так виходилоби логічно, з погляду на явну користь для розвою украінскоі літератури. Та про народовских політиків треба сказати те, що в байці про осла з тягаром і міст: власне через те, що міністерство взялося тягнути народовского осла за вуха через етімологічний міст, до фонетичного раю, — той звір сіпаєся тепер узад сильніще, ніж коли небудь. Ото "Діло" заявило, що буде далі друкуватися етімологією; так само будуть друковані й виданя "Просвіти", і "Батьківщина," — що від нового року стала виходити тілько два рази в місяць, — завела на-ново етімологію, так само заведено єі на-ново і на афішах руского театру, що перейшов під заряд самих фонетиків. Та воно певне на тім не стане. Народовці, звісно, зрікаються фонетики тілько до "слушного часу" — коли шкільні власти піднесуть йім на мисці готову фонетичну публіку. Народовці, замаравшися в угодовскім болоті, певне хотять так обмитися перед рутенскою публікою, і може хотять своім антіфонетичним походом показати опозіцію правительству, котру вони заповіли на зборах "Народноi Ради"? Була би се єдина в своім роді опозиція, та й єі можна би ще простити, якби тілько з того могло вийти що-небудь доброго для украінскоі справи. Тілько ж мусить вийти противне. Напускаючи тепер у правописи, народовці будуть мусіли чим раз більше попускати і в змісті своіх видань, коли таки бажають дійти до фонетики, і "pewnego pięknego poranku", завівши єі, проваляться зовсім. Чому? Тому, що народовскі політики не подають своій публіці такого змісту, що був би в стані зацікавити йіх публіку більше правописи. Чому то на "Народ", "Хлібороб" і всі наші радикальні виданя і собака ій гавкне за йіх фонетичну правопись? Чому наші виданя радо читають і такі вороги фонетики, що колись із св. Юра метали протів неі куренди, і чому ті самі люде ні за що не возьмуть у руки звичайних народовских видань, друкованих фонетикою?? Очивидячки, тому, що зміст наших видань так імпонує тим нашим ворогам, що йім ніколи звертати уваги на фонетичну правопись. Як раз cего народовці не втяли, тай не втнуть. Після того всего ми мусимо запитати йіх: якіж ви у чорта поборники украінского письменства? які ви украінскі націоналісти бодай на письменскім полі? Чи така ваша робота — розвій того письменства??! Не націоналісти в політиці, не націоналісти в літературі — в чімже ще ви націоналісти?! Народовці, відпекавшися трохи наших владик — своіх провідників у політиці, що й завели йіх туди, де вони врешті опинилися, — все таки держаться поли тих владик. Адже ж ті владики також виступили протів фонетики, бажаючи так придобритися загалови нашого попівства, в обороні котрого від звісних нападів, вони пальцем не кинули. І вийшло те, чого й треба було ждати: задля етимологіі попи простили гріха своім владикам, а москвофіли простили народовцям — і настала "згода в семействі". Справді: "щасливі у нас люде, блаженна сторона"!!.
М. П. 