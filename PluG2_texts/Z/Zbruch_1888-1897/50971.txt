Чим воюють вороги народовцїв?

Чим же они можуть воювати, як не видумками та клеветами? Букет их видумок та клевет подали ми минувшого тиждня і читателї наші пересвідчились, яким негідним оружієм воюють вороги народовцїв, щоби тілько не допускати до орґанізації та сконсолідованя Русинів на основі народної і політичної проґрами, котру проголосили наші посли а приняли єї за свою також князї церкви рускої. Нинї приходить ся нам подати знов одну того рода квітку.
"Галицкая Русь" умістила вчера на вступі статью, нїби-то допись з Відня, де бесїда о рускім клюбі в радї державної. Насамперед там сказано, що нїби-то наші посли "уже з-гори скомпромітували "русскій клуб" у Відни так, що о той клуб нинї нїхто й не спраштаєт. "Романчук нарушил авторитет митрополита" [чим, не наведено]. Дальше сказано про посла Романчука, що він у Відни з своїми товаришами веде політику партійну "а даже личную" і клуб длятого роздїлив ся нинї на дві части: Романчук, Телишевскій і Барвіньскій одна сторона, Брилиньскій, Мандичевскій і Охримович — друга, а Підляшецкій не рішив ся ще, куди єму дорога... "Не удивлятись, що в такій клуб не міг вступити пос. Волян, чоловік характера і науки"... Югославянскі посли не симпатизують з Барвіньским, бо він в своїй исторії Руси сказав, що московскій нарід мав в собі примішку елементів фіньских і чудьских... а за те знов польске коло форитує Барвіньского до делеґацій. Пос. Романчук став головою клюбу через вимушенє, заявивши Охримовичеви і Мандичевскому, що "митрополит препоручил єму бити головою клуба". Дальше Романчук підступом став членом комісії адресової на місце пос. Мандичевского, котрий мав в комісії енергічно поставитись і піднести цїлу пачку різних домагань Русинів, — а той підступ Романчука був такій, що сам пос. Мандичевскій, маючи виїхати на свята Великодні, отже не могучи брати участи в засїданях комісії, зрезиґнував з мандату члена тої комісії, а переняв єго пос. Романчук. Посол же Мандичевскій зрезиґнував длятого, бо на засїданю не було пос. Охримовича... "О возстановленіи согласія в так зовимом русском клубі не может бити і річи" — так кінчить "Галицкая Русь" свої "разоблаченія" нїби-то надіслані їй з Відня.
Отсе головна суть статьї "Галицкої Руси", котру нїби-то написав якійсь "Народовец" [в редакції "Червоной Руси"]. He треба аж засягати спеціяльних информацій від поодиноких послів, щоби вірно скваліфікувати зміст той статьї — яко збиранку видумок та клевет.      Насамперед ми не бачимо, чим би наші посли вже з-гори мали скомпромітувати рускій клюб? Противно, ми знаємо, що рускій клюб має таке поважанє загальне, якого давнїйше клюб рускій не мав. Видко се з виборів до комісій, видко з відповіди к ґр. Таффого на заміти посла Романчука в комісії буджетовій, видко из відзивів дневників австрійских, особливо славяньских, ческих і южно-славяньских.
Небилиця про відношенє послів южно-славяньских до посла Барвіньского а тим самим і до руского клюбу упадає сама собою, коли зважити, що рускій клюб остає в найсердечнїйших зносинах з послами южно-славяньскими: пос. Романчук в комісії буджетовій голосував за тим, щоби Словінець Шуклє був референтом віддїлу шкільного побіч Бера, а при виборі до комісії винницкої Русини відступили своє місце Югославянам...
Чому пос. Волян не вступив до руского клюбу, се звістне: він же ще перед вибором зобовязав ся вступити до клюбу Гогенварта і там пристав до ґрупи Румунів...
Чим пос. Романчук нарушив авторітет митрополита, того не сказано, — і не могло бути сказане, бо не нарушив нїчим. "Галицкій Руси" йшло і тут о сплетнї на митрополита, такі сами, як пускає майже в кождім нумері, н. пр. що митрополит нїби-то хотїв видати куренду до духовеньства руского за святкованєм 3-go maja [на сам Великдень!], що нїби-то усунув яко політично-неблагонадежних оо. Карачевского і Вол. Петрушевича [обох прецїнь народовцїв!] з комісії фонда вдовичо-сирітского [оба ті отцї самі просили о увільненє их з причини перетяженя своїми иншими роботами] і т. д., — а все се она чинить як-раз на те, щоби авторітет митрополита нарушувати.
На клевети на посла Романчука, що нїби-то він веде політику партійну а "даже личну", та що в вимушуючій та підступний спосіб став головою клюбу і членом комісії адресової, скажемо, що загально звістна честнота посла Романчука стоїть так високо, що єї низькі клевети "обєдинителїв" не досягнуть... "Обєдинителї" судять посла Романчука після себе, а тим сповняють найбільшу похибку і осмішують ся в очех людей свідущих...
Так розглянувши ся лиш побіжно в "разоблаченіях" орґану "обєдинителїв", можемо сказати, що ті "разоблаченія" змайстровано дуже нужденно — видко, спекульовано лише на людей немислячих, готових приймати очевидні видумки за правду... 