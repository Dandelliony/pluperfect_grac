Перед трибуналом адміністраційним у Відни. — Розмова рукавичками.

Перед трибуналом адміністраційним у Відни
відбула ся оногди розправа в справі міста Бродів против міністерства справ внутрішних о зворот належитости в квотї 1523 франків 30 сантімів, за удержанє бідної божевільної Еттлї Леї Вайцман в шпиталях француских і відставленє єї до границї. Ся справа єсть засадничою, тож годить ся звернути на ню близшу увагу громад интересованих. Божевільна Еттля Лея Вайцман з дому Марер була підчас свого побуту у Франції удержувана якійсь час у француских заведенях для божевільних, а відтак на желанє громади міста Бродів, до котрої ся бідна жидівка має приналежати, відставлена до границї францускої а взглядно з-відтам до Бродів. Правительство француске зажадало від австрійского правительства звороту коштів лїченя сеї бідної божевільної, а міністерство справ внутрішних поручило громадї міста Бродів, яко громадї, до котрої Вайцман приналежить, щоби ті кошти удержаня звернула францускому правительству. Против сего ореченя внесла громада міста Бродів жалобу до трибуналу адміністраційного. До розправи, котра відбула ся під проводом ґр. Белькредіого, станув именем міста віденьскій адвокат д-р Корнфельд, именем же міністерства совітник секційний бар. Мош. Д-р Корнфельд старав ся виказати, що нема цїлком договору між Францією a Австрією, котрий би накладав на Австрію обовязок поносити ті належитости, а також коли-б і истнувала така взаїмність що-до звороту тих належитостей, то ті кошти мусїло би в першій лінії поносити правительство австрійске а евентуально край, котрий після законів державних і краєвих поносить взагалї кошти удержаня божевільних в заведенях лїчничих. Натомість заступник міністерства, бар. Мош зажадав відкиненя жалоби з огляду на се, що після истнуючої взаїмности між Австрією а Францією та після закона о приналежности, поношенє тих коштів тяжить на громадї. По довгій і основній нарадї оповістив трибунал адміністраційний вирок, котрим знїс ухвалу міністерства і згідно з виводами д-ра Корнфельда увільнив місто Броди від обовязку звороту належитости, мотивуючи сей вирок в причинах головно тим, що вправдї истнує взаїмність між Францією a Австрією що до звороту тих належитостей, але кошти удержаня божевільних в заведенях лїчничих тяжать на краю і тому громада мусить бути увільнена від обовязку поносити ті кошти. Розмова рукавичками.
Знаєте панї т. зв. "бесїду цвітів"? Знаєте. Чи знаєте панї розмову... — перепрашаємо за недискрецію — розмову очима? Знаєте. Але чи знаєте панї розмову рукавичками? Нї. А як раз научили нас того Анґлійки, у котрих єсть се тепер спортом. Прошу упустити рукавичку на землю. Що се значить? Ви сказали тим: "так"! Рукавичка стягнена до половини з правої руки, означає — "обоятність". "Ходи зі мною до сусїдної комнати, огороду" і т. п. вкажете панї дуже добре, коли ударите обома рукавичками по своїй долони. "Бачність!" накажете панї, коли одним пальцем рукавички будете овивали першій палець лївої руки. А як сказали: "дайте менї спокій, єсмь в злім гуморі"? Треба на столї або на якім иншім предметї покласти рукавички на-вхрест, бо по анґлійски cross значить і "хрест" і "злий гумор". А "люблю тебе"? О! на висказанє сего мають панї так много всїляких способів, що можна обійти ся дуже добре і без розмови... рукавичками.   