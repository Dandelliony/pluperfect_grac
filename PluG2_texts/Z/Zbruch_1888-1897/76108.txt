Якими способами можна доходити до польщеня шкіл руских?

Се питанє займає нинї одну громаду в рудецкім повітї — а що справа може мати ширше значінє, то подаємо єї до загальної відомости на основі дат, які маємо під рукою.
Під Рудками лежить село Бенькова Вишня. Невеличке оно: числить всего на всего 1300 душ, а в тім числї єсть до 200 латинників, котрих рівно-ж годить ся зачислити між Русинів, бо они уживають лиш рускої мови в щоденнім житю. Перед 15 роками побудовано в Беньковій Вишни школу, і при орґанізації заведено за згодою цїлої громади язик рускій яко викладовий. Отсей то язик рускій став ся тепер причиною, що на громаду може впасти велике нещастє.
Властитель села ґр. Фредро робив від довшого часу заходи, щоби в школї завести язик польскій яко викладовий. Громада оперла ся енерґічно тим змаганям. Тогдї ґр. Фредро вигадав цїкавий спосіб, як би то громаду приневолити до свого пляну. Ото заявив кільком радним, що єсли рада громадска не пристане на зміну язика викладового, то він постарає ся о се, що громада буде мусїла ставити нову школу. Кошти будови нової школи будуть великі, але єсли змінить ся язик викладовий, то ґраф візьме на себе половину коштів. Хоч ся погроза могла налякати громаду, то она таки не думала продавати свій язик і своє право за гроші; гадаючи, що правда по єї сторонї.
А однак заповіджена ґрафом грозьба сповнила ся. Ц. к. окружна рада шкільна в Рудках письмом з 1 грудня 1892 р. до ч. 1076 візвала зверхність громадску в Беньковій Вишни, щоби приступила до будови нової школи, бо теперішний будинок шкільний єсть лихій і не відповідає своъй цїли. Лихота будинку в тім, що вохкій, зимний, зі злим освітленєм і вентиляцією. Новий будинок шкільний, після прелімінаря окружної ради шкільної, має коштувати 6.000 зр.
Громада прочитавши письмо окружної ради шкільної, просто остовпіла. З-відки взяти 6.000 зр. на будову нової школи? Більша частина громадян се зарібники і халупники, а лиш рідко подибле ся господар, що має 3—4 морґи, одну корову або що найбільше пару коней. Нужда в громадъ велика, а найлїпшим доказом се, що громада Бенькова Вишня залягає з податками державними на суму 1.200 зр. Рівнож і мотиви окружної ради шкільної не можуть пересвідчити громадян о потребі нового будинку шкільного. Вохкість можна усунути цементованєм, зимно виставленєм кількох добрих печей, освітленє і вентиляцію поправити більшими вікнами — але щоби за-для тих причин потреба було ставити новий будинок, сего нїхто не предкладав би, знаючи лихій стан матеріяльний громади. Рівнож теперішна школа аж надто вистає для фреквенції дїтей. В сали шкільній єсть девять лавок, в котрих може вигідно по шестеро дїтей засїсти, а до школи записаних лиш 45 дїтей старших, котрі ходять на науку перед полуднем, і 32 молодших дїтей на науку пополудневу. З того отже виходить, що теперішна школа вповнї відповідна для своєї цїли.
Громадї лишилась одна дорога до ратунку: віднестись до краєвої ради шкільної з просьбою, щоби тая знесла ореченє окружної ради шкільної. I дїйстно внесено таке поданє до краєвої ради шкільної, з підписами війта і пятнацяти радних і знатнїйших господарів.
Чи сей відклик до висшої власти громади Бенькової Вишнї буде мати якій успіх, ще не знати, але чейже краєва рада шкільна не схоче довести бідних громадян до крайної роспуки, тим більше, що в громадї всї пересвідчені, що в тім случаю нема дїйстних причин а рішають лише взгляди політичні о язик викладовий. 