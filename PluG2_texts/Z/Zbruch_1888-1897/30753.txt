На вчерашнім засїданю ради міста Львова. — Промислові спілки.

На вчерашнім засїданю ради міста Львова, по полагодженю инших менших справ, надано посаду референта міского бюра статистичного п. Казимирови Осташевскому-Бараньскому, редакторови Dziennik-a Polsk. На попереднім засїданю ради відзивались голоси, щоби надати згадану посаду одному професоровії гимназіяльному, звістному з праць на поли статистики, або після внесеня п. Пєнтака вислати якого урядника магистратского на один рік до заграничних бюр статистичних, щоби приглянувся і научився, як то ведуться статистичні роботи. Відтак надано два місця учителїв в міскім заведеню сиріт пп. Волод. Мєнсовичеви і Винк. Валашкевичеви.
Промислові спілки. Дня 18. н. ст. грудня с. р. завязалась і уконституовалась у Львові спілка удїлова для нафтового промислу в Галичинї. Члени спілки складають по 300 зр. на удїли в галицних копальнях нафтових. До ради управляючої вибрані: гр. Генр. Скарбек за презеса і пп. Лех Домбчаньскій, Каз. Зелиньскій, Каз. Осташевскій-Бараньскій, Лев Братковскій, Винк. Лукасевич і д-р Тад. Шидловскій; а директорами спілки: д-р Брон. Дулємба, Едм. Лозиньскій і Водод. Теренкочи. — З Відня доносять, що кількох більших властителїв земских Поляків загадує з віденьскими промисловцями отворити в Галичинї велику фабрику цукру. 