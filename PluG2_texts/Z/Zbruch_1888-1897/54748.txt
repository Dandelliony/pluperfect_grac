Фарисейство демократів польских.

Не знати, чи можна грати більше фарисейску ролю, як грають нинї демократи польскі, супротив Русинів — і в своїх орґанах, і в житю публичнім. Удають, нїби-то они стоять за помиренєм Поляков з Русинами, нїби-то хотять zgod-и, а на дїлї дїлають против помиреня, против zgod-и. Мусять же мати бодай трохи нечисту совість, бо, щоби покрити свою суперечність межи словами а дїлами, глядають собі напасти від Русинів, вмовляючи в них, що они nienawidzą Поляків, що zgoda Русинів облудна і т. д.
Ой, та zgoda! Доробились би на ній Русини, як би за zgod-y признали то фарисейство, яке з ними грає сторона польска! Наведемо тілько один примір з остатної сесії ради державної.
Руска делєґація — як відомо — за весь час сесії була супротив делєґації польскої як найльояльнїйша, вивязуючись гонорово из виголошених заявлень в соймі. По промові посла Романчука при ґенеральній дебатї в радї державній — Nowa Reforma сконстатувала сю льояльність.
А як же тимчасом поступала сторона друга — делєґація польска? Не тикаємо деяких инших річей, а згадаємо лише про сю одну, що коли міністер судівництва видав свій рескрипт о руских вписах до книг ґрунтових, — то польскому "колу" було ще за мало того, що презес "кола" Яворскій учинив приватно від себе представленє міністрови против рескрипту, але ще — на внесенє демократа і бувшого редактора Now-ої Reform-и посла Рутовского — ухвалило, щоби Яворскій пійшов ще другій раз офіціяльно від "кола" польского з представленєм до міністра Шенборна, — і Яворскій очевидно ухвалу "кола" мусїв сповнити.
І як жеж польскі демократи і недемократи закривають тую свою заявлену ненавистність до краєвого руского язика? Ото тим, що нїби-то они боронять край — институцію книг ґрунтових — перед ґерманізацією, перед вписами нїмецкими, — хоч до часу рескрипту міністра Шенборна суди не противили ся вписам нїмецким, а тілько руским, і виразною цїлію рескрипту міністерского було пригаданє судам их обовязків лише супротив язика руского.
Отже в найновійшій фазї відносин польско-руских Поляки вже аж так почали печалитись о добро Русинів, що боять ся навіть ґерманізації Русинів і длятого старають ся не допускати руского язика яко краєвого до судівництва в краю — длятого висилають презеса "кола" до міністра з протестом против єго рескрипту!...
Недавно подали ми в "Дѣлї" новинку, що деякі всхідно-галицкі ради повітові повисилали по кількадесять ґульденів на будову якогось "польского дому" в Бялій і при тім учинили замітку, що не розуміємо, з якої рації мають наші ради повітові будувати той дім в Бялій. На те Nowa Reforma — з великим обуренєм — поучує нас, що то йде також о охорону Русинів перед ґерманізацією. Она пише:
"Удар в стІл — кажуть — а ножицї відізвуть ся. Знов фальшиво забреніла таєна струна ненависти, [?] до всего, що польске... в таборі руских народовцїв. Як звістно, Поляки на Шлеску, а в Галичинї в Бялій борють ся без віддиху з ґерманізмом, котрий що-раз більше ширить ся. Самі бідні, просять нас о поміч. І ото чотири ради повітові у всхідній Галичинї ухвалили якусь незначну суму на підмогу польскої читальнї в Бялій. То дало причину "Дѣлу", орґанови народовцїв, кинути ся на всї [?] без виїмки ради повітові всхідної Галичини: як они сміють давати запомогу польским институціям? А за причину того невдоволеня подає "Дѣло" факт, що ради повітові не дають нїчого на рускі читальнї. До чого то може довести заслїпленє! Таж мабуть "Дѣло" знає, що Бялій грозить повінь ґерманізму, котрий без впину пре на всхід і єсли заллє одно місто по другім у західній Галичинї, то потім прийде черга й на всходї. Чи того "Дѣло" не розуміє? і що-ж варта така облудна згода з Поляками, єсли на кождім майже кроцї можна стрітити неохоту до нас, а то й ненависть? Вже під тим взглядом нема найменшої різницї межи "Дѣлом" a "Галицкою Русію", а що більше, нинї "Дѣло" перевисшило москвофільскій орґан."
Сей уступ з N. Reform-и передруковав Dziennik Polski і додав від себе такі уваги:
"Повисші замітки робить N. Reforma, котрої мабуть нїхто не посудить о шовіністичний антаґонізм до "братів Русинів", котра віддалена від Львова о 50 миль а вже хоч-би з тої одної причини дивить ся зовсїм предметово [?] на поступованє з т. зв. руских народовцїв, а крім того богато симпатії заявляла все для того сторонництва в таборі галицких Русинів. Що-до нас, то ми не обманювали себе ніколи анї на хвильку. Таж передовсїм ті Русини не робили згоди з Поляками, але з правительством. А при тім ми тут дуже добре знаємо тих панів, що нинї позують яко провідники сторонництва народовцїв, щоби ми — навіть на случай заключеня якоїсь угоди — могли вірити в щирість интенцій наших угодовцїв і взагалї в тревалість такої згоди."
Перечитавши ті замітки обох демократичних [lucus a non lucendo] oрґнів польских, краківского і львівского, кождий добачить від разу тенденцію их: шукати собі напасти, аби могти туманити світ, що мов-то Русини нельояльні супротив Поляків, провокують их, ненавидять их, не хотять zgod-и і т. п.
Фарисейство аж капає! 