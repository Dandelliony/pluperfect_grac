◦ ◦ ◦ ◦ ◦ ◦ ◦ ◦ ◦ ◦

Стрейк робітників будівляних у Львові вже покінчений, і збори робітників заявили ся за принятєм условій, які подають майстри. Вчера відбули ся збори майстрів і на них ухвалено обнизити час денної роботи на 10 годин, так як сего домагали ся робітники, а платню установити на такій висотї: для робітника мулярского 1.40 — 2 зр. денно, для теслїв 1.30—1.80 зр. а для камінярів 2—2.50 зр. Дальше ухвалено держати роботу акордову, але за угодою з гори і під услівєм, що цїна роботи акордової не бути низша над 20% від звичайного зарібку денного. Відтак ухвалено вибрати перманентну комісію, зложену по половинї з майстрів і робітників. Тота комісія буде управильнювати відносини між корпораціями будівничих а робітниками, переводити при участи власти промислової ревізію всїх будов ведених "партачами" і неуправненими до сего; становити цїни і взагалї стреміти до зміни нинїшного закона промислового. Вкінци рішено задержати всїх  страйкуючих робітників при их роботах на дальше. — Ті ухвали приймили робітники зібрані вчера пополудни в ратуши. По зборах відбув ся похід. На передї несено червону таблицю з написею: "Побіда 10 годинного дня роботи Р. 1893". Чвірками перейшли робітники по-перед намістництвом і піднесли трикратний оклик в честь намістника, котрий в их користь вставляв ся у будівничих. Від так улицею Чарнецкого, площею Галицкою і Марійскою пійшли перед поліцію, де наступила така-ж овація для директора поліції і розійшли ся. Нинї рано всї стали до роботи. На недїлю зарядили робітники благодарственне богослуженє в костелї Кармелітів.   Похорони посла до ради державної, о. Брилиньского відбулись в четвер в Жовтанцях повіта жовківского. Покійний помер скоропостижно в недїлю вечером на удар серцевий, не чуючись перед тим дуже слабим, хотяй від довшого часу лїкарі поставили діяґнозу anginae cordis. Смерть постигла єго при розмові з родиною. На похорони прибуло 20 кондеканальних священиків і д-р Делькевич зі Львова. Також явились і Доминикане львівскі яко колятори парохії. Из замІсцевих гостей були на похоронах: староста жовківскій п. Ляникевич, проф. Вахнянин зі Львова, п. Вислобоцкій з сусїдних Вислобоків і ще кількох сусїдів і знакомих покійного. В часї похоронів, котрі вів о. Делькевич враз из містодеканом о. Кокотайлом, виголосили краснорічиві і щирі пращальні слова о. Жарскій в церкви, а о. декан з Камінки Струмилової Цегельскій над гробом, підносячи честноти покійника в житю товарискім і єго невтомимі труди коло добра громади. Найбільшою заслугою покійника побіч всего було безперечно то, що він в часї свого побуту в Жовтанцях (40 лїт) вспів призбирати 43.000 зр. на будову нової церкви мурованої, до котрої вже положено фундаменти, а котрої будова буде коштувати 60.000 зр. Крім того фонду на будову зібрав покійний ще 12.000 зр. на внутрішне устроєнє храму — все з добровільних датків і з доходів громадских. Тягар конкуренційний винесе лише 17.000 зр. Церков 39 м. довга а 20 широка і буде одною з величавійших будов. В часї проповідей селяне плакали громадно щирим жалем по мужу, котрий дїйстно був ревним тружеником над их добром і добрим батьком своїх прихожан. Пером єму земля!   Сїльскі порядки. Перед львівским судом присяжних ставав член ради громадскої в Зубрі, Полудняк, обжалований начальником громади Смольницким і делєґатом ради повітової Маслянкою о нарушенє §.487 закона карного, а то длятого, що написав до громадского начальника письмо, в котрім закинув єму неправильность в адміністрації фондами дорогового шарварку. Обжалований признав, що дїйстно писав згадане письмо і що звертав вже не раз увагу ради громадскої на непорядки, однако не чує себе винним і готов перевести доказ правди. Оборонець обжалованого д-р Ласевич навів відтак чотири факти надужить: 1) В 1888 роцї не звернено радї повітовій решту з шарваркових фондів в висотї 17 зр. 50 кр. 2) Свояк війта і делєґат ради повітової Маслянка арендує млин громадскій в Зубри. Всї роботи коло направи гатей роблять ся шарварком, а видатків не звертає громада радї повітовій. 3) Поглубленє млинівки переведено також при помочи шарварку, а сума 20 зр., що належала ся за сю роботу, лишила ся в громадї. 4) Також кузню в Зубри відреставровано шарварком, без звороту коштів. Для потвердженя кождого з тих фактів навів оборонець свідків, котрі будуть переслухані при слїдуючій розправі. Перед відложенєм розправи увільнив суд Полудняка від обжалованя що-до Смольницкого, що-до Маслянки буде переведений доказ правди.   Евіденція катастру. Старшій ґеометер у Львові п. Востровскій оповіщує, що дня 2, 3 і 4 н. ст. жовтня буде приймати зголошеня що-до всїх змін в посїданю грунтів. Зголошуватись треба до льокалю архіву мап катастральних у Львові, де згаданий ґеометер урядує.   Упадок цїни срібла і продукція срібла в Австро-Угорщинї. Угорске міністерство скарбу від давна вже носилось з гадкою, щоби знизити цїну, по якій купує ся срібло, добуте в австро-угорских копальнях. Отся постанова була наслїдком великого упадку цїни срібла на торзї всесвітнім. Доси купувала Австрія і Угорщина кільоґрам срібла, добутого в копальнях, по 90 зр.; від тепер же цїну закупна знижено в Угорщинї на 57 зр. за один кільоґрам. Здає ся, що і австрійске міністерство скарбу видало рівнож таке саме розпорядженє до копалень срібла в Пшибрамі. Про се зниженє цїни в Угорщинї доносять так: Щоби не убити нагло промисл гірничій, а именно не приневолити многих властителїв приватних копалень срібла до залишеня продукциї та дати час робітникам занятим по тих копальнях винайти собі якій иншій заробок, правительство угорске розложило згадане зниженє цїни на кілька лїт, почавши від 1 сїчня 1894 р. і так всї копальнї срібла, що побирають субвенцію державну, будуть мати через цїлий рік 1894 ще провізоричну субвенцію державну, именно по 22 зр. додатково до 57 зр. за один кільоґрам срібла, — але всї заграничні копальнї срібла, або ті, котрі що ино мають отворитись, не можуть числити на нїяку поміч державну а навіть на закупно добутого срібла за готівку. Рівнож, щоби усунути всякі можливі надужитя, як н. пр. потайну присилку срібла з заграницї, установлено, що максімум продукції субвенціонованих копалень не може перевисшати пересїчної скількости, випродукованої в рр. 1888—1892.   Дрібні вісти. Дня 17 н.  ст. вересня відбуде ся в Уличнї (ст. зелїзнича Гаї) вінчанє п. Сим. Кульчицкого, окінченого богослова, з панною Емилією Ортиньскою, дочкою властителя земскої посїлости. — В Станиславові арештувала поліція якогось Файвеля Германа, що з своєю жінкою займав ся посередництвом в вивоженю дївчат до Туреччини.   Дѣло 