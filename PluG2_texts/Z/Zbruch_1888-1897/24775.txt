З Староміского повіту.

[Де-що про нашого секретаря ради повітової.]
Єсть в Старім-містї рада повітова, а при нїй, як всюди, секретар, Marceli Rudnicki, частковий пан в Топільници. Після взірця прочих секретарїв бере наш п. Рудницкій живу участь в житю политичнім, а коли хтось розійдеся з ним в пересвідченях, дає єму тяжко почути в потребі свою власть секретарску. Тії секретарї, що правда, по цілій Галичинї великі можновладці для наших селян. "Цісар далеко, а Бог високо" — маршалок найчастїйше не сидить в повітовім містї, а секретар все в канцелярії. Єго роботи мало хто до-глядає, часами покривджені не жалуються, де належиться, щоби секретарїв трохи повздержати в их патріотичній горячці, а нераз маршалки і не повздержують секретарїв, або ще і прямо огню им додають.
Якось 1886 р. були доповняючі вибори члена ради повітової в Старім-містї з сїльскої посїлости. Посходилися війти і радні до вибору. Наш Рудницкій з другими панками з ради напосїлися на виборців, щоби вибрали до ради дїдича з Слохинї. Бачите, ще их мало було! Однак виборці узнали собі: "Не будемо вибирати пана-дїдича, а виберемо собі Івана Пукача, ґазду з Стрїльбич". Сталося. Прийшло до голосованя. В радї узнали собі, щоби устно голосувати, але якось отямилися і завернули на иншу: "картками". Та найшлися межи виборцями такі, що скоро понаписували картки на Пукача і той перейшов. Та неудача дуже розсердила пана Рудницкого. Се оказав він невдовзї в такій спосіб: Приходить раз війт из Мшанця з квітом для побраня громадского буджету і просить о підпись. Рудницкій не дав до себе приступити. Велить собі привести ще двох радних, хоть сего вперед не бувало. Війт просив і молив п. секретаря, щоби змилувався, Мшанець далеко від Старого міста, 3½ милї, богато часу стратить непотрїбно. Тогди розбесїдувався п. Рудницкій і почав таке: "Як ви нам, так ми вам. Просили ми вас, щоби ви вибрали того, а того пана до ради, а війти з гір: Пукач! Пукач! Пукач!" Не помогла просьба, війт мусїв спровадити двох радних і тогди зволив п. секретар квіт підписати.
Прийшли вибори до сойму. Станув міщанин до борби з графом. Борба була не рівна; міщанин упав, але і тих 14 голосів заболїло староміских можновладців, а межи тими і нашого п. Рудницкого. Приключка найшлася така сама, як по виборї до ради повітової. Дня 8 липня прийшов війт из Мшанця до ради з квітом на побранє буджету громадского. Не було п. Рудницкого в канцелярії, а був якійсь другій писарчук. Цілий день ходив війт до него і просив єго, щоби підписав, однак той не хотїв а закривався тим, що то п. Рудницкій має підписати. На другій день застав війт секретаря, однак ні той не хотїв підписати, хоть були два радні, а бесїдував, що квіт має підпасати той пан, що єго попередного дня війт на дармо просив о підпись. Коли-ж війт допитувався о причину такої завзятости, сказав п. секретар: "А чому ти нас так паскудив?" Здивований війт запитав: "Як? коли? де?" А п. секретар: "Таж ти голосовав на шевця і поставив єго по-над графа. Граф мав право від Найяснїйшого Пана стати послом з нашого повіту. Або було давати голоси на Найяснїйшого Пана!" Того самого дня просив також пана секретаря і війт з Лїнинки о підпис квіту, однак на дармо. Лишив квіт в повітовій радї і пійшов домів.
Мав ще другу орудку війт з Мшанця в повітовій радї. Громада Мшанець подала до краєвої ради шкільної просьбу о безпроцентову позичку на будову школи і одержала 200 злр. При нагодї показує війт письмо зі Львова секретареви і просить о пораду, як-би ті гроші одержати. Секретар питався о ухвалу ради громадскої. Ухвалу війт предложив. Тогди секретар домагався, щоби всї радні прийшли до ради повітової на ново ухвалювати затягненє позички і щоби у нотаря зробити скрипт довжний. З поради секретаря мусїв пійти війт до староства, просити о новий речинець явитися в радї повітовій. Взагалї наші війти дуже бідують з тим ходженєм до повітового міста; кождий певно чверть року проходить! Через то війт занедбує своє газдівство, а многі просто деморализуються. Наведені факти доказують ясно, як деякі урядники з "польского бецирку" збиткуються над нашими людьми. Обовязком Русинів засїдаючих в радї повітовій єсть запитатися: на основі яких законів позволяє собі така невеличка риба докучати обивателям держави, удержуючим раду повітову? Але і громади най пильнують свого права і до ради повітової вибирають лише своїх людей, котрі би схотїли і успіли станути в оборонї селян против безпідставних напастей. А наші посли повинні-би застановитися, чи не порадно би було внести перед сойм проєкт на знесенє радь повітових, бо они для нас цілковито не потрїбні. Громад нїхто не контролює, маєток громадскій пропадає, дороги кепскі, по селах нелад, але на политику все досить часу. Коли-б замість рад повітових додано по одній силї робочій при староствах, то оно, при упрощеню дїловодства, вистало-би до полагоджуваня справ повіта. Край зискав-би через зменшенє видатків, а всякі повітові можновладці, мусїли-би братися до твердої праці. Правда, зменшився-би их обрік і не брикали би так, як тепер, але на тім зискала-би справ загальна. 