Депутація галицких панів — „Академичне Братство“ — Краєві запомоги на будову доріг — Чому-жь рускій митрополит не єсть доси ексцеленцією — Полиція львівска увязнила факторку — Кароль Миколяшь помер — Пес в окулярах — Кіевская Старина

 
Депутація галицких панів, зложена з президента палати послів д-ра Смольки і властителїв дір п. Володислава Федоровича і Юліяна Коритовского, має нинї вручити архикн. Рудольфови прекрасне альбом з фотографій і акварель представляючих образи і види з етнографичної вистави в Тернополи.
Товариство „ Академичне Братство “ порозсилало уже запросини на свій баль, що відбудеся в великій сали „ Народного Дому “ дня 16 н. ст. лютого. Строй на баль визитовий або народний. По чаток о годинї 7½ вечером. Вступ від особи 1 зр. Билетів можна достати в товариствї „ Академичне Братство “ при улици Калїчій ч. 1, а в день вечерка при касї. — Рівно-жь розіслано запросини на пять вечерків з танцями в компатах „ Рускої Бесїди “ (при ул. Орменьской ч. 27) в днях 7 і 23 н. ст. лютого і 1, 6 і 15 н. ст. марта.
Краєві беззворотні запомоги і позички на будову доріг. З суми 140.000 зр., котру сойм призначив на беззворотні запомоги на будову доріг, удїлив видїл краєвий у всхідній Галичинї ось таки субвенції : Видїлови пов. в Стрию на будову громадскої дороги з Стрия до Журавна 2500 зр. — Видїлови пов. в Жовкви на дорогу доїздну до стації зелїзничої в Глиньску 600 зр. — Видїлови пов. в Скалатї обїцяв видїл кр. дати беззворотну запомогу в висотї 50% загальних коштів на будову громадских доріг з Илавча на Сороцко до Пізнанки гетьманьскої, а з-ідси з одної сторони до Зарубинець для полученя з краєвою дорогою, ведучою до Скалату, а з другої сторони на Глїбіві до Грималова; субвенція на сі всї три дороги не може переходити суми 8.000 зр., бо і так сей повїт рік-річно дістає запомогу на будову дороги з Підволочиск до Грималова. — В кінци обїцяв видїл кр. удїлити видїлови пов. в Окалатї безпроцентову позичку 10.000 зр., зворотну в 10 лїтах, на будову висше наведених доріг.
Петербурскій „ Kraj “  умїстив в остатнім числї допись „ з під Кракова “, де мїжь иншим дозволяє собї; „ засягнувши, як хвалиться, вїдомостей з доброго жерела “, тягнути некористну для нашого Впр. митрополита паралелю мїжь „ записанєм “ у Вїдни Впр. Сильвестра Сембратовича а лат. архієпископа кс. Моравского. А енунціяцію свою стараєся підперти тим фактом, що лат. архіепископ кс. Моравскій, хочь зістав більше-меншо рівночасно архіепископом як Впр. Сильвестер митрополитом, одержав достоїньство тайного совїтника, отже і титул „ ексцеленції “, а митрополит рускій того не удостоївся. „ Чому-жь рускій митрополит не єсть доси екецеленцією ? — питає дописователь і давай per longum et latam толкувати на той самий темат, як свого часу по загальних зборах „ Народного Дому “ толкував „ Dziennik Polski “. „ Чому рускій митропокит не єсть доси ексцеленціею ? “ — ми того не знаємо, може колись ще буде, але ми спитаємось пана дописователя з під Кракова: А чому доси б. митрополит рускій Іосиф не єсть кардиналом, як се довгій час обїцювано, а над краківскім епископом кс. Дунаєвским капелюх кардинальскій уже майже висить? В кождім-же случаю відповїдь випаде одна: „ бо Русинови трудно, — а Полякови все чомусь лекше... “
Полиція львівска увязнила факторку Фаєрштайнову, як з дївчатами вибиралася на Всхід, щоб там запродати их до домів розпусти. Зроблено ревизію в домї Фаєрштайнової і знайдено множество письм, з котрих показуєся, що тая факторка від кількох лїт вела обширну переписку з Всходом та з Америкою і торгувала дївчатами. Фаєрштайнова разом зі спільниками має бути суджена в найблизшій каденції судів присяжних.
Кароль Миколяшь, властитель знаної аптики у Львовї, помер позавчера в 51 роцї житя. Покійний був чоловїк образований, доктор философії, і тїшився серед суспільности львівской симпатією і поважанєм.
Пес в окулярах. В Нельсонї в державї Кентуки один пристрастний ловець має старого пса „ Тома “, котрий почав уже недобачати і коли пан ишов на лови, бїдний „ Том “ мусїв з тугою лишатись дома. Одного разу дїти ловця, граючись наложили „ Томови “ окуляри з сильними склами. „ Том “ замїсть розсердитись, дуже утїшився, повеселійшав і почав скакати урадуваний коло дїтей. Пан, побачивши то, прикрїпив псови окуляри і взяв єго того-жь дня на лови. „ Том “ став цїлком иншій, першій по-над всї пси, все був на передї. Але якось серед ловів упали єму окуляри з носа. Розумний „ Том “ підняв окуляри і принїс их панови, так ажь майже промовляв до него, щоби єму знов их прикрїпив...
 Историчний журнал „ Кіевская Старина “, що виходив книжками мїсячними в Кієвї під ред. Ѳ.Лебединцева від початку 1882 року до кінця 1887-ого, переходить під редакцію А. С. Лашкевича. Новий властитель і редактор „ Кієвскої Старини* писав до того журналу за редакцій Лебендицева і має широкі звязи з ученими і белетристами на землях украиньских. Лашкевичь задумує розширити програму журнала в той спосіб, щоби подавав не тілько матеріяли і студій историчні, але і белетристичні твори. Кажуть, що в той цїли новий редактор „ Кієвскої Старини “ запросив до сотрудництва знаних белетристів В. Короленка, Мачтета і др. 