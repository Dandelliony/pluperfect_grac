◦ ◦ ◦ ◦ ◦ ◦ ◦ ◦ ◦ ◦

  Рускій народний театр закінчив — як нам пише дирекція театру — свої виступи в Ряшеві і переїхав до Перемишля, де завтра т. є. в недїлю 25 н. ст. падолиста дасть на перше представленє конкурсову драму д-ра Ив. Франка "Украдене щастє". Первістно мав театр намір загостити до Ланьцута, але що там касинова саля за мала, а кошти переїзду, плата за льокаль та инші видатки від вистав за великі, то заряд театру, не маючи запасних фондів, не міг відважити ся на гостину в Ланцутї. В Перемишли будуть відбувати ся представленя кождої недїлї, вторка, четверга і суботи. Про репертуар донесе заряд театру побрібно в як найкоротшім часї.   В справі підготовань до обходу 300-лїтного ювілею унії Берестейскої. Вчера пополудни — як довідуємось — відбуло ся в будинку семинарії духовної у о. ректора Л. Туркевича перше засїданє комітету вибраного на першім ширшім зборі в палатї митрополичій. Оговорено деякі справи і вибрано підкомітет з десятьох осіб, до котрого увійшла презідія і кілька осіб з по-за презідії. [3і світских вибрано до підкомітету: члена краєвої ради шкільної і посла Ол. Барвіньского, краєвого шкільного инспектора Ив. Левицкого і сов. Т. Бережницкого; четвертий д-р Ис. Шараневич належить сюда титулом членьства презідії. Ґенеральним референтом вибрано проф. о. Бартошевского.   Купно землї громадами. Громада Слобідка лїсна, коломийского повіта, купує від місцевого властителя двірского обшару, жида, 400 морґів поля. Так само і громада Яблонів, того-ж повіта, купує від камери 240 морґів пасовиска. Щасть Боже!   В справі жалоби на памятку третого розбору Польщі відбули ся вчера вечером довірочні наради львівских і деяких замісцевих Поляків в ратушевій сали у Львові. Наради були дуже бурливі і тревали від 7½ до 11½ години в ночи. Зібрані подїлили ся на два табори: уміркованих і шовіністично-польских. До перших належали старші і розважнїйші Поляки; до других панї, котрих було на зборах двацять кілька і молодїж університетска і реміснича. Особливо панї з Cżyteln-i dla kobiet відограли вчера важну ролю, перериваючи кожду уміркованїйшу бесїду криком, сміхом і свистом. На внесенє д-ра Дулємби ухвалено завязати комітет, котрий в 1895 роцї устроїть обходи в кількох памятникових днях і займе ся збиранєм фонду на отворенє ґімназії в Тїшинї а також зорґанізованєм всїх дотеперішних товариств і институцій, займаючих ся народною просвітою. На внесенє молодежи ухвалено також, щоби в р. 1895 здержалася Поляки від танцїв і гучних забав. Противники тої ухвали опустили салю з протестом. Листи, які наспіли з провінції заявили ся головно против жалоби.   Заповіджені виклади проф. Грушевского, про які ми вчера згадували, будуть розпочинати ся завсїгди о 7-ій годинї вечером.   Слухателї львівскої медицини скликали на вчера збори, щоби завязати товариство братньої помочи медиків. Товариство буде носити назву "Товариство львівских медиків". По оживленій дискусії принято з малими змінами предложений дотичним комітетом статут, котрий має бути висланий сими днями до намістництва для затвердженя.   Налоговий палїй. Свого часу доношено раз в-раз про безнастанні огнї в селї Княгининї під Станиславовом, так, що до кількох місяцїв було там аж двацять кілька пожарів. Хто був виновником сих пожарів, не знати було довгій час, і Княгининцї жили у вічній тревозї перед огнем. Аж в грудни минувшого року удало ся відкрити палїя; єго арештовано і від того часу пожарі перестали. Виновника відкрили лише незначні підозріня і здогади. В селї Княгининї жила Анна Голиньска, вдова по місцевім поліціянтї, що побирала вдовичу пенсію з громадскої каси. Сю пенсію відобрано їй минувшого року за-для єї неморального житя. Зараз потім стало в Княгининї горіти. Підозрінє підпалюваня упало, на жаль досить пізно, на 22-лїтного сина Голиньскої Романа, що служив у княгининьского війта Олекси Когутяка. Сконстатовано, що Голиньскій все був першій при огни, що не жалував лише тїшив ся з нещастя тих всїх, котрих підпалив, а котрі були сусїдами війта. Війт, підозріваючи єго, велїв єму спати в хатї, але Голиньскій вихапував ся непостережено з хати і тогдї все повставав огонь. Коли підозрінє стало сильнїйше, арештовано єго разом з матерію і від сего часу перестали пожарі. — Минувшого тиждня ставали обоє перед судом присяжних в Станиславові, котрий по тридневній розправі признав Голиньского одноголосно винним, а трибунал засудив єго на 20-лїтну тяжку вязницю. Анну Голиньску увільнено. При розправі не признав ся обжалований до вини.   Дѣло   