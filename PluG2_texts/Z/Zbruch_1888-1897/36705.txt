Рух просвітний в Тернопільщинї. — Родинна траґедія.

Рух просвітний в Тернопільщинї.
Гарні жнива заповідають ся нам сего року на просвітній ниві подільскої Руси. Видко, що давнїйші робітники добре єї справляли, коли вже тепер так красні зачинає видавати овочі. Читальнї завязують ся в нашім повітї одна по другій. І так 15 н. ст. мая в памятний день "свободи" відкрито читальню в Товстолузї, на зелени свята буде відкритє читальнї в Драганівці, а в якійсь час пізнїйше наступить те саме і в Романівцї, де 15 письменних господарів власноручно підписали статути і вже до намістництва до потвердженя відослали. Так отже з читальнею в Петрикові буде се вже четверта сего року в нашім повітї завязана, а ймовірно не скінчить ся лише на тім, бо, як ходить чутка, порають ся і другі села коло заснованя у себе читалень. А що при тім замітно, то се, що иніціятива до заснованя читальнї виходить виключно від самих селян, котрі вже пізнали, яке то добро для них читальня, і тому так громадно горнуть ся під прапор просвіти і науки. Єсть се дуже відрадною проявою і запорукою лучшої долї на будучність!
Щоби однак читальня належно сповняла свою задачу, повинні основателї єї займати ся нею щиро і дальше по завязаню, бо коли скінчить ся лиш на торжественнім відкритю, а потім в читальни нїчо не робить ся, то она не принесе нїякої користи і упасти мусить, як се н. пр. бачити можна на читальнях в Шляхтинцях, Кипачцї, Глубічку, Должанцї, Пронятинї і др.
Щоби отже читальня гарно розвивала ся, треба бодай два рази до року устроїти деклямаційно-вокальні вечерки; в мясницї добре би було устроїти з два вечерки з танцями, бо в сей спосіб можна би пригорнути і молодїж до читальнї; від часу до часу запросити когось з интеліґенції з популярним відчитом. А сли би знов показало ся, що читальня упадає з вини непорадного видїлу, — що дуже часто лучає ся, то належать зараз скликати загальні збори, недбалий видїл усунути, а заступити єго людьми такими, котрі би ревно схотїли занятись читальнею. В тім взглядї не треба руководитись нїякими кречностями анї почестями, бо се нїкому на нїщо не придасть ся, а читальню звичайно таки зараз в самім починї загорить, як того досвідчила на собі н. пр. міщаньска читальня в Тернополи. На чолї читальнї повинні стояти тілько люде рухливі, енерґічні люде иніціятиви, а тогди можна бути певним, що читальня не упаде. За примір най послужать читальнї в Денисові, Купчинцях а Кутківцях, де місцеві патріоти-селяне докладають всїх усилій, щоби читальнї их розвивали ся як найкрасше.
Але також тернопільске міщаньство не остаєсь по заду, бо ото в недїлю дня 11 мая зібрало ся по-над 20 передових міщан з Тернополя в мешканю п. Мардаровича, директора Народної Торговлї, і одноголосно ухвалили заспівати небіжцї читальни "вічную память", а для себе завязати яке нове товариство, щось в родї касина, щоби кромі науки могли від часу до часу і забавити ся. В тій ціли упрошено п. адвоката д-ра Лошнева о зладженє відповідних статутів, по затвердженю котрих приступять до торжественного відкритя.
Також і міщане збараскі постановили воскресити свою славну колись на ціле Подїлє "Надїю" і в тій цїли запросили до себе п. Дан. Стахуру з Тернополя, щоби бодай якось взяти ся за початок. На разї порушено постаратись о відпис статутів, котрі десь запропастилися, опісля скликати загальні збори і взятись енерґічно до стяганя довгів, бо "Надїя" кромі читальнї єсть ще і товариством позичковим, основанним ще перед 1873 роком. З часів бл. п. о. Горбачевского продвигала она дуже красно, но коли не стало світлого єї провідника, не стало і "Надїї". Члени, порозпозичавши гроші, анї на думцї не мали віддати их колись, і тому то товариство, маюче 300 і кількадесять зр. на довгах, заснїтилось так, що годї єго підвигнути. Чи ж межи місцевою интеліґенцією не найде ся анї одна душа, щоби схотїла прийти з помочію тим бідакам, що то за всяку цїну постановили видвигнути з упадку так пожиточне і доконче потрібне товариство!? Чи-ж се може так байдужна справа, що з таким трудом зібраний рускій гріш так марно пропадає! Але поки-що міщане, видячи, що нами нїхто не журить ся, постановила таки самі взяти ся за дїло, — но, і початок уже зробили. Як поведесь им дальше, не залишу Вам донести.
Так то, бачите, на плідній земли подольскій, кромі пшеницї запустила і просвіта свої корінцї, коби лише як найбільше женцїв! Тому саме в пору являє ся від давна уже пожадана "Подільска Рада", котрій може нераз прийдесь вступати ся за покривджених в своїх правах горожан, передовсїм тепер, при так сильно розбудженім просвітнім руху між нашими селянами і міщанами. Але щоби "Подільска Рада" успішно могла дїлати, потреба, щоби як найбільше людей вписало ся в єї члени, бо чим нас більше, тим більша сила!
Тимчасовий видїл "Подільскої Ради" уконституовав ся в сей спосіб, що головою вибрано о. Чубатого з Ступок, заступником адвоката д-ра Лошнева, касієром о. Кобляньского з Драганівки, секретарем Д. Стахуру, а в склад видїлу входять о. Николай Сїчиньскій, о. Кл. Зарицкій і д-р Вол. Зарицкій.
Перші загальні збори "Народної Ради" відбудуть ся д. 5 н. ст. червня, тому кождий Русин, котрого хоть троха обходить теперішна наша незавидна доля, повинен вписати ся в члени так важного товариства! Родинна траґедія.
Перед трибуналом карним в Сучаві ставав Іосиф Ем (Oehm), 36-лїтний мужчина, правительственний ґеометр при старостві сучавскім, обжалований о убійство своєї жени Іосифи. Іосиф Ем оженив ся в р. 1877 з Іосифою Шіндлерівною, донькою старости в Бернї. Супружество се мало двоє дїтей 11-лїтного Гуґона і 7-лїтну Єлену. Після акту обжалованя представляє ся так цїла справа: Ем проживав від 1883 р. в Сучаві і мав 1200 зр. пенсії з додатками, а все таки єго родина боролась з крайним недостатком, бо всї ті гроші тратив Ем по-за домом, ведучи марнотратне житє. Каварні, реставрації і инші публичні льокалі стали Емови притулком, а коли нужда в домі приневолювала єго жінку робити які закиди, то Ем проклинав єї а навіть бив. В р. 1889 мала наступити сепарація між супругами, але вкінци Емова не хотіла на се пристати, бо мусїла би дїти лишити під опікою пяницї, а також не була би одержала пенсії по смерти чоловіка, котрий задля свого піяньства був недужим. В навечеріє именин, 18 марта с. р., прийшов Ем домів, але не обідав, бо як все, так і тепер, було для него дома несмачне, і страшно виганьбив жену, а зайшовши між веселе товариство, пив по каварнях і реставраціях до пятої години рано. Вертаючи домів, влїз вікном до кухнї і по скандальній сценї з служницею зайшов до своєї комнати. Що дальше стало ся, не єсть напевно вияснене, але після обжалованя прокураторія, хопив Ем дубельтівку, і прицїлившись до жени, застріив єї, коли она, утїкаючи, мала сховатись уже аж в третій комнатї. Отець при помочи синка піднїс тїло убитої і поклав на постїль. Ем толкує ся, що був сильно підпитий і хотїв сам застрїлити ся, та при тім стрільба якось вистрілила і убила жену на місци. Лїкарі орекли, що рана показує на вистрі з дальшої віддали. Свідки зізнали, що Ем не був надто пяний. Судії присяжні признали одноголосно Іосифа Ема виновним злочиньства убійства. Яку кару визначив трибунал, не подала ще Gazeta Pol., котра описала сю цїлу справу. 