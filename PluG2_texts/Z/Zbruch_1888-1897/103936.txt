◦ ◦ ◦ ◦ ◦ ◦ ◦ ◦ ◦ ◦

    Нове товариство політичне. Між селянами повіта львівского, переважно Русинами, зараз по невдалих виборах соймових повстала гадка, що селяньству треба зорґанізувати ся, бо инакше всяка акція політична буде вести ся прихапцем і не видасть успішних результатів. Ся гадка не остала ся гадкою, а перемінила ся в дїло. Завязав ся комітет селяньскій і по довших нарадах уложив статути Львівского політичного товариства повітового "Селяньска Рада". Статути відослано до намістництва і як довідуємо ся намістництво приняло их до відомости. Дай Боже, щоби "Селяньска Рада" як найкрасше розвивала ся і стала приміром орґанізації селяньства скрізь по всхідній Галичинї.   Цїсар виїде дня 15 с. м. — як доносять з Ментони, — просто до Відня.   В справі закону пенсійного внесло товариство австрійских урядників державних пропамятне письмо до ради державної. Товариство жадає, щоби урядникам і слугам признано право до переходу в стан спочинку, коли окінчать 60-тий рік житя або 35-тий рік служби. Начерк закону о вислуженинах має, як відомо, слово "і" замість жаданого пропамятним письмом "або". Що до пенсій вдовичих жадає ся в пропамятнім письмі, щоби вдовам по урядниках XI. ранґи признано 500 зр. (замість 400 зр.) пенсії. Дальше жадає ся пропущеня постанови, що пенсія вдови і сиріт по урядниках, померших в станї спочинку, не може, разом взявши, бути висшою від пенсії помершого чоловіка. Відтак виказує ся, що дачка, плачена урядниками на цїли пенсійні повинна бути обнижена; а наконець жадаєся, щоби в управі пенсїйним фондом мали участь також урядники, котрі до того фонду причиняють ся.   Стіпендію имени Андрея і Анни Бурачиньских 38 зр. річно надав на предложенє "Народного Дому" п. Ярослав Бурачиньскій, докторанд медицини у Відни, Каролеви Єрмієви, слухателеви І-ого року богословія в львівскім університетї, почавши від першого курсу сего року шкільного. Сю стіпендію буде стіпендист побирати до скінченя наук богословских.   О потребі "Народного Дому" в містї Станиславові вже від довшого часу веде ся дискусія між тамошною нашою громадою, а сего четверга мала відбути ся нарада комітетових і представителїв товариств руских в цїли завязаня спілки для закупна "Народного Дому" в Станиславові.   Справа будови третого особового двірця зелїзничого у Львові, именно в третій дїльници на площи Сольских — була предметом нарад на послїднім засїданю ради міскої. Недавно була депутація з представителїв всїх пяти дїльниць Львова у презідента міста, щоби постарав ся о заведенє того двірця. Петицію передано урядови будівничому, а сей по розслїдженю справи прийшов до пересвідченя, що будова двірця в тій части міста могла би спровадити упадок II-ої дїльницї і трамвай елєктричний стратив би значну часть доходів, а се знов відбило би ся на доходах міста, позаяк трамвай має перейти незадовго на власність міста. Длятого уряд будівничій предложив, а з ним згодив ся і маґістрат, щоби над тою справою перейти до порядку дневного. Однак рада міска прихилила ся до внесеня секції III-ої, щоби вибрати комісію, котра би застановила ся над справою будови двірця на площи Сольских» виготовила відповідні пляни і тогдї предложила радї свої внесеня. Здаєсь, скінчить ся на тім, що таки будемо мати у Львові третій дворець особовий.   Перед судом присяглих у Львові закінчив ся вчера карний процес о обманьство против Ялова Валящика, родом з Канева, і против Станислава Журека з Щепанова. Валящик продав 1890 року в Поршна Иванови Журекови свою реальність, але задержав єї на дальше в арендї. По продажи пересвідчив ся, що можна було продати єї дорожше отже предложив Ивановн Журекови, що відкупить від него назад реальність, а коли той на те не пристав, постановив на нїм помстити ся. І так зробив. Довідавши ся, що Иван Журек не заинтабулював ся, продав свою реальність другій раз: половину Станиславови Журекови, а другу половину Петрови Козярскому, і дістав 2.400 зр. Оба нові властителї подались о интабуляцію і суд в Щири вписав их за властителїв. Покривджений Иван Журек, довідавшись о тім, донїс прокураторії, а тая потягнула до одвічальности Валящика і Станислава Журека, котрий дїлав з Валящиком в порозуміню. Трибунал засудив Якова Валящика на рік тяжкої вязницї з постом що 14 днїв, а Станислава Журека на шість лїт вязницї з постом що 14 днїв і темницею раз в рік. Заразом уневажнено другій контракт купна-продажи.   Дрібні вісти. Краківскій князь-епископ Пузина був у суботу мин. тиждня у папи на приватній авдієнції. — В Феррарі помер кардинал Маврі. — Доповняючій вибір одного члена ради повітової в Тернополи з міста Тернополя розписала презідія намістництва на 9-ого цвітня с. р. — Власти війскові пошукують дезертира Войтїха Гната, підофіцира 6-ого полку драґонів в Ряшеві, котрий спроневіривши гроші утїк 10-ого с. м.   Дѣло 