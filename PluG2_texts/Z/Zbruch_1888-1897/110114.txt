◦ ◦ ◦ ◦ ◦ ◦ ◦ ◦ ◦ ◦

З порядків в шкільництві міста Львова. Kurjer Lwowski піднїс оногди у вступній статьї невідповідне розміщенє сил учительских по поодиноких львівских школах під взглядом испитів зі шкіл видїлових. Коли н. пр. при одній школї є кількох учителїв, що мають испит з ґрупи технічно-рисункової, то при иншій школї нема нї одного з таким испитом, так що навіть в V. клясї нема до науки рисунків відповідної сили. — Отже ми хотїли би звернути увагу, що таке саме дїє ся і з наукою руского язика, котрий і так є вже упослїджений в львівских школах; в женьских [окрім в деяких, де язик рускій є предметом надобовязковим] руского не вчать зовсїм. А позаяк єсть кількох учителїв, що мають испит з язика руского для шкіл видїлових, то власти шкільні повинні постаратись, щоби ті учителї були приміщені при школах більше-клясових, а то при школах имени Мицкевича і св. Анни, котрі перемінюють ся на видїлові семи-клясові.   Цїсар затвердив вибори: ґр. Стан. Стадницкого посла соймового і дїдича з Крисович на маршалка а Вікт. Кроковского нотаря в Мостисках на заступника маршалка ради повітової в Мостисках; Матїя Зенона Серватовского дїдича з Райтарович на маршалка, а Людвика Балицкого дїдича з Викотів на заступника маршалка ради повітової в Самборі.   Огнї. З Рогатиньского пишуть нам. Сего місяця о годинї 11 в ночи навістила пожежа наше село Десову і знищила до тла 8 загород, при чім найзаможнїйших 12 родин, по більшій части необезпечених, зістало крайними бідаками. Немилосердний ворог огонь в часї найсолодших снів вигнав з теплої хати 49 осіб на снїг в часї тріскучого морозу, не щадячи нї дїтей, нї сивоголових старцїв. До ратунку прибув скоренько п. Адальберт Бидлиньскій, командант жандармерії в Княгиничах, і при помочи людей з сусїдних Псар взяв ся до дїла так сміло і уміло, що мимо вітру, сприяючого лютому елєментови, вирвав з пащі пожежи сусїдну стріху та й стіжок зі збіжем і сїном. Задля того цїле село почуває для п. А. Бидлиньского безконечну вдячність. — Мих. Целевич учитель.   Дрібні вісти. Є. В. цїсар дарував громадї Тростянець 100 зр. на внутрішне украшенє церкви. — У Львові в головнім шпитали помер в 62 роцї житя Адріян Мазур, бувшій урядник рільничо-кредитного заведенія, перед тим фельдвебель.   Дѣло 