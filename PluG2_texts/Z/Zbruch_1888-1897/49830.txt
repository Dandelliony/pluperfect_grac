◦ ◦ ◦ ◦ ◦ ◦ ◦ ◦ ◦ ◦

Борба між д-ром Смолькою а кн. Ад. Сапігою. N. fr. Presse подає таку вістку: Вибори до ради державної з міста Бродів будуть мати ще свій епільоґ. Звістно, що д-р Смолька висказав ся в отвертім письмі з признанєм о дїяльности бар. Сохора в радї державній а з приганою против закидів, що бар. Сохор не єсть Галичанином. Польскій комітет центральний зазначив в своїй відозві до виборцїв в Бродах, що справи виборові суть річею виключно лиш центрального комітету, а нїкому иншому не прислугує право мішатись до них. Розумієсь, що д-р Смолька не залишив відповісти на сю відозву, а відповідь випала в сей спосіб, що кн. Ад. Сапіга був спонуканим, скликати на 3. цвітня надзвичайне засїданє центрального комітету, щоби полагодити остаточно сю цїлу аферу.
Нафта. В околици Коросна в Углівцї, в закопі ґр. Грабовского і спілки, а також в Суковій, в закопі п. Щепановского, показалась тими часами обильна ропа нафтова. Денний підплив нафти в закопі п. Щепановского виносить 25 бочок. Крім сего у Вєтршнім викопали Американцї закіп по-за лінією нафтовою від полудневої сторони а ризиковний крок сей показав ся вельми успішним, бо добились в глубинї 475 метрів до ропи.
З Перегиньска пишуть нам: У нас в Перегиньску богато малих дїтей хорує на висипку, т. св. "кошулю", котра дуже мучить свербячкою та що місяця відновляє ся, і перекидає ся навіть на старих людей. Кличу до приятелїв пп. лїкарів руских, щоби були ласкаві публично в часописях пояснити, що то за рід слабости, від чого походить і як то вилїчити, бо тут нїхто на неї лїку не знає, а баби своими лїками вже не одну дитину виправили на другій світ... Ласкаво прошу Світлу Редакцію оголосити се в "Дѣлі" може де-хто нам що й поможе. Иван Вашкевич.
В парляментї віденьскім визначувано оногди місця для нововибраних послів. Уґрупованє партій єсть майже таке саме що і минувшої каденції. Лиш віденьскі антісеміти, Ліґер і Ліхтенштайн, присунулись близше до центра.
В Парижи відбувають ся тепер рівночасно три конґреси: робітників гірничих, астрономовів і хірурґів. Першій з конґресів має значенє майже виключно політичне, два другі виключно наукове. На конґрес астрономів зїхалось до 40 відпоручників; нарадам проводив адмірал Муше. Роботи над зіставленєм мапи неба зачинають ся по всїх обсерваторіях з початком липня. Конґрес має порішити питаня, що-до уживаня світла при фотоґрафічних знимках і що-до вибору провідних звізд. Хірурґічний конґрес заповідаєсь дуже цїкаво, бо мають обговоритись многі нові винаходи в хірурґії.
Дрібні вісти. В Америцї, в Чікаґо, Пітсбурґу та й инчих містах Сполучених держав лютує і шарить ся страшним способом инфлюенца, кладучи в могилу денно сотки жертв. — В Кракові помер на клініцї тамошного університету риґорозант ветеринарів, Болгарин Юрій Нихтянов в 25 роцї житя. Покійний перебував у Львові і був один з горячих молодих патріотів болгарских. Тут перебував він на кошт болгарского правительства, котре вислало єго разом з кільканацятьма товаришами до Львова на науку ветеринарії. — В Франкфуртї над Меном помер нїмецкій поет Фридерик Штольце, пишучій нарічієм франкфуртским. Він родив ся 1816 р. був з разу купцем, відтак посвятив ся літературі і видав кілька томів поезії, новель, повісток і гуморесок. Бувши редактором "Франкфуртскої Лїхтарнї", наразив ся Прусакам, котрі по занятю (1866 р.) часопись знесли а єго засудили на вигнанє. Діставши опісля амністію, вернув до Франкфурту, де тепер і помер. 