◦ ◦ ◦ ◦ ◦ ◦ ◦ ◦ ◦ ◦

Берлин 15 лютого. В поодиноких секціях ради державної возьмут також участь і представителї робітників; кажуть, що і сам цїсар буде брати участь в нарадах секцій. — Россійскій посол Гр. Шувалов був оногди у кн. Бісмарка і конферував з ним в справі болгарскій.
Грац 15 лютого. Тутешне сербске товариство академічне "Србадія" розвязано, позаяк оно не держало ся своїх статутів.
Париж 15 лютого. Кн. Ліней відобрано позволенє відвідувати кн. Орлеаньского а то в наслїдок єго поступованя підчас овацій роялістичних студентів.
Білград 15 лютого. Після приватних вістей з Болгарії мали там настати в різних сторонах поважні непокої. В Радомирі на полудневім заходї від Софії мала навіть вибухнути формальна ворохобня тамошної залоги. 