"Ту jeszcze nie w Rosyi?"

З-під Буска пишуть нам:
Звістні шовіністи горлають безустанно о еміґрації наших селян до Россії — вину всю спихають на духовеньство руске, а нїяк не хотять ударитись в груди та признати, що причиною еміґрації дуже часто єсть их нетакт та прикре трактованє селянина. За доказ сего нехай послужить отся пригода.
Дня 20 с. м. зіхав до села Рї... в повітї каменецкім лїкар повітовий п. Я. Заїхавши до канцелярії громадскої, велїв прикликати до себе оглядача померших. Коли по якімсь часї той зявив ся, п. лїкар, мабуть зле настроєний, поглянув на него грізно та й на вступі привитав єго тими словами:
— Ту jeszcze nie w Rosyi?
Огладач, заскочений таким несподїваним питанєм, на разі не знав, що відповісти, а пан лїкар по раз другій:
— Ту jeszcze nie w Rosyi?
Тогдї оглядач сказав:
— Прошу вас, пане докторе, скажіть менї причину такого питаня та й наведїть докази такого посудженя.
На те лїкар ще грізнїйше по раз третій крикнув:
— Pytam się ciebie: czyś jeszcze nie w Rosyi?!
Оглядач, огірчений, відповів:
— Прошу вас, пане докторе, я господар, жию в державі конституційній, тож прошу менї не тикати, але говорити до мене: ви, бо то менї ся належить.
П. лїкар обурив ся до крайности та й крикнув:
— Czy ty nie wiesz że jestem с. k. urzędnikiem? Marsz tam w kąt! Ja cię rozumu nauczę! zapakuję cię do kryminału i tam zegnijesz!
Оглядач, почувши се, здвигнув лиш раменами, та в тій хвили неборакови шибнула через голову гадка: чи не лучше було-б еміґрувати, як дізнавати такого несправедливого трактованя, таких неоправданих докорів, і то ще з уст лїкаря повітового?
Осміляємось длятого спитати вас пане консилярю: Чи се такт — в той спосіб трактувати людей? Ми би дали вам на будучність одну раду, коли-б ви єї хотїли послухати. Ото: Не тикайте там свого носа, де ви не посїяли проса. Приїздите на контролю хорих, то огляньте их та й їдьте дальше здорові! А не глядайте за еміґрантами там, де их, Богу дяковати, доси нема, не було, і дай Боже, щоб і не було.
Свій. 