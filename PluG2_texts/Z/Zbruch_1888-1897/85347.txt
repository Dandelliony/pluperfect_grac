Кредит для селян.

На зборах делєґатів задаткових товариств, відбувших ся дня 8 і 9 н. ст. грудня у Львові, порушено між иншим дуже важну справу — о дешевім і приступнім кредитї для селян. В тім взглядї в Галичинї дає ся відчувати великій недостаток. Всї великі фінансові институції, розпоряджаючі дешевими капіталами, майже недоступні для селян. Краєвий банк видає позички, почавши від 500 зр., гіпотечний банк і кредитове земске товариство истнують лиш для дїдичів, так що селяне можуть мати кредит лиш в задаткових товариствах. Тимчасом кредит в тих товариствах коштує селянина досить дорого. Єсли позичка перевисшає суму 200 зр., то она за-надто обтяжає довжника, єсли же низша, то випадає за дорого, почисливши видатки на їзду до міста, нотаря, ручителїв і т. д. Зваживши ті обставини, на зборах делєґатів задаткових товариств кредит для селян був головним предметом нарад, а почин до того дало отсе предложенє, внесене п. Т. Меруновичем в имени видїлу:   Зваживши, що на дневнім порядку біжучої сесії ради державної находять ся проєкти законів о заведеню — після взірця рукодїльничих цехів — рільничих спілок господарских, до котрих кождий селянин мусить належати, як також о заведеню нової форми гіпотечного кредиту для селян на основі так званих рентових господарств; зваживши, що проєктовані товариства селяньскі мають заниматись основанєм і розвитком селяньских кредитних товариств, відповідно постановам закона з 9 цвітня 1873 р., селяньских продукційних, торговельних і маґазинових товариств, а вкінци посередничити в удїленю им гіпотечного кредиту під можливо користними услівями так, що введенє в житє сеї институції повинно би викликати рішучій переворот в дотеперішних відносинах рільничого кредиту, особливо же кредиту для селян; а що безпосередно интересовані круги рільників до сеї пори не висказали ще своєї гадки о так важних для них проєктах — то ХІХ загальні збори союза заробкових і господарских товариств, признаючи необходимість поправи условій кредиту для селян в нашім краю, здержують ся на-разї від осуду сего предмету і поручають видїлови, щоби не залишив тої справи і на найблизших зборах союза предложив о тім справозданє, або єсли би показалась потреба, щоби скликав надзвичайні загальні збори союза для переведеня дискусії над реформою селяньского кредиту.   Над тим внесенєм вивязала ся жива діскусія і вкінци збори приняли внесенє д-ра Леховского: сейчас вибрати комісію, котра би ще підчас зборів предложила реферат о селяньскім кредитї. В имени сеї комісії предложив реферат директор союза задаткових товариств, п. Теренкочій. Він доказував необходимість скорого полагодженя справи селяньского кредиту, не зважаючи на дотичний правительственний проєкт. Доси для селянина кредит замкнений або він паде жертвою лихви. Тимчасом селянинови потрібний троякій кредит: 1) дрібний, на непередвиджені случаї, котрий не повинен перевисшати суми 50 зр. і має сплачуватись в короткім часї; 2) оборотовий кредит на сплату наслїдства, приданого на закупно землї і т. д. і той кредит вимагає довгого часу оплати, на пр. 5 лїт. Селянинови потрібний вкінци 3) гіпотечний кредит. По упадку рустикального банку селянин приневолений брати позичку в краєвім банку. Але сума удїленого селянам гіпотечного кредиту, не перевисшаюча 2 міліонів, доказує, що краєвий банк не занимає ся серіозно тою справою. В тім взглядї союз задаткових товариств має більшу задачу. Не могучи сам удїляти гіпотечного кредиту, союз повинен вплинути на краєвий банк, щоби він більше дбав о интереси селян. Вкінци п. Теренкочій поставив в имени комісії отсі внесеня:   1) Загальні збори союза товариств висказують пересвідченє, що предложені державній радї проєкти законів о "рільничих спілках господарских" і о "рентових господарствах" не відповідають традиції, анї дїйстній потребі краю.   2) Поручає ся видїлови союза, щоби розслїдив справу гіпотечного кредиту для селян, відповідно економічним услівям малих господарств в нашім краю а заразом справу "рентових господарств" і рільничого банку та на найблизших загальних зборах союза поставив дотичні внесеня.   3) Загальні збори поручають задатковим товариствам, щоби они улекшали селянам добутє дрібного кредиту, удїляючи єго поодиноким селянам або більше рільникам під приступними услівями; щоби кредит, удїлений в висших сумах, роздїляли на сплату в довших відступах часу, до 5 лїт і наглядали точної уплати припадаючих рат та щоби в кредитових справах прикликували до помочи "кулка рільничі".   4) Поручає ся видїлови союза зачати стараня у щадничих кас, щоби частїйше, анїж доси, давали селянам гіпотечний кредит під можливо праступними услівями; щоби краєвий банк, яко одинока в краю гіпотечна инстанція, котра має удїляти амортизаційні позички на меншу певність, розширив сей віддїл відповідно дїйстній потребі і в тій цїли ужив співдїланя своїх заступників та щоби краєвий банк побільшив дотацію для задаткових товариств, особливо же щоби давав кредит на скрипти, бо селяне звичайно не доставляють відповідного векслевого матеріялу.   Над тими внесенями зачалась дискусія, з котрої замітна промова делєґата п. Бєхонского. Він остро критикував поведенє краєвого банку, котрий кредит для селян уважає яко maluin necessarium. Досить сказати, що на 70 кілька повітів краєвий банк видав лиш 78 мініматьних позичок. Краєвий банк робить се за-для того, що більші позички дають єму менше роботи. По дискусії збори приняли внесеня комісії з поправкою д-ра Леховского, щоби союз звернув ся до кредитового земского товариства і єму предложив давати селянам кредит.   Дѣло 