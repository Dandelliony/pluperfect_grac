◦ ◦ ◦ ◦ ◦ ◦ ◦ ◦ ◦ ◦

    Четверті вечерницї в "Рускій Бесїдї" відбудуть ся сеї суботи. Се послїдні сегорічні товарискі сходини, на яких можна ще танцювати. Длятого належить сподївати ся більшої участи членів "Клюбу Русинок", "Рускої Бесїди", "Бояна" і "Академичної Громади", для котрих виключно ті вечерницї уряджує комітет.   Львівска Полтва хоче світла, бо не дає ся закрити. На площи Ґолуховских, яку вибрали під будову нового польского театру, треба було відповідно до пляну будови перенести і русло Полтви на друге місце. Львівскі майстри-будівничі вчинили се й закрили Полтву перед лицем сонця. Аж тут останними днями цїла та покришка завалила ся. Тепер одні звалюють вину на плохій матеріял, другі на терен, що не годить ся під нїяку будову. Цїкаво, що буде з театром. Чи будуть єго будувати таки на тім "плохім" теренї. Коли-б нї, тогдї не знати, на що і по що було непокоїти дрімучу Полтву. Хиба лиш на те, щоби втопити в нїй щось 50.000 зр...   Духовеньство деканата нараївского на соборчику деканальнім дня 16 с. м. в Фирлеєві вибрало своїм делєґатом на конґрес духовеньства у Відни Впр. о. декана Александра Танчаковского з Дунаєва, котрий на кошт всїх оо. кондеканальних має удати ся на місце нарад.   Елєктричний трамвай в Станиславові може появити ся вже на другій рік в осени. Тепер прибув до Станиславова п. Норберт Горн, инжінєр фірми Ґанц і Спілка в Будапештї, в цїли трасованя проєктованого тою фірмою елєктричного трамваю. Робота потреває 3–4 тижднї. Коли-б місто приняло проєкт фірми, она би зачала будову.   За-для спадщини. Селянин Иван Чолган з Бержави прибрав собі свого похрестника Онуфрія Печенюка за сина. Але Онуфрій, замість шанувати свого прибраного батька, сварив ся з ним трохи не що днини так що Чолган єго видїдичив. З пімсти Печенюк застрілив свого добродїя. Печенюка арештували і відставили до тернопільского суду.   Зелїзнича стація Княже при шляху Львів-Підволочиска буде замкнена для телєґрафічного руху від дня 20-ого с. м. За те рівночасно буде отворена телєґрафічна стація при зелїзничій стації в Скваряві.   Дрібні вісти. Дня 26 с. м. відбуде ся в Чернівцях вінчанє п. Юліяна Яворского, писателя, з панною Ґизелею Андрейчуківною, сиротою по майорі австрійскої армії.   Дѣло 