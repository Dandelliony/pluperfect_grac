◦ ◦ ◦ ◦ ◦ ◦ ◦ ◦ ◦ ◦

    Испит зрілости в рускій (академичній) ґімназії у Львові відбув ся в днях 18 до 25 червня під проводом инспектора краєвого п. Левицкого. До устного испиту приступило 37 абітурієнтів, а між ними 1 екстерніст. Позволено поправити з одного предмету по феріях 6; репробовано на рік 1.   Чиста напасть! Видїл товариства "Рускій Институт для дївчат в Перемишли" визначив день 29 с. м. на першій испит вихованок Институту і на загальні збори товариства. З тої нагоди помістив "Галичанин" дня 25 с. м. між новинками допись з Перемишля п. заг. "Ловко видумано", в котрій докоряє ся видїлови товариства, що нарошно вибрав на испит і на загальні збори такій день, коли анї родичі з подальших сторін не будуть могли прибути на испит, анї члени товариства на загальні збори, бо дня 28 припадає недїля а заразом поминки за душу цїсаря Фердинанда, котрі треба відложити на слїдуючій день, значить: на день 29. Таким способом будуть могли місцеві члени перевести вибір нового видїлу самі, — "sapienti sat", значить: після власної уподоби. — Отже пишуть нам з Перемишля, що те цїле "Ловко видумано" є чиста напасть. Бо по перше: завсїгди доси відбували ся загальні збори товариства в день 29 червня, а теперішний видїл, назначуючи і сего року збори на сей день, пішов лише за дотеперішним звичаєм. По друге: поминки за душу цїсаря Фердинанда нема конечної потреби перекладати на понедїлок, а можна відправити их в суботу так, як се стане ся в соборній церкви перемискій. По трете: при теперішній легкій комунікації навіть з найдальших сторін не трудно по відправі всїх недїльних богослужень приїхати на понедїлок до Перемишля. Але не дармо то кажуть: хто хоче пса вдарити, легко найде патика.   Огнї. Дня 10 червня вибух в Медицї коло Перемишля огонь около 11 тої год. в ночи в стодолї Василя Бурдза. А що будинки стояли густо, то в одній хвили 12 господарів і их 60 будинків стануло в огни. Огонь грозив цїлому селу. При помочи постерунку жандармерії і війска, що прийшло з Гурки, та сикавок з двора і стації зелїзничої огонь зльокалізовано. В часї пожару був би згорів 8-лїтний хлопчина, як би не притомність і відвага жандарма Ст. Павелка, котрий з нараженєм свого житя винїс єго з горіючої хати. — Дня 20 с. м. в селї Погрибцї коло Зборова згоріла одна загорода; огонь був грізний, але на щастє не було вітру.   Замордованє архимандрита. З Тифлісу доносять, що недавно о 2-ій годинї по полудни в будинку ексархату в страшний спосіб замордовано архимандрита Николая. Убійником був суспендований священик Колмахелідзі, котрий ждав на архимандрита в коритари і на сходах пхнув єго два рази ножем. По десяти мінутах архимандрит умер. Увязнений Колмахелідзі оправдує убійство тим, що архимандрит відмовив єму запомоги грошевої. Убитий архимандрит ще в 1885 р., будучи деканом, провадив слїдство против Колмахолідзого за лихе трактованє парохіян, незаконні вінчаня і т. п.   Дѣло 