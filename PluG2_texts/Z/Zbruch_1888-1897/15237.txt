Проєкт зелїзниці льокальної Ходорів-Підгайці. — Гр. Чарковска побільшила фондацію.

Проєкт зелїзниці льокальної Ходорів-Підгайці. "Presse" доносить: Консорціюм, зложене з властителя дібр Іос. Єнджеєвича, маршалків рад повітових в Бережанах, Підгайцях і Рогатинї, а також бурмистрів сих мїст, загадало вибудовати зі стації Ходорів або Новоселиця зелїзницю льокальну о нормальному шляху через Рогатин, Бережани до Підгаєць і поробило вже потрїбні кроки, щоби одержати концесію на підготовляючі роботи. Проєктована зелїзниця має бути 86 клм. довга. Консорціюм загадує основати товариство акційне.
Гр. Чарковска побільшила свою дотеперїшну фондацію для рукодїльників з 100000 зр. на 300000 зр. і відповідний акт виготовив д-р Шидловскій та зложив до рук п. Окт. Пєтруского в видїлї краєвім. Доходи з сеї фондації припадають гр. Чарковскій до кінця житя, так що фондація війде в житє аж по єї смерти. Урядова назва сего запису єсть: "Фондація имени Феликси Марії з гр. Голїєвских Чарковскої для рукодїльників і промисловцїв, роду польского, піднимаючих в краю свій стан рукодїльничій або промисловий". В условіях до побираня стипендії з сего запису єсть, що кандидат має бути польскої народности, обряду римско- або греко-католицкого. Чи не дике то означенє? 