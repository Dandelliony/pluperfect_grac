◦ ◦ ◦ ◦ ◦ ◦ ◦ ◦ ◦ ◦

Впреосв. митрополит Сильвестер видав в справі еміґрації окружник до духовеньства деканатів брідского, залозецкого, збаражского, зборівского, золочівского, одеського, скалатского, тернопільского і холоївского, в котрім, сожалїючи яко князь церкви над еміґрацією головно з тої причини, що еміґранти наші "будуть примушені покинути свою прадїдну віру, свою рідну гр.-кат. церков і свій св. обряд, а тим самим наражують ся на утрату свого найдорожшого добра, т. є. вічного спасенія душі і вічного щастя" — подає духовеньству тих деканатів різні инструкції, як оно має впоїти в своїх вірних понятє різницї між церквою католицкою а схизматицкою і утрати спасенія через перехід на схизму. Окружник митрополичій мають священики відчитати в церкві замість проповіди, а декани в згаданих деканатах мають наглядати, щоби духовеньство всї инструкции точно сповняло, що чверть року відбували осмотр деканальний і зараз по осмотрі здавати Ординаріятови докладно справу про кожде село з осібна.
Совітник намістництва п. Теофіль Мандичевскій перейшов в стан супочинку. При тій нагодї одержав ордер зелїзної корони III. кляси.
Холєра. У Львові не було до дня 15 н. ст. жовтня нїякого підозріного случаю занедужаня. — В Кракові по тридневній перерві умерли знов дві особи на холєру, а то зарібники: Іосиф Ожоґ і Антін Поляк. Доси було загалом 42 занедужань в Кракові, з того умерло 18 осіб, виздоровіло 10, а в шпитали єсть ще 14 осіб. В околици Кракова не було до вчера нїяких більше случаїв холєри. — В Будапештї занедужало дня 13 н. ст. жовтня 31 осіб, з чого 8 померло. — В Сеґединї занедужало 5 резервістів серед підозріних познак. — В Гамбурзї холєра вигасає цїлковито, хоч буває ще по кілька занедужань денно. Сими днями має бути урядово оповіщено, що Гамбурґ уважає ся вже вільним від зарази. — В Варшаві було дня 11 н. ст. жовтня: недужих на холєру в шпиталях 84, прибуло 14 осіб, виздоровіло 12, умерло 7, лишило ся недужих 69, між ними 12 жидів.
Огнї. Дня 11 н. ст. жовтня були в околици Перемишля два огнї. В Пикуличах згоріло 5 загород селяньских, а на Перекопаній знищив огонь фільварок капітана Бубеничка. — В Коломиї згоріли 11 н. ст. жовтня чотири доми в середмістю. — На Буковинї згорів дня 12 н. ст. жовтня фільварок Милиця, власність Богосевича. Шкода виносить 200.000 зр.
Фальшивий комісар. Дня 10 н. ст. жовтня волочив ся по Зашкові, селї львівского повіта, якійсь дурисвіт, представляючи ся селянам яко комісар, присланий на то, щоби пересвідчити ся о скілько переведено санітарні розпоряджаня. На виновників накладав обманчик кару грошеву по 10 зр. Господарі перепуджені вірили дурисвітови на слово, цїлували єму з плачом руки і просили о дарованє кари, почім він нїби знижаючи кару стягав від селян по кількадесят кр. за труд. В той спосіб перейшов обманник майже цїле село, однако вкінци схопив єго війт і арештував.
Над справою галицких зелїзниць льокальних радити будуть ще сего місяця у Відни представителї галицкого видїлу краєвого з відпоручниками міністерства торговлї. Наради будуть вести ся головно над справами юридичними т. є. над жаданями, які поставила анкета скликана видїлом краєвим. Анкета жадає передовсїм виданя для Галичини осібного закона о зелїзницях льокальних, після котрого концесію передвступну на будову зелїзниць льокальних в Галичинї має видавати львівске намістництво в порозуміню з видїлом краєвим, а саму концесію сойм. Відтак жадає анкета, щоби правительство не лише увільнило зелїзницї льокальні від обовязку безплатного перевоженя посилок почтових, але противно, щоби капіталізувало ощадности, які зискає скарб почтовий з перевоженя посилок зелїзницями льокальними і щоби тим фондом запомагало льокальні зелїзницї. Дальше жадає анкета щоби признати зелїзницям льокальним право установлювати тарифи почтові, щоби увільнити их від обовязку плаченя стемплевих належитостей і від обовязку доплачувати до коштів заряду, надзору, руху і служби комерціяльної тої головної зелїзницї, котра обійме заряд руху зелїзницї льокальної. Головні залїзницї повинні на жаданє зелїзниць льокальних доставляти им по цїнах власних матеріял потрібний до будови і удержаня руху, власним коштом повинні переладовувати товари на стаціях лучачих зелїзницю головну з льокальною зелїзницею і позичати зелїзницям льокальним власного персоналу за зворотом платнї. Вкінци одним з головних постулятів анкети єсть се, щоби урядовим язиком на зелїзницях льокальних в Галичинї був польскій язик.
Торговцї дївчат. Перед кількома місяцями зникла була зі Львова дочка шевця Лєрера. Оногди донїс єї отець до львівскої поліції, що пропавша находить ся тепер в Константинополи, куди єї вивезли несовістні торговцї дївчат.
Характерестичне розпорядженє. Однорічним охотникам, служачим в віденьскім ґарнізоні заказано підчас побуту нїмецких офіцирів, приїхавших до Відня з нагоди їзди на віддаль, показуватись в середмістю і на проходах. Причиною того розпорядженя мала бути обставина, що новобранцї по одномісячній войсковій службі не суть ще идеалом — soldatischer Strammheit.
Дрібні вісти. Оногди виїхав намістник ґр. Бадені зі Львова до Ряшева. — В Кракові помер послїдними днями професор ґімназії св. Яцка, Сев. Поляк в 49-роцї житя. 