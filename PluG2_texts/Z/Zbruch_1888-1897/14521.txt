Розбійничій напад. — З Коломиї пишуть нам:

Розбійничій напад. "Kurjer Warsz." доносить, що сими днями напала якась шайка в селї Валевичі на властителя того села, перевідавшись, що він зібрав для своєї дочки 100.000 рублїв віна і різні срібла та дорогоцїнности. Розбійники війшли тихцем в ночи до двора. Коли властитель пробудився, побачив коло себе розбишак з ножами і лицями почорненими. Один з них доткнувся ножем єго шиї і сказав, що убє єго, коли буде опиратись. Розбійники казали собі дати ключ від підручної каси і забрали 7000 рублїв. Одтак зажадали ключа від каси, де було віно. Властитель не хотїв видати і знов блиснув острий ніж. Наляканий хотїв уже видати ключ, коли знадвору блиснуло серед темноти світло і розбійники налякавшись утекли. А то кухар двірскій, вертаючи пізно в ночи з вечерниць, запалював собі цигаро. Пан побудив службу, а управитель довідавшися, що сталось, ухопив рушницю і вискочив вікном до огорода. Розбійники чатували ще під вікнами. Цілий двір наляканий чекав до рана, сподіваючись, що розбійники нападуть ще раз. На щастє они не вернулись, лиш управителя найдено в городі небезпечно пораненого. Місцеві власти розпочали в тій справі енергичне слідство.
З Коломиї пишуть нам: Рада громадска міста Коломиї надала д-ру Смольці на своїм засїданю д. 9 жовтня почетне горожаньство. Внесенє поставив п. Мих. Білоус, а підперли се внесенє як Поляки так і Русини засїдаючі в радї, на тій основі, що д-р Смолька відносився і тепер відноситься безсторонно супроти Русинів, а впрочім заслугує на таку почесть зо сторони автономичних тїл, бо належить до найстарших поборників свободних институцій в нашій монархії. 