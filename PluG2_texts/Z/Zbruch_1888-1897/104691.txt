◦ ◦ ◦ ◦ ◦ ◦ ◦ ◦ ◦ ◦

    Нові радні міста Львова. Скрутинія виборів до ради міскої покінчена по 50 днях працї. З виборів вийшло 92 радних з абсолютною більшостію голосів, тож ще на вісьмох радних будуть розписані тїснїйші вибори. Абсолютна більшість виносила 2555 голосів. До тїснїйшого вибору єсть предложених 16 осіб, а між ними д-р Савчак, котрий дістав 2487 голосів. З-поміж вибраних радних померли два в часї скрутинії (Гершман і Шпрехер), тож на місце их будуть розписані доповняючі вибори. Вибори тїснїйші будуть розпцсані мабуть до двох тижднїв, а виборцї дістануть нові карти лєґітимаційні. З Русинів вибрані вже доси до ради міскої: о. крил. Чапельскій, Іос. Левицкій, Мих. Сембратович, д-р Щ. Сельскій, о. Щ. Василевскій і Іос. Волиньскій.   З-за кордону наспіла до часописи "Зорі" сумна вість: Петро Нїщиньскій перекладник Гомерової "Одиссеї" і "Антіґони" Софокля, композитор оп. "Вечерницї", з котрих чудовий хор "Закувала та сиза зозуля" чарує нас своєю композицією, вислуж. учитель грецкої мови в Атенах, Ананєві, Одесї і Бердянску, б. редактор новогрецкої часописи в Одесї і пр. — упокоїв ся 16 н. ст. марта с. р. скоропостижно у свого зятя, священика Адамовича, в містї Ворошилівцї подільскої ґубернії. Земля єму пером і вічна память!   Ново-вибраний управляючій совіт Ставропігійского Института уконституував ся вибравши: настоятелями церкви Герасимовича і Глиньского, бурси Плешкевича і Лагоду; печатнї і літоґрафії Савицкого і Волиньского; музея, бібліотеки і каси Сизуляка; домів Кулачковского і Лаголу, книгарнї Илевича і Волиньского; референтами в справах правничих: Голиньского, Левицкого, Герасимовича, Илевича і Кулачковского, прокуратором института Кулачковского, секретарем Клемертовича.   Обманьство. Перед судом присяглих в Кракові вела ся сими днями розправа против Іосифа Вуйцика, селянина з Завади, Вал. Ментля шевця з Свидівки та Войт. Конечного зарібника, обжалованих о обманьство. Справа була така: Іосиф Вуйцик, котрого намовили згадані товариші, прийшов до канцелярії адвоката д-ра Михника в Бохни і представившись єму яко Климентій Костух, заявив, що потребує 350 зр. позички на купно грунту. Адвокат, котрому Вуйцик предложив гіпотечний витяг кількаморґового господарства Костухового не обдовженого, виробив позичку на 400 зр. в касї щадничій в Бохни і виплатив их Вуйцикови, гадаючи, що має до дїла з Костухом. То було дня 18. грудня 1895 р. Дня 27. грудня зголосив ся в касї ощадности правдивий Костух а спитав, чи то правда, що на єго грунт взято позичку. Д-р Михник пересвідчивши ся, що тут допущено ся обманьства, зробив донесенє до прокураторії, а жандармерія увязнила виновника і єго спільників. Всїх трех по переведеній розправі засуджено, а то: Вуйцика на півтора року тяжкої вязницї, товаришів, котрі єго до обманьства намовили, на пять лїт тяжкої вязницї заостреної постом кождого місяця.   Дрібні вісти. Дволїтний курс для ґеометрів буде відкритий з початком року шкільного 1896/7. на політехніцї львівскій, на основі призводу міністерства просвіти. — У Відни помер звістннй різбар професор Тільґнер на удар серцевий. — Конґрес лїкарскій і гіґієнічний відбуде ся в Пештї з нагоди вистави угорскої від 14–16 вересня с. р. — В Италії жебраки мусять купувати концесію на своє ремесло. Урядові дати виказують, що в 1895 р. було 13 тисяч патентованих жебраків. — Дефравдант почтовий Залєскій арештований у Відни під закидом торговлї дївчатами. Приїхав він до Відня з Одеси. — В арештах поліційних в Сарбурґу в Нїмеччинї помер з голоду якійсь музикант, замкнений перед тижднем за піяньство, на котрого сторожа поліційна зовсїм забула. — Львівска рада міска вибрала комітет для торжественного святкованя 300-лїтних роковин смерти Ивана Собіского, припадаючих 17. червня 1896 р.   Дѣло 