◦ ◦ ◦ ◦ ◦ ◦ ◦ ◦ ◦ ◦

Кандидатів на мандат посольскій в окрузї перемискім по кн. Адамі Сапізї що раз більше. Gaz. Przemyska подає, що загадують кандидувати, крім давнїйше згаданих д-ра Чайковского, кн. Ад. Любомирского і Іос. Боровского в Гірка, ще ґр. Круковецкій з Яксманич, о. Дмоховскій з Яксманич і д. Громницкій, нотар з Нижанкович, котрий був контр-кандидатом кн. Ад. Сапіги при послїдних виборах.
Оґнї. В Тулові, коло Снятина, погоріли дня 8 н. ст. жовтня дім, стайня і пять стогів немолоченого збіжа. При огни ратували п. Петровскій з Устя, прибувши з сикавкою і водою та жандарми з Орельця. — В Пониковици малій, пов. брідского, погоріли до тла дві загороди селяньскі. При сильнім вітрі, якій тогдї був, могло пійти цїле село з димом.
Ще один фальшивий переказ почтовий, четвертий з-ряду, появив ся у Львові і найшов ся такій, що дав ся обманити. Переказ був на 40 зр. а шинкар Руф дав на него 12 зр. Яко надавець сего переказу був підписаний Jan Oszust. Письмо на тім послїднім переказї єсть те саме, що і на попередних сфальшованих переказах.
Фальшиві монети однореньскові. Поліція в Станіславові сконфіскувала підчас днїв торгових вже другу монету однореньскову, дуже зручно підроблену. Монети зроблені з маси жовтавої і посріблені, а мають цїлком чистий звук.
Дрібні вісти. Виключені з рільничої школи в Дублянах студенти зовуть ся: Стефан Суржицкій з Люблина, Вільгельм Єльскій з Литви, Здислав Янушевскій з-під Варшави, Людвик Кляс і Антін Окольскій, оба з Волини. — Міністер Залескій, вернувши з отвореня шляху зелїзничого Ясло-Ряшів до Львова, виїхав до дїдича Кшечуновича в Болшовцях a нинї вертає до Львова, щоби взяти участь в першім засїданю соймовім. — В шпитали львівскім упокоїла ся 25-лїтна учителька народних шкіл, Марія Пристайко, привезена умираючою з-під Судової Вишнї. Похорони справлено жертвами добродїйних людей. — Пятилїтний жидик, Лейб Сімпель, полишений без догляду, випав через вікно з другого поверха в каменици під ч. 4 при улици Цибульній на тротуар та забив ся на місци. 