◦ ◦ ◦ ◦ ◦ ◦ ◦ ◦ ◦ ◦

Відень 19 грудня. На вечірнім засїданю комісії цлової принято 25 голосами супротив 3, торговельний трактат з Нїмеччиною, Бельґією і Швайцарією, 22 голосами против 6 трактат з Италією. Референтом вибрано поc. Гальвіха. В дебатї взяли участь польскі посли і також пос. Підляшецкій. Поляки домагали ся охоронного цла від конкуренції румуньскої і россійскої. Пос. Підляшецкій жадав від правительства, щоби оно боронило селян перед конкуренцією капіталу.
Берлин 19 грудня. Парлямент по великій дискусії ухвалив торговельні трактати 243 голосами против 48. В часї дискусії поc. Косцєльскій в имени Поляків заявив, що они хочуть причинити ся до скріпленя потрійного союза. О результатї голосованя телєґрафічно дали знати цїcapеви, котрий був в Тельтові при посвяченю урядового будинку. Цїсар о результатї сказав зараз зібраним і хвалив заслуги канцлєра, причім назвав єго ґрафом Капрівім. Торговельний трактат се найбільше дїло наших часів і єго перевів Капріві в дусї цїсаря. Капріві в сам час спас вітчину від лихих наслїдків давної Політики.
Брукселя 19 грудня. Corr. Rus. доносить, що Франція і Россія мають намір жадати спільної интервенції в справі софійских подїй. 