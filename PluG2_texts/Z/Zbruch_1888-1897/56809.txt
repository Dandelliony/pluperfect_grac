Де-що з житя-бутя народу в Турчаньскім.

Збори плодів у горах кінчать ся. Позаяк рік був мокрий, то паші буде подостатком і зерно буде добре, бо місяцї липень і серпень були перепадисті і зерно пристигало помалу.
З виїмком кількох сел мешканцї тутешні не заможні, а причиною того єсть піяньство і лихва, а надто дуже велика смертельність.
Давний звичай справляти коштовні весїля не перестав тут, мимо того, що горівка тепер дорожша. Весїлє середне коштує 30—50 зр., а ззаживши, що часто посаг молодої не виносить більше, як 60—100 зр., то можемо оцїнити стан фінансовий молодого господаря, котрий майже без капіталу зачинає ґаздувати. Де-які священики старають ся лиху зарадити. О. Саламон в Комарниках старає ся принудити молоді пари бодай на оден рік здержатись від горівки, отже по перше, весїлє без горівки єсть тунше, а по друге, молодий ґазда зараз в першім роцї не марнує часу й грошей і учить ся ощадности. О. Пасїчиньскій в Краснім знов завів такій звичай, що в мясницї всїх вінчає одного дня, а через се люде менше весїлюють і менше пьють.
Загалом нарід тутешного повіта в своїх звичаях єсть занадто консервативний, і то єго власне губить. Однакож з другої сторони, де би консерватизм був пожаданий, уступає він місце новій модї. В декотрих селах особливо шляхотских люде замітують народні строї, найпаче жінки, і носять купні полотна, купні плащі і купні сурдути. Се єсть шкідне, бо убранє купне анї не красне, анї не тревале, а коштує більше як виріб домашний.
Що-до лихви то тая виступає в троякій спосіб: раз в формі проценту, котрий виносить 20—40%. По друге виступає она в формі заставу грунту. Господар, хотячи позичити грошей, заставляє кусник грунту і робить звичайно у нотаря контракт, що продає той грунт з правом відкупу за кілька лїт. Кредит сей єсть дуже дорогій, бо на процент складають ся: дохід з грунту, оплата за списанє контрактів і оплата переносна в урядї податковім. В тім взглядї богато могли би доброго зробити наші нотарі пп. Юркевич в Борини і Телишевскій в Турци, коли-б таких контрактів не списували. Третій спосіб лихви — се продаж худоби в зимі з обовязком, щоби єї дозимувати до весни. Господар продав н. пр. в сїчни корову вартости 40 зр. за 25 і обовязуєсь єї годувати до Юра. Господарі тутешні в трех четвертих частях не мають власних волів, хиба беруть жида на спів і мусять єму "за руковичне" орати день, а другій день возити обірник. По продажи волів жид свій капітал собі відбирає, а зиском дїлить ся з ґаздою на пів, однак господар мало коли видить з того зиску гріш в руцї, бо цїлий божій рік на конто зиску бере у жида тютюн, горівку, зичить гроша, а жид рахує, як хоче.
Видимо з того, що брак туного кредиту єсть головною запорою економічного піддвигненя селян. Тутешна каса повітова позичає гроші на 8%. Пожадане було би, щоби рада повітова заложила повітову касу ощадности, як в Самборі, і принимала вкладки на 5% а випозичала на 5½%. Сама-ж каса мала би кредит в банку краєвім або австро-угрскім на 4½% і могла би селян легко від лихви хоронити. Ходить тілько о те, щоби виходженє позички коштувало як найменше часу і гроша, та щоби каса кредиту удїлювала лише дбалим ґаздам і скрупулятно та енерґічно пильнувала, щоби позичку в означенім речинци сплачувано.
По тутешних селах розсїли ся жиди дуже густо і викупили уже досить селяньских грунтів. Однак в остатних часах бачимо відрадний факт, що селянин поняв вартість посїданя грунту і не позбуваєсь єго так легко. Грунти жидам продають по більшій части піяки та марнотратники. Отцї духовні могли би много доброго вчинити, коли-б о кождім марнотратнім доносили до суду, щоби дати єго під курателю. Пожадане також було би, щоби каси позичкові, які тут истнують майже при кождій церкві, купували грунти в тім случаю, сли их хоче купити жид. Взагалї священик має найкрасше поле дїланя і може на своїм становищи дуже много доброго вдїяти для народу — заводячи тверезість, викорінюючи старі згубні звичаї і пильнуючи, щоби грунт не виходив з рук христіяньских. Піймаємо добре, що задача се і трудна, однак треба лише сміло йти до цїли, не зражувати ся нїякими перешкодами, поступати з зелїзною витревалостію і консеквенцією, а неодного можна допяти. Духовеньство могло би порозумітися в тих справах на соборчиках і підняти спільну, систематичну акцію.
Кривка 8 вересня 1891.
Корнило Чайківскій. 