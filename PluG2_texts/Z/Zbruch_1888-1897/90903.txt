◦ ◦ ◦ ◦ ◦ ◦ ◦ ◦ ◦ ◦

Клясифікація в рускій ґімназії у Львові за рік шкільний 1893/4 випала як слїдує: Всїх учеників записаних з початком року шкільного до ґімназії було 515, а до кляси приготовляючої 39. З них лишило ся при кінци року в ґімназії 464, а в клясї приготовляючій 32, і одержали: першу клясу з відзначенєм в ґімназії одержало 23 учеників, першу клясу 323, другу клясу 31, трету клясу 10, поправку 74, испит доповняючій 1; — в клясї приготовляючій одержало: першу клясу з відзначенєм 3 учеників, першу клясу 23, трету клясу 4 а поправку 3. Стан поодиноких кляс так представляє ся: В 1-ій а) і б) клясї на 90 учеників було: перших кляс з відзначенєм 4, перших кляс 53, других кляс 8, третих 9, поправок 16; в II-ій а) і б) клясї на 76 учеників було: перших з відзначенєм 4, перших 57, других 2 поправок 13; в ІІІ-ій а) і б) на 62 учеників було: перших з відзначенєм 3, перших 41, других 5, третих 2, поправок 11; в IV-ій а) і б) на 60 учеників було: перших з відзначенєм 2, перших 43, других 6, поправок 5; в V-ій на 35 учеників було: перших з відзначенєм 1, перших 24, других 3, поправок 7; в VI-ій а) і б) на 57 учеників було: перших з відзначенєм 3, перших 44, других 1, поправок 9; в VII-ій на 44 учеників було: перших з відзначенєм 6, перших 30, других 2, поправок 5, і 1 испит доповняючій; в VIII-ій на 42 учеників було: перших з відзначенєм 1, перших 30, других 3, поправок 8. — З вписаних на початку року шкільного 515 учеників до ґімназії було 507 обряду греко-кат., а 8 римо-католиків, а з 39 учеників в клясї приготовляючій було 36 греко-кат., 2 римо-кат. і 1 православний. Що-до місця перебуваня родичів то до рускої ґімназії доставили: місто Львів 53 учеників, львівскій повіт 38, бобрецкій 25, городецкій 10, жовківскій 38, перемишляньскій 9, руско-равскій 35, рудецкій 13, сокальскій 53, чешанівскій 3, яворівскій 12, инші повіти 166.   Холєра. Про стан холєри в Галичинї доносить Wiener Abendpost: В Залїщиках занедужало дня 16 н. ст. липня 8 осіб, померло 7, а виздоровіло 4; в Залїщиках старих було 4 занедужань а 1 случай смерти, в Звинячи один случай смерти. — В гусятиньскім повітї занедужала одна особа в самім Гусятинї, — а в повітї борщівскім померла одна особа в Устью епископскім. — В повітї краківскім занедужали в Кшеславицях дві особи і одна виздоровіла, а в Плешові померла одна. — В буковиньскій громадї Звиняч над Днїстром лучило ся 16 н. ст. липня одно занедужанє на холєру. — На россійскій граници установлено десинфекційні стації, щоби спинити занесенє холєри з Россії.   Громи і бурі. Дня 16 н. ст. липня рано лютила ся незвичайно сильна буря в Сушнї, а громи били один по другім. Один з них ударив в стодолу на фільварку, але не запалив єї, лише поломив на дрібні кусники крокви і два стовпи дубові. В тім самім селї убив грім в часї бурі дня 4 н. ст. липня 17-лїтну дочку селянина Ищура, а єго самого, жінку і річну дитину поразив.   Львівскі фіякри не розпочали заповіданого страйку, однако домагають ся підвисшеня тарифи за їзду на виставу. Именно жадають, щоби їзда на виставу однокінним фіякром коштувала в день 50 кр., в ночи 60 кр., двокінним фіякром в день 1 зр., в ночи 1 зр. 10 кр. Поліція прихиляє ся до сего жаданя, бо теперішна тарифа дїйстно за низька і дає привід до численних надужить.   Перше галицке товариство орнітольоґічне. Під таким назвищем завязало ся в Ярославі під протекторатом кн. Чарторийскої, дня 15 н. ст. липня товариство, що має на метї піднести плеканє дробу, птич співаючих, голубів почтових кріликів, і т. д. Члени товариства будуть мати нагоду війти в торговельні зносини безпосередно з купуючими і з торговцями дробу.   Дрібні вісти. В Монахії помер Володим. Свєнцицкій, урядник зелїзничій у Львові, вертаючи з лїченя в Верісгофен. — Крилошанин о. Ант. Петрушевич виїхав до Жеґестова на купелї і верне до Львова около 10 н. ст. серпня, а крилош. о. Т. Павликів виїхав до Трускавця і поверне по Успенію Пр. Богородицї. — Віцепрезідент висшого суду краєвого Тхуржницкій повернув до Львова і обіймив урядованє.   Дѣло   