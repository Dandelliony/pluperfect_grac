◦ ◦ ◦ ◦ ◦ ◦ ◦ ◦ ◦ ◦

Деканами на рік шкільний 1891/1892 вибрано на львівским університетї д-р Дуниковскій на видїлї фільософічнім, д-р Янович на видїлї правничім і д-р Сарницкій на теольоґічнім.
Реформа закону Францисканів на Угорщинї, о котрій ми свого часу доносили, все ще не полагоджена. Представленє, внесене угорскими Францисканами до папи в справі реформи, відкинув нунцій папскій а папа загрозив непокірливим монахам прогнанєм з монастирів. Монахи однакож не хотять піддати ся новій реґулї і шукають оборони в правительстві угорскім.
Дирекція австрійских зелїзниць державних оповіщує, що з днем 1 н. ст. липня 1891 перестає ся видавати білєти поворотні зі Львова (дворець головний) і зі Львова-Клепарова до стацій зелїзницї Ярослав-Сокаль і на відворот, як також білєти поворотні з Белзця і Любичи до Белзця і на відворот.
Самоубійства в війску повтаряють ся дуже часто. Послїдними днями зайшли знов два случаї самоубійств в Чернівцях. 23 н. ст. червня стрілив до себе жовнїр 41 п. піx. Антін Чехович і зранив ся в жолудок так, що другого дня умер в шпитали. На другій день-же застрілив ся жовнїр тогож полку Юрій Сас. Куля перейшла серце і він упав трупом на місци. Причина самоубійств не звістна.
О сельскім докторі доносять нам з Добровлян, повіта дрогобицкого. Єсть ним Федь Раковскій, чи як він себе підписує "пан Федь Раковскій д." (д. значить доктор). Сей чесний ґазда веде своє ремісло вже від кількох лїт, троїть людей різними нїби "лїкарствами" і збив собі вже досить гроша. Кілька миль навкруги знають єго селяне та ідуть до него як по свячену воду. Звертаємо увагу властей на то надужитє, тим більше, що Федь Раківскій був вже раз караний судово за те, що як задав якомусь чоловікови лїку, то той бідака до другого дня сконав. Видно однакож, що кара була за мала, бо пан доктор не покинули свого ремесла.
Туча з градом лютила ся 23 н. ст. червня о 1 годинї по полудни в Бучачи і околици. Град ушкодив трету часть а декуди і половину засїву.
В польскім товаристві историчнім у Львові дня 27 н. ст. червня читати буде д-р Олекс. Чолоскій студію "Львів за руских часів".
О Петро Ґиль, парох з Шершеновець, подає до відомости интересованим, що дня 11 н. ст. липня с. р. на руских св. апостолів Петра і Павла відбуде ся благословенє нової церкви олексинецкої в деканатї Скальскім.
Дрібні вісти. Утїк зі львівского зав. карного Ив. Семенович, родом з Камінки струм., засуджений на кару дволїтної вязницї. — До Кракова приїхав професор анатомії в харківскім університетї д-р Митрофан Попов, що-би звидїти заведенє анатомічне і познакомити ся з методою проф. Тайхмана. — Добра Мислятичі, повіта мостиского, давнїйше власність Смаржевских, купив п. Тадей Шелига Наймановскій і єго сестра Христина за 145.000 зр. — В тунелю Бецбурґ коло Базилеї виїхали два поїзди особові на себе. Близших даних о сїй катастрофі ще нема. — Цїсар дарував громадї Трубчин, повіта борщівского, 100 зр. на будову школи. — Намістник ґр. Бадені виїхав нинї зі Львова до Кракова, щоби бути при перегонах кіньских. — Добра Ковалївка на Поділю купив від ґр. Пониньских п. Мих. Чайковскій за 350 тисячів зр. — Ві Ґетінґен в Нїмеччинї умер Вільгельм Вебер бувшій професор університету, котрий в 1838 р. винайшов в спілцї зі Ґанцом телєґраф елєктричний. 