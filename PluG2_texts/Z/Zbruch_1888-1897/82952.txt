Залагодженє спору о церков.

Читателям нашої ґазети звістні непорозуміня громадян з Новосїльцїв повіта сяніцкого з колятором п. Ґнєвошом в справі будови нової церкви, котре непорозумінє тревало довгі лїта і довело громадян до самовільного розібраня старої деревяної церкви, а в наслїдок того до різних комісій, протоколів, тяганин і т. д. Громадяне заступали свою справу з надзвичайною витревалостію і солідарностію не виключаючи і тих, що суть латиньского обряду, а коли рішили ся були розібрати насильно стару церков, приготовані були на всяку одвічальність за свій поступок, щоби тілько дійти до цїли т. є. побудовати нову муровану церков на тім місци, де стояла старенька деревяна.   В кінци ц. к. власти признали правду громадянам і в наслїдок того визначило ц. к. староство сяніцке на день 9 вересня с. р. речинець, в котрім мала відбути ся розправа конкуренційна і котра дїйстно того дня відбула ся в домі пароха о. Ивановского. В комісії тій взяли участь: ц. к. комісар староства, ц. к. инжинєр повітовий, декан Сембратович, дїдич п. Ґнєвош, повномочник громади ч. Василь Форинюк, парох о. Ивановскій і архитект В. Нагірний зі Львова. Перед розпочатєм розправи конкуренційної забрав голос дїдич п. Ґнєвош. В краснорічивій бесїдї висказав п. Ґнєвош свій жаль по поводу сего, що було а закінчив бажанєм, щоби забути на минувше, а від тепер взятись спільними силами до загаданого громадянами і их душпастирем дїла будови нової мурованої церкви. В доказ сего зобовязав ся п. Ґнєвош добровільно жертвовати на будову церкви 1000 зр. Заявленє п. колятора приняли интересовані до відомости а громадяне подяковали за приобіцяний дар. По тім удала ся комісія на місце будови, щоби в єї присутности витичити фундамент нової церкви і списати дотичний протокол, що всї интересовані на закладини церкви в тім місци годять ся.   День 9 вересня був дїйстним празником для Новосїльчан, бо по дванацятьлїтних заходах могли стати до копаня фундаментів. "Серцю лекше стало, як сталисьмо до копаня ровів фундаментових" говорили селяне. Без наказу стало до 80 людей до роботи; старі і молоді тай дітвора бігала і землю та камінцї відкидала гадаючи, що також помагає. Навіть рісний дощ не відогнав народу від милої им роботи, а хто се бачив, сей міг пересвідчити ся, як ті люде свою віру, свою церков люблять, як они радїли, що таки их правда не загинула!   Церков має бути в 1895 роцї посвящена.   Щасть вам Боже честна громадо і тобі добрий душпастирю, що умів так хорошо паству твою повести і любов до св. церкви збудити. З Новосїльцїв Тучапів не буде нїколи!   Дѣло 