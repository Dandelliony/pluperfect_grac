Будова нових доріг в повітї косівскім.

Минувшого року подав видїл повітовий в Косові петицію до Сойму о удїленє беззворотної субвенції на реконструкцію і конскрипцію доріг повітових. Сю петицію відступив Сойм Видїлови краєвому до розслїду і предложеня внесень на слїдуючій сесії.
В довершеню повисшого порученя ухвалив Видїл краєвий представити Соймови справозданє, з котрого виходить, що косівскій повіт, оден з найбільших що до обсягу, а найменше заселений в краю, не має нї зелїзницї, нї дороги краєвої, а кромі 24 кільом. дороги державної в північній части повіту; не посїдає нїякої иншої дороги мурованої, так що в краю нема більше упослїдженого повіта під взглядом комунікації. Найважнїйшими шляхами комунікацій ними в повітї, кромі дороги державної, суть дороги повітові: Косів-Жабє і Кути-Гринява, находячі ся в так нещасливих условіях, що в часї послїдних трицяти лїт потребували накладу 228.200 зр. на своє удержанє, а мимо тих значних жертв стан их не то що невідповідний, але навіть погіршуєсь з кождим роком і грозить цїлковитим знищенєм обох згаданих доріг на случай довшого треваня теперішного стану річей. Мимо незвичайної жертволюбивости так убогого повіта, котрий призначує 20 прц. додатку до податків безпосередних на дороги, направа комунікації в повітї косівскім не може наступити без рішучої і щедрої помочи зі сторони краю, тим, що фонди повітові вистають ледви на провізоричні направи елементарних шкід і приверненє перерви в комунікації, а се повтаряє ся по кождій більшій зливі.
Видїл повітовий в Косові ставить в першім рядї потребу ґрунтовної реконструкції дороги Косів-Жабє. На підставі розслїду на місци, Видїл краєвий обчислює, що кошти будови тої дороги винесуть 180.000 зр., а именно кошти північної части Косів-Ясенів горішний на довготї 27 кільом. 130.000 зр., дальшої части Ясенів горішний-Жабє на довготї 9 кільом. 45.000 зр.
З висше наведених причин признав Видїл краєвий за потрібне виєднати у Сойму признанє субвенції на будову важнїйших доріг в повітї косівскім, а на разї на будову дороги з Косова до Ясенови горішного, і то з фонду краєвого в висотї 70 прц. дїйстних коштів будови, а заразом постановив перевести будову тої дороги під технічною управою Видїлу краєвого. Рівночасно зарядив Видїл краєвий роботу спеціяльного пляну тої дороги і поручив видїлови повітовому в Косові, щоби перепровадив переговори з інтересованими сторонами о позисканє відповідних датків добровільних на річ будови дороги, як також з громадами о цїну викупу ґрунтів.
Відомість про намірену поправу комунікацій в повітї косівскім повитають без сумнїву з великою радостію туристи і значне товариство осіб, котрі разом з родинами проводять лїто в гарній околици Косова. 