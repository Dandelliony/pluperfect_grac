◦ ◦ ◦ ◦ ◦ ◦ ◦ ◦ ◦ ◦

Инфлюенца, як доносять з Відня, що-раз більше шириться, так що вчера мусїли 300 особам відмовити принятя в загальнім шпитали задля браку місця. Всї школи народні у Відни замкнені до 6 сїчня. — Також у Львові появляються случаї инфлюенци. В рускій семинарії духовній занедужало передвчера 24 питомців і що-дня лучаються дальші случаїзанедужаня. А що инфирмар в семинарії може помістити лиш 13 недужих, то прочі недужі питомці поміщені в своїх спальних комнатах, т. зв. дормитарах.
Самоубійство. В Коломиї застрїлився Венцель Беранек, капитан 58 полку піхоти (бувшій ритмайстер при драгонах). Самоубійник числив 36 лїт; причини самоубійства не знають.
Нова такса аптикарска почала від вчера обовязувати. Про головні постанови сего нового розпорядженя министеріяльного ми вже згадували, н. пр. що на рецептах має бути подана подрібно ціна за поодинокі лїки, виписані на рецептї.
Кандидатів на бурмистра Коломиї при надходячих виборах являєся що раз більше. В числї кандидатів занимає досить видне становище п. Клюсик, совітник місцевого суду. Говорять, що п. Клюсик має всякі шанси стати  бурмистром Коломиї, бо вже і подався на пенсію лиш в тій ціли, щоби спокійно і з пожертвованєм віддатись повненю обовязків бурмистра.
Дотепна вигадка. Віденьскій промисловець Маєргофер виготовив і продавав хустини до носа, на котрих були випечаті складові части карабина Манлихера, а при тім і текст поясняючій докладно ужиток і склад тих частей. Але не повелось Маєргоферови, бо віденьска прокураторія добачила в тім твори литературні і обжалувала єго о провину з §23 закона прасового а відтак сконфискувала цілий наклад хустин до носа.
Дрібні вісти. З Брукселї доносять, що замок Ляєкен, один з найкрасших будинків на світї і улюблена резиденція короля Леопольда, погорїв до тла; шкоду обчислюють на десять миліонів франків. 