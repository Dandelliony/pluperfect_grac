В справі розвязаня руских семинарій духовних

пише краківскій Przegląd Polski так:   "Під конець липня лучив ся факт, котрим наші ґазети не дуже заняли ся, і може справедливо, єсли він не має цїлком характеру політичного, а дневникарство передовсїм зі свого званя слїдить за подїями політичними. Але для нашого краю знесенє рускої семинарії у Відни не єсть байдужне, бо дотикає жизненних интересів церкви рускої. Таж єї будучність зависить від доброти клира, а сей буде таким, яким виховають єго собі епископи. Однак доси та найважнїйша справа, єсли вільно нам висказати нашу гадку, була ведена дуже непрактично, а цїла система едукаційна представила певні аномалії, котрі не могли хосенно впливати на духовий розвиток руского клира. Три були заведеня, котрі руским епархіям в Галичинї доставляли священиків: семинарії у Лвові, Відни і Римі. Поминувши ту третю, котра властиво редукує ся до певного числа безплатних місць в так званім Collegio greco, не можемо промовчати уємних сторін в першій і другій. Головне було се, що молодїж, призначена до духовного званя, плекала ся далеко від своїх епископів. Дїйстно епархії перемиска і станиславівска, не маючі власних семинарій, мусїли посилати молодих левитів до Львова або Відня, де перебуваючи через чотири роки, могли вправдї відбувати добрі студії богословскі, але без нїякої звязи з практичними потребами епархій, для котрих були призначені, анї під наглядом своїх епископів, з котрими прецї мали колись, яко молодші співробітники, трудитись в виноградї Христовім. Тож не дивота, що і намістник, дбалий зарівно о матеріяльний як духовий успіх провінції, котрою так світло управляє, носив ся від давна з пляном зарадити пильній потребі в самостійнім устрою церкви уніятскої. Першим до того кроком було знесенє заведеня віденьского, другим утворенє епархіяльних семинарій в Перемишли і Станиславові. Переведенє тих реформ, доконане в порозуміню з епископами рускими, єсть нинї довершеним фактом, а на конференції 17 серпня, яка відбула ся під проводом намістника, уложено всї подробицї далекосяглого дїла. Довідуємо ся, що правительство, з гідною признаня щедротою, помимо нових видатків на семинарії в Перемишли і Станиславові, не думає цїлком про зменшенє фонду, яким розпоряджала бувша семинарія віденьска, але предкладає утворити з него сталі стіпендії на висиланє молодих священиків уніятских до Риму, Инсбрука і Фрібурґа, для дальшого образованя в студіях богословских. Тим способом подасть ся можність епископам руским підгововити, для потреби своїх епархій, ряд світлих спеціялістів у всїх галузях науки богословскої, познакомлених з поступами тої науки на заходї. Які плоди вийдуть з тої реформи, очевидно покаже аж будучність; але вже нинї вільно нам висказати нашу радість з поведеня правительства, так печаливо займаючого ся потребами церкви уніятскої, і з тої нової, великої заслуги, котру намістник додав до стілько попередних в своїм славнім званю, так на-скрізь горожаньскім і католицкім."   Дѣло 