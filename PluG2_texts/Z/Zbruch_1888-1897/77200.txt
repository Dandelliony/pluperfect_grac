◦ ◦ ◦ ◦ ◦ ◦ ◦ ◦ ◦ ◦

Відень 1 марта. Оповіщено санкціонований закон о продовженю провізорії буджетової по конець марта 1893 р.
Будапешт 1 марта. Конференція епіскопів ухвалила меморіял до цїсаря, в котрім протестує против рівноправности жидів і против свободи віроисповідної.
Берлин 1 марта. В парляментї представив Бебель потребу зложеня суду мирового в справі Альзації і Льотаринґії, а канцлєр Капріві заявив, що Нїмеччина віддасть послїдну каплю крови в оборонї своєї цїлости.
Париж 1 марта. Парлямент ухвалив нагле внесенє, що ґазети суть одвічальні за подаванє фальшивих вістей фінансових.
Подорож цїсаря. Оногди виїхав цїсар Франц Іосиф до Терріте в Швайцарії, де тепер перебуває цїсареза Елисавета. Подорож сю відбуває цїсар инкоґніто під назвищем ґр. Гогенемс. Під таким самим назвищем перебуває і цїсарева від 21 н. ст. лютого в Терріте. На привіт цїсаря виїхала цїсарева на двірець зелїзничій до Льозанни. З-відси по приїздї цїсаря удала ся монарша пара повозом до Терріте. Цїсар забавить в Терріте до недїлї, а цїсарева до дня 10 н. ст. марта. З Терріте поїде цїсарева до Греції. 