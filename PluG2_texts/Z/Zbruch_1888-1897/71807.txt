◦ ◦ ◦ ◦ ◦ ◦ ◦ ◦ ◦ ◦

На стіпендію им. бл. п. Николая Панковича в квотї 60 зр. річно розписав управляючій совіт "Народного Дому" у Львові конкурс з речинцем до 30 н. ст. падолиста. Стіпендія тота призначена в першому рядї для свояків покійного, в недостачи такого для ученика уводженого в селї Милошевичах під Львовом, а єсли би і такого петента не було, для ученика рускої народности і греко-кат. віроисповіданя, ходячого до IV-ої кляси шкіл народних ґімназії або школи реальної.
Огнї. В Бзянцї, повіта сяніцкого, знищив огонь дня 6 н. ст. жовтня 16 домів мешкальних з усїми забудованями господарскими. Шкода виносить 40.000 зр.
Міністер судівництва приказав президії висшого суду краєвого, щоби устне поступованє в спірних і неспірних справах (як на пр. в справах наслїдства, курателї і т. ин.) переводили ся точнїйше і щоби судьї самі накланяли сторони до устної процедури, яко користнїйшої для интересованих. Єсли судові власти примінять ся до сего розпорядженя, то буде се велика полекша для наших селян.
Холєра. До дня 13 н. ст. жовтня не було у Львові нїякого підозріного случаю занедужаня. — В Кракові занедужало до дня 12 н. ст. жовтня 39 осіб, умерло 10, а лишило ся в шпитали 13. В часї від 11 до 12. н. ст. жовтня не умер там нїхто на холєру. — На Угорщинї сконстатовано холєру в отсих місцевостям: Сигіт, Біцке, Сеґедин, Барт, Ляцкаша, Тольна, Соґсардр, Чаба, Цеґлед і Будапешт. — В Россії поступає холєра так як доси на захід і ширить ся тепер епідемічно в царстві польскім. В Петербурзї і охрестности не було нїякого случаю холєри від 7 н. ст. жовтня, так що можна єї там уважати за вигаслу. — В Гамбурзї стратила пошесть епідемічний характер і від дня 12 н. ст. жовтня знесено там вже нічну службу лїкарску. Оногди було там 14 занедужань а 1 случай смерти.
В заведеню Оссолиньских відбуло ся вчера річне торжественне засїданє, на котрім здавано справу з наукового руху в тій институції за минувшій рік. Зі справозданя показує ся, що з музея, читальнї і робітнї наукової користало в згаданім роцї загалом 17.230 осіб. Книжок має заведенє більше як 90.000, карт і атлясів 1878, рукописей 3478, автоґрафів 2803, дипльомів 1042, образів на полотнї 856 а рисунків 25.237; в зброївни єсть 667 предметів памяткових, в віддїлї нумізматичнім 4332 монет і 728 медалїв. Доходи заведеня в готівцї виносили в тім часї 64.857 зр., а видатки 63.608 зр.
Побожний злодїй. Оногди вечером, замикаючи лат. катедральний костел, увидїла прислуга чоловіка, що хотїв перед нею сховатись в одній фрамузї. Прикликаний поліціян арештував спізненого богомільця і відставив єго на поліцію. Тут показало ся, що арештований називав ся Иван Когут і єсть славним злодїєм. Когут повідає, що він не мав наміру красти, лише хотїв помолити ся, бо гадав, що молитва поможе єго мнимій недузї. При ревізії найдено при нїм 5 срібних ложочок і 6 різних ключів.
Дефравдація. Антін Малкович, експедитор почтовий в Лежайску, здефравдувавши 2000 зр. утїк. Поліція львівска і краківска одержали о тім телєґрафічне донесенє. Дефравдант єсть середного росту, сильної будови тїла, бльондин і має сильно видуті губи. 