◦ ◦ ◦ ◦ ◦ ◦ ◦ ◦ ◦ ◦

Посвяченє дому товариства "Народної Торговлї" під п-ром 36. в ринку відбуло ся дуже торжественно вчера в полудне при участи управляючої ради, контрольного комітету і гостей. Чину посвященя довершив крил. о. Павликів, парох Успеньскої церкви. По чинї посвященя відбуло ся в комнатах канцелярії товариства угощенє гостей при многих тоастах. Більше о тім на другій раз.   В саму недїлю Зелених свят був в Скалатщинї великій град, потягнув лінією від Колодїївки, а скінчив на лїсах волицких і красняньских. Найбільше витовк в Скалатї й Остапю, також досить у Вікнї, в Краснім був троха на деяких полях, а найбільше в самім селї геть пооббивав садовину. Жита деякі вже давнїйше переорали і засїяли ячмінь, другі недавно переорано і засїяно гречкою, деякі переорюють тепер і будуть сїяти в осени озимину. Миши і хомяки понищили озимину, а на весну посуха, зимно і вітер богато пошкодили, тепер знов град докінчив.   Нова церков почала будувати ся з твердого матеріялу в селї Малнові, в повітї і деканатї мостискім. Обряд освященя каменя угольного відбув ся дня 30 мая с. р. За старанєм і запобігливостію місцевого пароха о. Теофіля Глушкевича стане на місце старенькой деревляної церковцї величавий храм Божій. Кошти будови виносять 21.000 зр. Будову церкви надзорує п. Нагірний, архітект зі Львова. Дивно, що попередник теперішного пароха [пок. о. Іосиф Будзиновскій] був в Матнові парохом шісдесять і оден лїт без перерви, а полишив церков свою в найгіршім опущеню. — С.   Міністерство війни розписує конкурс на принятє довільного числа аспірантів маринарки воєнної. Вимагає ся скінченої ґімназії або реальної школи з испитом зрілости і 17—20 років віку. Кандидати мають здати вступний испит. Поданя належить вносити до 15-ого серпня; близші информациї оголосила друком книгарня L.W. Seidel, Wien, Graben. Аспіранти мають 480 зр. річної ґажі, місячно 10 зр. Subsistenzzulage, звичайний Quartiergeld і 200 зр. Eguipirungsbeitrag. До року обовязані піддати ся испитови на кадета морского другої кляси. Становище се світле для молодого чоловіка з кождого погляду. Соціяльно тїшать ся офіцири маринарки австрійскої великою повагою за для своєї интеліґенції, а се й нїчо дивного при подорожах по всїм світї. — Ч. М.   Дрібні вісти. В Перемишли відбуде ся 8-ого червня вінчанє п. Корнила Гриневецкого ц. к. асистента уряду контролї управи тютюну і б. члена віденьскої "Сїчи" з панною Марією Фінік. — Вчера рано на львівскім Високім замку підрізав собі бритвою горло улан Козак. Нещастного відставлено до шпиталю ґарнізонового. Причина наміру самоубійства поки-що незвістна, бо улан не може промовити.   Дѣло   