Помиренє короля Миляна з королевою Наталією.

Цїкаву під взглядом суспільним і політичним вість рознїс сими днями телеґраф по всїй Европі. Ото бувшій сербскій король Милян помирив ся з своєю жінкою, королевою Наталією. Коли собі пригадаємо все то, що перед кількома роками дїяло ся на сербскім дворі, коли пригадаємо собі, як то теперішного сербского короля на приказ єго батька розлучено силою з єго матерію в Вісбаденї, а дальше всї ті скандали, про які широко розписувала ся вся прaca европейска, абдикацію короля Миляна а наконець брутальне прогнанє королевої-матери з Білграду і Сербії, — то мимо волї мусимо признати, що теперішне помиренє стало ся великою несподїванкою для всего світа політичного і що значінє єго може бути в наслїдках великої ваги.
Що стало ся причиною помиреня сих двоє людей, що доси так з цїлої душі ненавидїли ся; хто довів до того помиреня, чи дїйстно цар, як то кажуть, чи може обоє супруги самі вразумили ся? — того годї нинї знати, позаяк о тім нема ще точних вістей, звістні лиш деякі епізоди из найновійшої зміни в родинї пануючої сербскої династії. Так доносять з Білграду, що якась придворна дама королевої Наталії написала до своєї приятельки, що король Милян відвідав в Біярріц свою давну жінку на сам Новий рік після старого стиля і помирив ся з нею; обоє супруги згодили ся на то, щоби зі взгляду на будучність свого сина залишити всяке ворогованє против себе. З тої вісти можна би вносити, що першій крок вийшов під короля Миляна. Розказують, що була то дуже зворушаюча сцена, коли обоє супруги стрітили ся першій раз по так довгій розлуцї і так завзятім ворогованю против себе. Король Милян мав бути дуже блїдий а королева Наталія довго не могла стямити ся из зворушеня, аж наконець згодила ся на предложенє свого давного мужа. Pest. Lloyd доносить знов, що сербскій король Александер дістав дня 19 с. м. від свого батька з Парижа таку депешу: "Я помирив ся з твоєю матерію, Милян". Король Александер відповів на то зараз: "Твоя депеша глубоко мене тронула. Нинїшний день єсть найвеселїйшій в моїм житю. Стискаю тебе і прошу, устисни від мене мою матїр. Александр". — (От і найважнїйші вісти, які дістали ся доси о сїм помиреню до публичної відомости.
В справі сїй пише Fremdenblatt: "Від одної сербскої личности, котра знає так само добре відносини в Сербії, як і исторію розводу бувшої сербскої пари королевскої одержали ми зі взгляду на наступивше помиренє такі поясненя: Коли вість, яка тепер розійшла ся, покаже ся дїйстно правдивою, а ледви чи можна ще о нїй сумнївати ся, то буде се як для Сербії так і для короля Александра важний і в своїх наслїдках великої ваги крок. Я думаю, що могла бути лиш одна обставина, котра спонукала обоїх супругів королевских призабути на довголїтний гнїв. В серпни слїдуючого року дійде, бачите, король Александер до своєї повнолїтности а з нею закінчить ся й дїяльність реґентів. Позаяк король від тої пори буде самостійно управляти державою, то було се на всякій случай великої ваги для династії в Сербії, що закінчило ся раз то особисте ворогованє, котре затроювало цїле публичне житє в Сербії. Поки що незвістно ще, чи то цар довів до того поширеня, чи почин до него дав таки сам король Милян. Королева Наталія проживала від часу свого розводу постійно в Біярріц, де казала побудувати собі віллю. Я знаю королеву дуже добре і можу вам лиш сказати, що погляд, будьто би королева мішала ся чинно до політики, не відповідає фактам. Коли она любить свого сина-єдинака так дуже, що певно з радостію згодить ся на помиренє, скоро то лиш скріпить становище короля Александра. — Та сама личність — каже згадана ґазета дальше — подала нам ще отсі дати що до самого розводу: Пізнею осенею в 1888 р., по звістних подїях в Вісбаденї, коли то королева Наталія мусїла видати свого сина репрезентантови сербского правительства, проголосив митрополит Теодозій розвід обох супругів. В мартї 1889 р. зрік ся король Милян сербского престола а в минувшім роцї зрікся і приналежности до сербскої держави. В ту пору ухвалила й скупштина постанову, що як король Милян так і королева Наталія не сміють нїколи ступити на сербску землю. Колиж тепер помиренє дїйстно наступило, то й скупштина скасує свою тогдїшну постанову та позволить королевскій парі проживати знову в Сербії."
Цїкаві замітки до сего помиреня робить Pest Lloyd, котрий так каже: Коли тут не грали ролю якісь позадні гадки, коли се помиренє служить иншим, еґоїстичним цїлям, то лїпше, щоби не було до него прийшло; новий вибух роздору може більше пошкодити повазї корони, як могло помиренє помочи. Колиж обі сторони честно хотять сполучити ся і роблять собі уступки, то й нема обави, що помирені з вдячности за то для царя стануть ся орудієм россійскої політики і интриґи, бо лиш щастє их дитини і добро Сербії були провідною гадкою их дїланя. Але треба великої бистроумности, щоби промавляти за повною щиростію cего зближеня... Ануж король Милян, котрому нещастило ся при грі в карти, відкрив ще якісь батьківскі права, котрі в згодї з жінкою і сином дались би проміняти на срібло? Ануж королева Наталія в помиреню з мужем знайшла спосіб, котрого давно шукали, щоби помстити ся на тих, що єї прогнали? Трудно припустити, щоби такі дві пристрастні натури, що так себе ненавидїли, простили собі і позабули на все. Чи серед таких обставин не зможе перша лїпша нагода перевернути найлїпші наміреня до гори ногами. 