Асекурація робітників.

З днем 1-го вересня 1889 увійде в нашім краю в житє введена законом державним з минувшого року институція асекурації робітників від небезпечних случаїв і нещасть. Институція та обійме у нас курації робітників від небезпечних случаїв і нещасть. Институція та обійме у нас Галичину і Буковину і буде розтягатись на всї заведеня промислові, знаходячі-ся в обох тих краях. Заведень таких єсть в Галичинї 6.614, на Буковинї 740, разом 7.354, а працює в них робітників: в Галичинї 67.346, на Буковинї 4.963 разом 72.309. Річний дохід асекурації обчисляють більше-менше на 70.000 зр.
Заряд институції убезпеченя робітників від нещасних случаїв єсть вже зложений. Складаєсь він з 18 членів, з котрих 6 именує министер внутрїшних справ, 6 вибирають властителї промислових предприємст, а 6 робітники, працюючи при тих предприємствах.
Заряд асекурації робітників для Галичини і Буковини відбув вже два засїданя, а то именно в днях 6 і 14 с. м.
На тих засїданях полагоджено перед всїм справу статута для асекурації. Референтом справи статута був член заряду адв. д-р Скалковскій. Статут принято en bloc після внесеня референта, хоч члени з кляси робітників вказували на деякі єго хиби, як прищ, на некористну для робітників постанову, що підмога має виплачуватись робітникам доперва в 4 тижднї по нещаснім случаю, що властитель предприємства промислового обовязаний повідомити о нещастю доперва по 3 а евентуально 5 днях і т. п. Представителї робітників були тої гадки, що супротив тих некористних постанови підмога робітникам буде припадати хиба з ласки і для того противились принятю статута. Помимо того принято статут en bloc.
З-поміж заряду вибрано видїл администраційний, складаючій-ся з предсїдателя і єго заступника, а також трох членів заряду, т. є. одного з-поміж именованих правительством, одного з поміж вибраних робітниками в одного з-поміж вибраних властителями предприємств. Деякі члени заряду жадали, щоби з огляду на трудність частого скликуваня цілого заряду удїлити тому видїлови администраційному право именованя управителя і функціонарів асекурації і установленя для них платнї. Тому спротивились инші члени і внесенє то упало.
Дуже широка дискусія вивязалась над справою именованя директора асекурації. Вкінци порїшено розписати конкурс на місце директора з платнею річною 3000 зр., на місце бухгальтера з платнею 1500 зр. і техника асекураційного з платнею 1200 зр. і додатками 150 зр. на помешканє. На місце директора єсть двох кандидатів: Кароль Листовскій, инспектор державної зелїзниці в Кракові і Генрих Лям, скінчений правник і публицист. На устроєнє бюр ухвалено 3000 зр.; для членів заряду прибуваючих з провинції ухвалено дієти по 8 зр. денно, кошти зелїзниці другою клясою або їзди колесами по 20 кр. від кильометра.
Як бачимо, нова институція розпочинає своє господарство досить щедро. Про ощадність в видатках нема бесїди. А все-таки не годилось-би забувати, що приходи асекурації пливуть з гроша дуже тяжко заробленого, з тяжкої праці робітника. 