Архикнягиня Стефанія титулуєся. — Віче всїх академиків львівских.

Архикнягиня Стефанія титулуєся в урядовій газетї віденьскій "Kronprinzessin-Wittwe". З сего догадуються, що постановленєм цісаря єсть, щоби архикн. Стефанія мала і від тепер першеньство перед прочими архикнягинями, а то, як кажуть, не позостане також і без впливу на матеріяльне становище архикнягинї.
Віче всїх академиків львівских заповіджене на 9. н. ст. лютого відбулося того-ж дня по годині 6-тій вечером на университетї. Саля була так битком повна, що голці не було де упасти. Перед 7-ою годиною явився представитель полиції п. Котовскій а потім зараз і ректор университету д-р Пєнтак. Академик Лясковницкій (від Akadem. Czytelni), повитавши зібраних, розповів причину нового віча. В ярких красках представив він небезпечність, яка грозить товариствам академичним і їх свободѣ через то, що на засїданя кружків, на відчити наукові кождого разу мав-би являтися комисар полиції. Товариства против такого розпорядженя львівскої дирекції полиції внесли були рекурс до ц. к. намістництва і удались в депутації до нового намістника гр. Баденія. Намістник потїшив академиків словами: "Не бійтеся, я вам не дам кривди зробити", а тимчасом намістництво годиться на розпорядженє полиції. Потім наступили реферати академиків: Куриловича (від "Акад. Кружка"), Трильовского (від "Акад. Братства") і Лясоцкого (від "Akad. Czytelni"). Всї референти підперли погляд висказаний Лясковницким, що свободѣ академичній у Львові грозить велика небезпечність. Концепист полиційний, п. Котовскій, часто перебивав референтам за критику розпорядженя полиції, однак ректор д-р Пєнтак брав сторону академиків, заявляючи, що критика єсть дозволена. По рефератах виступив академик Будзиновскій (з "Акад. Братства") і з законом о товариствах в руці остро критикував розпорядженє полиції і рїшенє намістництва. Забирало ще кількох академиків голос, а коли матеріял вичерпався поставив академ. Лясковницкій внесеня, а всї зібрані одноголосно приняли, щоби вислати рекурс до министерства і прошеня до послів, аби підперли справу загроженої свободи академичної, коли-б рекурс випав в користь полиції, знов скликати віче академиків. Потім на візванє Лясковницкого всї зібрані, вставши из місць подякували д-ру Пєнтакови і сенатови университетскому за то, що щиро підперли справу академиків. Напослїдок поставив акад. Будзиновскій внесенє, щоби комисія академична, установлена для сеї справи, мала бачність і на инши справи дотикаючі академиків, і де тілько добачить яку грозу, нехай скликує всїх академиків на нараду. От н. пр. в тенерїшній хвили такою важною справою єсть реформа закона войскового (котрою дуже занялися академики угорскі.) — На тім закінчилося віче о 9 год. вечером.  