◦ ◦ ◦ ◦ ◦ ◦ ◦ ◦ ◦ ◦

Пригадуємо, що в памятний день знесеня панщини, дня 3 (15) мая [в пятницю сего тиждня] відбудуть ся почавши від 10-ої години рано збори членів політичного товариства на львівскій повіт "Селяньска Рада" у Львові в великій сали "Народного Дому" після оповіщеної вже проґрами. — При сїм подає ся до відомости, що перед зборами того дня, яко роковин знесеня панщини, відправить ся о годинї 9-ій рано в Успеньскій церкві богослуженє, в котрім возьмуть участь також члени товариства "Селяньскої Ради", прибуваючи на той день до Львова певно в поважнім числї і зі всїх сторін львівского повіту.   Будову нового театру львівского ухвалила комісія театральна ради міскої віддати Жигм. Ґорґолевскому, директорови школи промислової, котрого плян театру дістав першу премію.   Розправа против членів комітету тернопільского довірочного збору Русинів, скликаного на день 1 н. ст. цвітня с. р. і, як відомо, розвязаного комісарем староства тернопільского, докінчила ся в суботу 9-ого с. м. По переслуханю свідків судья секретар ради п. Граб оголосив пополудни вирок увільняючій обжалованих [двох священиків, оо. Цурковского і Мироновича, посла п. Дмитра Остапчука і чотирох поважних господарів-селян] від мнимої вини переступленя §.2-ого закона о зборах, котре то переступленє добачило староство тернопільске і в тім дусї подало донесенє до суду та спонукало карну розправу. Однак оріґінальний сей, бо доси ще не бувалий того рода процес карний все таки ще остаточно не дійшов свого кінця, бо функціонар прокураторії авскультант п. Онишкевич узнав за потрібне зголосити проти вироку судьї першої инстанції відклик. Так справа прийде ще перед трибунал і відбуде ся нова розправа в окружнім судї тернопільскім.   З руского "Сокола". За-для непередвиджених перепон вечерок з танцями в товаристві ґімнастичнім "Сокіл" у Львові, заповіджений на второк 12-ого мая с. р. відбуде ся в суботу 16-ого мая. Вступного платять члени і впроваджені ними гостї 1 корону від особи. Буфет у власнім зарядї. — У Львові 11 мая 1896. За старшину товариства Р. Цеглиньскій заст. голови. В. Лаврівскій справник.   Ґр. Казимир Бадені — збирає мабуть матеріяли для відповіди в радї державній в справі систиматично заборонюваних віч в Галичинї, особливо в рускій части краю. Видко се з того, що до старостів — н. пр. в Старім-містї, Самборі і других — прийшов указ, щоби чим скорше поприсилали єму мотиви заборон віч взглядно зборів, так щоби матеріял находив ся до 15 н. ст. мая вже у Відни. Дуже цїкава річ, яка то буде тая відповідь нашого любезнїйшого міністра-презідента.   Именованя в латиньскій капітулї львівскій. Кустос капітули крил. I. Гавсман именований деканом, а крил. д-р Рудольф Левицкій кустосом капітули.   Рускій народний театр виставив дня 5 с. м. оперету "Барон циганьскій" а деякі моменти сего представленя спонукують нас подати про него звістку. Насамперед мусимо відзначити панну Радкевичівну, котра в роли старої циганки Ціпри відспівала дуже вдачно всї сольові партії. Єї нїжний а при тім зовсїм сильний голос альтовий загально сподобав ся. Та й взагалї з виступів панни Радкевичівної в Тернополи можна було набрати пересвідченя, що она при дальшій совістній витревалій праци зможе стати в рядї перших сил співочих нашої сцени. — Панна Слободівна, хоч вивчила свою ролю Арсени дуже добре, не надався до сольових партій за для свого слабого голосу. — Ролю титулову грав п. Григорович. Від него, судячи по попередних єго виступах, можна було вимагати більше, та сим разом і голос єму трохи не дописував і, нїгде правди дїти, не вивчив ся як слїд своєї ролї. Прочі — п-а Фіцнерівна в роли Саффі, нї Підвисоцка в роли Мірабелї, п. Ольшаньскій в роли жупана, п. К. Підвисоцкій в роли комісаря моральности, п. Янович в роли ґрафа Гомоная вивязали ся зовсїм добре.   Дрібні вісти. Видїл краєвий розпочав переговори в міністерстві справ внутрішних о заведенє в львівскій школї промисловій окремих курсів для кондукторів і дорогомастрів при краєвих дорогах та для банмайстрів зелїзничих. — В Пістини пов. косівского погорів уряд почтовий; зачало горіти на подї, де було зложено сїм возів сїна. — Дирекція львівского трамваю елєктричного задумує вибудувати бічну лінію трамваю на Високій замок від Волоскої церкви через улицю Театиньску.   Дѣло 