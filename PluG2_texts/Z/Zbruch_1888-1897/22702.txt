◦ ◦ ◦ ◦ ◦ ◦ ◦ ◦ ◦ ◦

Посол Верґаній відкликав в своїм антисемітскім органї Deuteches Volksblatt заміти, які починив в радї державній против адвокатів львівских Кратера і Роїньского. Посередники між ним а тими пп. адвокатами були посли Том. Розвадовскій і Лупул. Они, як каже Верґаній, заявили єму, що авторови статей в Kurjer-ї Lw., на котрі опирався д-р Верґаній, видадуть карний процес оба оскорблені адвокати.
З Жовкви пишуть: Дня 8 (20) мая с. р. відбулось засїданє ради повітової і на нїм був присутним також новоіменований староста п. Ляникевич. На тім засїданю зажадали Русини, члени ради повітової, щоби видїл повітовий переписувався з рускими громадами виключно по руски. Се внесенє підпер також староста п. Ляникевич і на него згодилась ціла рада повітова. Чи се рїшенє буде переведене в дїйстности, побачимо.
Непошанованє свят. До села Драганівки, пов. тернопільского, прибула в недїлю 7 (19) мая с. р. комисія судова в справі провизоріяльній і почала урядувати підчас богослуженя. Се непошанованє свята вельми розярило селян, а то тим більше, що зверхність громадска в Драганівці заказала селянам під карою 2 зр. виїздити до міста в недїлї і днї святочні. Гарний примір дають власти судові!
Нові читальнї. В Лятачи коло Язлівця основано читальню в честь 40-лїтного ювилею цісарского. Перші загальні збори відбулись 3 (15) мая с. р. і на них вибрано головою читальнї о. Ал. Кисїлевского, місцевого приходника; до читальнї вписалося 20 членів. — В Павлові коло Радехова відбулись загальні збори ново основаної читальнї; головою вибрано п. Корнила Уєйского, дїдича і звістного польского поета.
Засуд сенату черновецкого университету затвердило министерство лише в части. Сенат видалив в университету сїм академиків на три або чотири півроки шкільні, а министерство затвердило сей засуд лиш що-до двох і то на один піврік шкільний, а всї другі одержали нагану. Тих, котрих сенат засудив на нагану, увільнило министерство цілком від нагани.
Що коштують пишні будинки? Цікава рїч довідатись про кошти декотрих будинків. Так н. пр (Hotel de ville) коштував новий ратуш парискій 19, віденьскій ратуш 16, а почтовий будинок в Парижи 15 миліонів зр., Лондоньска палата справедливости коштувала 10, віденьска 9.5, а бруксельска 19 миліонів зр. Віденьска опера коштувала 7, а нова париска опера 19 миліонів зр.; палата англійского министерства пожерла 6 мил. зр., а на новий будинок ради державної в Берлинї дано 18 миліонів. Всї наведені будівлї перевисшає в цінї англійскій парлямент в Лондонї, котрий коштував більше як 24 миліони зр. — В. Б. 