Кути в вересни 1893.

[Трактованє селян в ц. к. судї.]   Минувшого року видав п. міністер справедливости директиву, після якої мають обходити ся предсїдателї трибуналів при розправах карних. Добре би було, аби чи то п. міністер, чи п. презідент апеляцій схотїв поучити ще й судьїв в справах баґательних, як належить им обходити ся з людьми, аби повага суду на тім не терпіла, бо дотеперішне поведенє декотрих судьїв єсть як не визиваюче, то попросту оскорбляюче і не гідне чоловіка о академічнім образованю.   Свідком був я наочним, як в судї повітовім в К... п. судья для справ баґательних при розправах баґательних, призивав сторони коротко: "Медведю! — ходи сюда..."   Переслухуючи одного Гуцула з Р...а малого, котрий позивав сїльского столяря о недодержанє умови що-до достаченя скринї, питає єго судья:   — З чого ви робите скринї? Гуцул відповідає:   — З бука.   На то судья знов рушає дотепом [що вже цїлком до справи не належало] і каже:   — То ви мусите богато буків потребувати... Ну, а як вирубаєте всї дерева, то на чім повісиш ся, медведю?   Чи се брак такту, чи идіотизм? — бо дотепом се не єсть хоч-би длятого, що крім самого судьї нїхто і губи до сміху не скривив, а идіотичний сміх автора сеї дотепної фрази розлягав ся по цїлій сали розправ.   Так нас трактують і так що дня з нами обходять ся. Ще Гуцул не встигне стягнути кресанї з лоба, як прийде в суд, аж тут з боку як не гукне єму судья: "Чого налазиш мене, медведю! иди, повісь ся!"   Иміяй ушеса слишати, да слишит і най приверне нам Гуцулам достояніє человеческоє, бо ми не медведї, анї не яка худоба.   ...Ь ...ь   Дѣло 