◦ ◦ ◦ ◦ ◦ ◦ ◦ ◦ ◦ ◦

Огнї. В Короснї в ночи з 28 на 29 н. ст. цвітня знищив огонь в ринку чотири доми. Пожар ширив ся з великою силою і лише завдяки енерґічному ратункови місцевої интеліґенції не прибрав ширших розмірів. Шкода виносить около 17000 зр. і була обезпечена в краківскім товаристві. — В Грабівци, селї віддаленім пів милї від Стрия знищив огонь дня 1 н. ст. мая 6 загород селяньских. Причина огню ще доси незвістна.
В процесї о обманьство против лїсничого Франца Вояковского, про що ми вчера доносили, зажадав трибунал пояснень від видїлу ради повітової в Жовкви, а коли показала ся також потреба позвати нових свідків до розправи, то трибунал відложив ся поки що на пізнїйше.
Рада міста Долини надала старостї тамошному Едмундови Навроцкому почетне горожаньство за єго заслуги для міста Долини.
Цїсар санкціонував ухвалений радою державною закон о продажи дешевої соли для худоби.
Вози спальні при поїздах поспішних н-ри 1/301 і 302/2 переходити будуть від дня 15 н. ст. мая тілько між Краковом а Чернівцами, а від 1 н. ст. червня між Краковом і Сучавою взглядно Букарештом.
Самоубійство. Стражник скарбовий, Иван Чудабовскій в Гусятинї відобрав собі житє вистрілом з карабіна. Причина самоубийства незвістна.
Чехизація Відня. На засїданю віденьскої ґрупи нїмецкого Schalverein-y забрав між иншими слово посол до ради державно д-р Ґрос і обговоривши звістні напади антісемітів Шнайдера і Шайхера в долїшно-австрійскім соймі на Schulverein, сказав так про теперішне положенє у Відни: "Віденцї в своїй звістній рівнодушности і млавости цїлком не видять і не чують сеї великої небезпечности, котра наближає ся в постати чехизації. Але нехай стережуть ся. Хто зверне увагу на исторію не одного давнїйше нїмецкого міста в Чехії, той побачить вже тепер анальоґію з Віднем. Стан робітничій і рукодїльничій находить ся вже по більшій части в руках Чехів, значна часть малих промисловцїв ческа, на сценї чули ми вже ческу мову, а ческу школу маємо вже також. Отже єсли Віденцї не будуть стерегтись, єсли они сей наплив Славян не спинять енерґічно, то можемо дождатись, що Відень для Німцїв пропаде". 