Про нашу біду.

Куда звернеш ся, всюда біда, кождий нарікає на злії часи, великі видатки а малі доходи.
По селах нужда. Знайде ся кількох богатших селян, котрим доходи вистають на покритє видатків та ще якій гріш зложать на лиху годину, але-ж то одиницї, а решта, заспокоївши найперші потреби, на переднівку пищить з голоду, бо хлїба не стало, а до нового далеко. У инших і цїлий рік передновок. До лучшого не йде, бо грунту в відношеню до того, як збільшає ся народу, що раз менше, дїли що-раз менші, а за тим і нужда, бо з того, що давнїйше живив ся один, тепер мусить виживитись чотирох. До промислу та до торговлї селяне не беруть ся і тому-то біда их що-раз більше тисне й тисне, і так невідрадно стоять против неї.
По містах не лучше. Вся торговля в руках жидовских, а промисл також переходить в их руки що-раз більше. Ще де міщаньство опираєсь на рільництві, то яко-тако дихає, троха з рілї а решта з ремісла, і так, полатавши, жиє не в роскошах, але менше даєсь єму нужда знати. Но де міщане ремісники не опирають ся о рільництво а жиють лише з самого ремісла, там, з малими виїмками, они вповнї зависимі від жидів, суть их вирібниками, бо не маючи власних складїв матеріялу, все беруть від торговельників, а наколи і засобу грошевого у них нема та й рівень освіти стоїть низько, щоб радити собі через закладанє спілок і заосмотрюванє себе в матеріял потрібний до роботи, они зневолені брати на кредит у торговцїв лихій матеріял а платити дорого, так що й за роботу мало им що зістане. Самі бідують а клієнти дорожше платити мусять за лихій виріб з лихого матеріялу, через що звертають ся до фабричних виробів, а ремісник що-раз більше попадає в біду. Тим толкуєсь, що чим раз більше число людей зосмотрює ся в вироби фабричні; ті вироби знаходять що раз більшій відбут в краю, склепи родять ся як гриби по дощи, а наші ремісники що-раз більше упадають і упадати мусять.
Перейдїм до верстви третої, се-б то интеліґенції урядничої різних катеґорій. Що-раз их більше, а біда між ними така сама, як і у тамтих. О одну посаду старає ся кількадесять; на кождім поли переповненє, і оно що раз більше зростає, бо кождий, сли тілько може, старає ся, аби лишень випровадити сина свого, як то кажуть, в люде, зробити з него урядника, священика і т. д. До того напряму ще й допомагаєсь бурсами та стіпендіями.
Як же-ж супротив такого невідрадного стану ми маємо повестись, аби знайти дорогу а радше більше доріг, куди-б можна нарід попровадити, аби улекшити єму в тім лихім а майже невідраднім станї? Безчинно стояти не можна, бо струя житя плине скоро і мов розбурхані филї пориває з собою все, що надибле на дорозї, відкидає на бік без пощади, а сама дальше прямує.
На поли тім уже створив собі рускій нарід одну дорогу, — дорогу торговлї через заложенє "Народної Торговлї", відкриванє єї філій та сїльских крамниць. Але самі признати мусимо, що на тім перестати не можна. "Торговля Народна" — як кождий склеп христіяньскій — заосмотрює в продукти не богато родів. Нам треба сягнути глубше в потреби народу, треба розширити, правда не від разу, лиш ступінево торговлю на всї продукти, а особливо витворити рід малих крамниць, котрі заосмотрювали би нарід сїльскій і мало міскій у всї потреби єго. Бачимо, що в кождім містї єсть гуртовний склад з хустками, полотенцями різного рода, котрі нарід даної околицї носить і котрі в величезній скількости розходять ся та великій оборот творять і много народу жидівского живлять. Від такого гуртівника беруть менші купчики жидки по троха товару і той по селах розносять або по ярмарках, розложивши, продають. "Народна Торговля" обняти повинна той рід гандлю і розширювати, бо того товару більше розходить ся, нїж цукру, гербати, рижу, кави і т. п., бо товару того кожда селянка і селянин потребує та й бере за готові гроші, не на кредит.
Другій рід — то скупованє збіжа, прядива та яєць, що селянин наш продає. Коли-б могло удати ся завязанє спілок по селах, котрі занялись би скуповуванєм збіжа та инших плодів рільничих, що их нарбід наш збуває, а з другої сторони заосмотрюванєм єго в конечні потреби єго, — могли би ми більшу силу торговельну розвинути, а за нею, гадаю, поступило би і обудженє між народом свідомости, що і він в той спосіб заробити може.
Праця то не мала, на папери она хутко напише ся, але ввести то в житє — се річ зовсїм не легка. Однак, коли удало ся в короткім часї по заснованю "Народної Торговлї" виказати так добрі результати, чому-ж не могли би ми і на тім поли попробувати? Може удалось би нам бодай в части, — а найтруднїйшій початок. Кождий з селян знаєсь добре на збіжу, оцїнити може єго вартість, бо сам продає на ярмарках, ходить тут, щоби в кождім селї завязалась спілка, котра би то, мірками виношуване збіже до коршми або до міста, скуповувала та дальше до більшої спілки, се-б то до гуртівника висилала, а заробок чей не був би малий.
Перейдїм до міщан-ремісників. Хоче швець зробити чоботи на ярмарок, иде до торговця шкірами, купує шкіру на борг, а доперва як продасть чоботи, з лихвою за шкіру заплатити мусить. Замов чоботи у шевця, мусить знов до торговця ити взяти шкіру, і бере яку дасть, найчастїйше злу; зробить з неї чоботи або черевики, возьме заплату, і доперва платить торговцеви, а решту затримує собі яко заробок. Торговець зідре єго на цїнї і на матеріялї, він зідре клієнта — і той кидаєсь до фабричних виробів. То само дїєсь зі всїма ремісниками, а малі лишень виїмки. Зарядити тому можна би лиш через закладанє спілок і держанє торговлї у власнім зарядї, з відки могли би ремісники брати матеріял лїпшій, дешевшій, чим улекшалось би ремісникам, а через то і клієнтам, та дало б і удержанє торговельникови, котрий такій товар продавав би. Лише зрозуміня річи і заохоти, та ще раз заохоти і доброї волї, то й на тім поли далось би зробити богато доброго по наших місточках і містах. Не можна сказати, щоби наші ремісники того не розуміли, тілько брак охоти та предприємчивости, брак принуки. Кождий каже: "треба би того зробити", але на тім і кінчить ся, бо то вже така наша лїнива натура. Отже задачею интеліґенції єсть — в добре зрозумілім интересї, щоби взялась до того, — через відчити і притяганє, заохочуванє можна би спілки такі заводити, а з малого прийде ся й до більшого, а кілько то гроша може остатись в наших руках і як би то ми піднести ся могли!
Отже, як сказано, одна дорога — то дорога торговлї, і то розгалуженої і розкоріненої між нарід. Она може заняти часть, невелику вправдї, а те все піддвигне єї троха, дасть людям честний спосіб до житя і придбає сили народови.
Друга дорога — то промисл. Ремісло у нас упало. Ремісник своєю интеліґенцією та образованєм стоїть низько, біда придушила єго до землї. Погляд єго на світ малий, знаємість ремісла свого, котре єго живить, прімітивна, длятого не може зрівнати з виробами заграничними. Край старає ся на тім поли прийти в поміч, закладає школи промислові, через котрі можна би піднести стан ремісничій, дає стіпендії для учеників, котрі могли би дальше образуватись. Правда, що то зачатки, не заспокоюють потреб загальних краю а по части, сказав би я, звернені в один домінуючій напрям промислу деревного, але і в тім взглядї робить ся поволи. Ми-ж супротив того поводимось відпорно.
До сего часу ми Русини звернулись до ґімназій, щоби можна витворити більше интеліґенції, котрої нам потреба, а по-за се що робимо? Дух той огорнув також міщан та селян, і по змозї посилають дїтей своїх до ґімназій, а мало, дуже мало до шкіл реальних. О промислових школах на-разї мало думаємо, і то тілько одиницї. А кому ж то більше повинно залежати, як не нам, щоби витворити стан середний, міщаньскій? Селянин анї не думає сина віддавати до ремісла, а тим більше до школи промислової; міщанин-ремісник учить дитину свого ремісла, о скілько сам уміє, і той хлопчина навчить ся ремісла на лад батька, — але щоб єго батько післав до школи промислової і на се лежив, — де о тім говорити? Волїв би вже післати до ґімназії, щоби мав сина священиком, урядником або бодай яким писарем.
Ось в тім біда! Поле опустошіле лежить перед нами. До зораня єго забратись нам трудно, а може й не хочесь, а треба конечно. Треба заохочувати молодїж сїльску, молодїж міщаньску до промислу, — треба в місцях, де суть школи промислові, закладати бурси та підпомагати молодїж промислову і виєднувати поміч за тую цїль від сойму, — треба трудитись, чей Бог поблагословить праци і зможемо помалу витворювати більше образований стан середний. Маємо школу ткацку, столярску, сницарску, слюсарску, з часом може й инші стануть в краю, — там звертати молодїж нашу, а скорше знайде хлїб і удержанє несогірше, і для народу зробить ся лекше, бо не будуть всї дивитись лиш на рілю, а знайдуть і инші дороги до житя.
Кажуть: Ремісників богато, лиш роботи нема. Однак сміло сему заперечити може той, хто знає відносини в поменших містах. Возьмім кравцїв, ковалїв, бляхарів, капелюшників та инших, пошукаймо их, а переконаємось, що их мало або декотрих в много місцях зовсїмнема. Єсли дамо більше образованє ремісникам, фахово их лїпше вивчимо, то певно они з голоду не згинуть, удержанє знайдуть, зможуть собі лїпше радити, а витворить ся з часом у нас сильний стан середний.
Неодин похитає головою, прочитавши се, та й подумає, що писати легко, але до дїла довести трудно. Оно справдї трудно, але як довго не будемо анї писати, анї говорити а ще менше робити, так довго нїчо не змінить ся і все буде йти по давному та все гірше. Час, щоби ми єдиного спасенія молодежи не бачили лише в станї урядничім, — час подумати троха реальнїйше, подивитись, як то дїєсь у других народів, котрі висше стоять від нас просвітою та добробитом, а узримо, що власне их сила не в ґімназії, не в прямованю молодежи до станів урядничих, але до шкіл промислових. Що має пійти до ґімназій, пійде і без принуки, — напрям той уже підготований, утертий, а час звернутись з принукою до шкіл промислових, думати о их закладаню і посилати до неї молодїж, окружати єї опікою і підпогою, а чей же хосен покаже ся, може борше, нїж думаємо.
В Станиславові 18 падолиста 1892.
Б. 