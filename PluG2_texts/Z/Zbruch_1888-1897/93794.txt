Рух в руских товариствах.

  Дня 20 с. м. відбув ся загальний збір товариства "Львівскій Боян" в сали "Рускої Бесїди".   Голова проф. В. Шухевич, отвираючи збір, зазначив якійсь застій в розвою товариства послїдними часами і длятого заявив, що потрібна конечно основна реорґанізація; дальше помянув щирого прихильника товариства бл. п. д-ра Ом. Огоновского і візвав зібраних почтити єго память встанєм з місць; подякував видїлови краєвому за запомогу, "Рускій Бесїдї" і єї членам за відступленє комнати на проби, пани Олеси Озаркевичевій за даровані музичні инструменти і п. Фил. Колессї за те, що довшій час заступав діріґента, коли той за-для браку часу не міг сповняти свого трудного обовязку. По принятю справозданя уступаючого видїлу вибрано головою на-ново п. В. Шухевича, заступником голови д-ра Ст. Федака, діріґентом о. Остапа Нижанківского, заступником єго акад. Фил. Колессу, діріґенткою паню Є. Барвіньску, видїловими п. Сев. Паньківского, Олексу Венгриновича, Осипа Дрималика а заступниками видїлових: панну Галю Огоновску і п. Єрон. Калитовского. До комісії контрольної увійшли пп. Хандерис, Кіяк і Рихвицкій.   Між иншими принято ось-такі внесеня: 1) До спомагаючих членів львівских посилати що чверть року курсора по вкладки. 2) Крім спільної проби мішаної завести ще осібну пробу мужеску. 3) Збільшити репертуар мішаних хорів творами славяньских композиторів, в першій же лінії закупити й виконувати концертові твори Бортняньского. 4) Оголосити просьбу до загалу Русинів, щоби вписувались до товариства, і то й старші особи, не лиш молодїж. [Внесеня п. Хандериса о таку зміну статута, щоби Боян міг давати представленя драматичні, і п. Венгриновича, щоби Боян не вступав на будуче в нїякі співучасти з иншими товариствами, вкінци п. Яричевского, щоби виступити з "Союза товариств польских і руских" — перепали.]   Зібрані виявили велику охоту забратись до реорґанізації товариства і єсть надїя, що она під проводом таких людей, як проф. В. Шухевич і о. Остап Нижанковскій, вповнї удасть ся.   Дѣло 