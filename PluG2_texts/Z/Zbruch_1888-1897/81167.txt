◦ ◦ ◦ ◦ ◦ ◦ ◦ ◦ ◦ ◦

Испити вступні в академічній ґімназії у Львові будуть відбуватись в слїдуючім порядку: I. Перед феріями: до кляси I. дня 15 н.ст. липня о годинї 10-ій испити письменні і устні, — по полудни того-ж дня о годинї 3-ій і дня 16 о годинї 10-ій перед полуднем испити устні. — Ученики наміряючі піддати ся испитови, мають явити ся дня 15 н. ст. липня перед годиною 10-ою перед полуднем і мати з собою: папір полініований на 3 задачі, перо, чорнило, також метрику і свідоцтво зі школи народної. II. По феріях: до кляси I. і приготовляючої розпічнуть ся испити дня 1 н. ст. вересня о годинї 8-ій перед полуднем. — З дирекції ц. к. академічної ґімназії у Львові.   В школї музичній п. Кл. Маркевичевої відбув ся оногди испит учениць перед численною публикою. Проґраму испиту, становила: гра на фортепянї, на 2, 4 і 8 рук, гра на скрипках в супроводї фортепяну, сольо співи, дуети і т. д. Всї точки виповнили ученицї дуже гарно. Можна було пізнати, що п. Маркевичева не щадить трудів і заходить ся пильно коло повірених їй елєвок. Не помилимо ся коли скажемо, що она достойною наслїдницею пок. Марка. Між иншими ученицями звертали на себе увагу панночки: Несторовичівна, Алексевичівна, Танчуківна [Русинки] і Каспарківна, Заблудовска, Маркевичівна і др. В проґрамі брали участь також учительки музичної школи.   Крадїж на зелїзничім двірци в Яслї. Вже від довшого часу замітив начальник стації в Яслї, що там веде ся систематична крадїж товарів з пльомбованих ваґонів. На реклямації купцїв виплатила дирекція зелїзниць лише сего року 1500 зр. відшкодованя за украдені товари. Аж 15 н. ст. червня удяло ся жандармерії викрити цїлу шайку злодїїв, зложену з прислуги зелїзничої і з портієра. При ревізії найдено в мешканях підозріних цїлі склади товарів, як: полотна, готової одежи, горівки, вина і яєць. Виновників арештовано.   Скандальний процес против бувшого посла до ради державної і начальника суду в Гоценпльоц на Шлеску, Ивана Неделї, відбув ся сими днями в Опаві. Разом з Неделею обжалувала прокураторія 137 молодих людей о скандальні переступства против морали. Розправа відбувала ся при замкнених дверех і скінчила ся оногди засудом Неделї на 8 місяцїв тяжкої вязницї.   Дрібні вісти. Зїзд садівників відбуде ся у Відни дня 29, 30 і 31 н. ст. липня, в котрім можуть брати участь ті, що зголосять ся до виконуючого комітету: Відень, Glessaufgasse 8. і подадуть свої адреси.   Дѣло   