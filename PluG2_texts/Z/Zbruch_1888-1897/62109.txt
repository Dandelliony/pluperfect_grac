◦ ◦ ◦ ◦ ◦ ◦ ◦ ◦ ◦ ◦

В річницю смерти бл. п. Олександра Огоновского, т. є. завтра в середу дня 10 н. ст. с. м., відбуде ся в Успеньскій церкві о годинї 9½ заходом всїх руских народних товариств поминальне богослуженє.
Заповіджений на четвер 11 л. с. м. відчит проф. Вол. Шухевича о фотоґрафії відбуде ся в комнатах "Рускої Бесїди" ул. Вірменьска ч. 27. Початок точно о годинї 3-ій по полудни.
Епільоґ вибору Бльоха. В понедїлок дня 8 н. ст. лютого розпочала ся в коломийскім судї окружнім під проводом совітника Бучацкого, розправа судова против 14 осіб, обжалованих о насильство публичне підчас виборів до ради державної в Снятинї. Акт обжалованя покликує до розправи 35 свідків доказових, а обжаловані подали тількож свідків на свою оборону.
Золоте весїлє обходити будуть о. Александер і Гонората Руденьскі в Яблонцї під Солотвиною.
Розвязанє ради громадскої в Ряшеві. На внесенє видїлу краєвого рішив намістник розвязати раду громадску міста Ряшева, зложити д-pa Фехтдеґена з уряду заступника бурмістра, і узнати єго неспосібним бути членом маґістрату на час трех лїт. Тимчасовий заряд міста поручив намістник концепістови намістництва бар. Едвардови Бруницкому, котрий яко комісар правительственний буде заряджувати містом, доки маюча ся вибрати рада громадска не уконстатуує ся. Видїл краєвий має представити мужів довірія, котрі будуть помагати комісареви при зарядї міста.
Убійство мужа. В Боянах на Буковинї посварив ся міщанин Бартоломей Зємба з своєю женою Павлиною. Сварня ставала що раз голоснїйша, аж Павлина не могучи пересвідчити чоловіка своїми доказами, хопила довгій ніж кухонний і пробила ним груди Зємби. Пробитий упав на місци трупом.
З головного шпиталю у Львові видалив ся в суботу Стефан Лабанчук з Мразницї, повіта дрогобицкого, терплячій мелянхолію. Оногди приїхала за ним жінка єго Марія, щоби єго взяти домів, та мимо заходів не можна було єго знайти. Имовірно, Лабанчук, не маючи грошей на дорогу, ходить по містї. Єсть він низкого росту, слабої будови тїла і числить 50 лїт.
П. Арнольда, начальника стації в Лавочнім, звістного з свої ввічливости всїм, що коли небудь робили прогульку до Лавочного, перенесено до Трієсту, куди він сими днями виїзджає. На єго місце перенесено до Лавочного п. Потучка, дотеперішного начальника стації в Сколїм.
Еміґрація. В сїчни с. р. приїхало до Освіцима з наміром еміґрованя до Америки 499 осіб, а то: 394 осіб з Галичини, 6 з Буковини і 99 з Угорщини. З тих осіб завернула дирекція поліції з дороги 113 а то 109 осіб з Галичини і 4 з Угорщини. З поодиноких повітів найбільше еміґрантів доставив повіт ясельскій бо 63 особи, друге місце займає повіт сяніцкій з 55 особами, відтак иде повіт кольбушівскій з 34 особами, дальше коросняньскій з 28, новосандецкій з 26, мисленицкій 22, мілецкій 21, горлицкій і пильзненьскій по 16, ропчицкій 15, домбровскій 14, ряшівскій і золочівскій по 12, ланьцутскій і новоторгскій по 11 осіб. Всї инші повіти виказують вже по менше нїж 10 осіб. В тім самім місяци переїхало через Освіцим в поворотї з Америки 819 осіб, а то: 584 з Галичини, 70 з Буковини і 165 з Угорщини.
Депутація т. зв. низших урядників при зелїзницях державних перебуває тепер у Відни і була на авдієнції у президента Билиньского та у міністра торговлї. Низшим урядникам розходить ся о те, щоби их переведено на етат урядників, бо они і так роблять службу урядників і до удержавненя зелїзницї Кароля Людвика зачислювали ся они там до урядників.
Кошти люстрацій громадских. При нагодї люстрацій громад і повітів пересвідчив ся видїл краєвий, що в деяких повітах приймили звичай, що делєґовані на комісії урядники видїлів повітових побирають кошти комісійні просто з кас громадских. Позаяк взгляди порядку суть з такою практикою в суперечности, то видїл краєвий позвав всї видїли повітові, щоби делєґовані добирали кошти комісійні виключно з каси видїлів повітових, по провіреню вложеного ними рахунку коштів подорожи. О скілько ж видїли повітові своїми ухвалами уважають за відповідне жадати від громад звороту коштів комісійних, повинні візвати их до зложеня тих рахунків причини того жаданя.
Посол Юліян Романчук — як нам пишуть дня 8 н. ст. лютого з Відня — має ся лучше. Лїкарі спершу вирізали єму карбункул на шиї, а коли потому нарвало було знов на лївім рамени, перевели перед чотирма днями і там операцію. Рани — після ореченя д-ра Альберта — виглядають добре і небезпечности нема. П. Романчук проходжуєсь по комнатї і взагалї мало лежав. Д-р. Альберт робить надїю, що до 20 н. ст. лютого (коли то имовірно буде відрочена рада державна) п. Романчук буде міг зовсїм подужати і виїхати з Відня.
Щоби збільшити фонд на основанє института для руских дївчат в Станіславові, уряджують станіславівска "Руска Бесїда" і товариство "Руских женщин" в сали касина міщаньского в четвер 18 нов. ст. лютого с. р. вечер з танцями. Стрій народний або вечерковий. Музика 58 полку; початок о годинї 8 вечером. Вступ для одної особи 1 зр. 50 кр.; білет родинний (4 особи) 5 зр. Білетів за оказанєм запросин можна набути в торговли п. Т. Стахевича, або 18 н. ст. лютого від 7 години вечером при касї. Ласкаві датки на институт просить ся пересилати на адресу п. Т. Стахевича. Позаяк станіславівскі Русини уряджують сих мясниць тілько той один публичний вечер з танцями, — а то на домаганє многих родин з провінції, — то треба надїятись, що Вп. Земляки возьмуть не лише самі участь, але заохотять прибути як найбільше своїх знакомих і приятелїв, тим більше, що тим чином зможуть причинитись до збільшеня фонду призначеного на таку гарну цїль. Комітет постарав ся о всякі вигоди для гостей, запросив богато танцюристих мужчин і приготовлює чи-мало несподїванок, так що добра забава для усїх запевнена. Тож ладьтесь, рускі красавицї, на станіславівску забаву і будьте певні, що будете бавитись в крузї своїм весело, свобідно і охочо!
Видїл Руского Касина в Стрию пригадує Вп. Землякам, що сих мясниць устроює ще одні вечерницї з танцями в недїлю 14 н. ст. лютого. Констатуємо з вдоволенєм, що першій вечерок стягнув значне число добірної публики і она весело забавлялась до білого дня, — що вечерок той вповнї удав ся, а кождий хто не був, міг того жалувати. Вечерницї 14 н. ст. лютого будуть послїдні сих мясниць. Видїл отже надїє ся, що Вп. Земляки численно зволять прибути, тим більше, що пороблено всякі заходи, щоби товариство добре забавилось. Початок точно о годинї 8 вечером. Вп. панї просить ся о звичайні скромні туалєти. Вступ 1 зр. від особи.
Дрібні вісти. Цїсар дарував громадї Андріянів в повітї рудецкім 100 зр. на будову школи. — Дня 6 н. ст. лютого відбуло ся в Мостисках вінчанє д-pa Евгенія Петрушевича з панною Леокадією Пуницкою, дочкою тамошного старости. — В Золочеві помер Теофіль Малиновскій, директор тамошної ґімназії в 55 роцї житя. — В Чернівцях помер д-р Адальберт Вахловскій, професор математики і фізики при тамошній ґімназії дня 2 н. ст. лютого в 40 роцї житя. — В Штокгольмі померла дня 4 н. ст. лютого славна шведска писателька Емілія Фліґаре-Карлєн в 85 роцї житя. Писательску свою дїяльність розпочала повістею "Вільдемарк Кляйн". До найлїпших єї повістей належать "Заступник", "Примховата жінка" і др. 