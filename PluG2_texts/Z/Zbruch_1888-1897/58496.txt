◦ ◦ ◦ ◦ ◦ ◦ ◦ ◦ ◦ ◦

П. Теодор Косарчук, співвластитель реальности з Бучача, починає, — як нам доносить — видавати з новим (1892) роком в Станіславові антісемітску часопись "Труд" два рази в місяць (кождого 1-го і 15-го) в мовах рускій і польскій (окремо). Передплата руского або польского "Труду" виносити буде 2 зр. на рік, 1 зр. на пів року а 60 кр. на чверть року.
Намістник ґр. Бадені, прибувши в четвер рано до Городка, приступив до люстрації тамошного староства. В полудне принимав на авдієнції представителїв духовеньства обох обрядів, урядників судових, раду громадску і учителїв, а відтак візитував видїл повітовий і уряд громадскій. В пятницю по візитації шкіл повернув в полудне до Львова.
Комнати лїкарскі увійдуть небавом в житє на основі ухваленого палатою послів закона. Kомнати лїкарскі будуть мати таку саму орґанізацію як комнати адвокатів, нотарів і комнати торговельні. Задачею их буде радити над спільними интересами лїкарів, над цїлями і повагою знаня лїкарского, предкладати ухвали і проєкти дотичним властям і старати ся о заведенє, розвій і зріст санітарних институцій. Кождий лїкар, з виїмкою тих, що стоять в службі державній або війсковій, мусить належати до тої комнати лїкарскої, в котрої окрузї лежить місце єго побуту.
Моральність в ґімназіях. Директор ґімназії в Тарнові Брон. Тшасковскій умістив в часописи Muzeum статью о учениках, видалених в Долитавщинї з усїх публичних шкіл середних в часї від 1880 до 1890 року. В тім часї видалено 856 учеників а то в Чехії 82; в Галичинї 67, в Австрії долішній 54, в Мораві 48; в Стирії 20, в Тироли 18, на Буковинї 12, в Австрії горішній і на Шлеску по 9, в Країнї 5, в Дальматії 4, в Каринтії 3, в Сольногородї 2 і в Побережи 1. Що до причин видаленя то за крадїж видалено в Чехії 36 учеників, в Мораві 24, в Галичинї 22, в Австрії долїшній 11, в Буковинї 9, в Стирії 7 і т. д. За неморальність видалено в Австрії долїшній 31, в Чехії 17, Галичинї 15, Мораві 18, Тироли 11, Стирії 9 і т. д. Характеристична дуже річ, що на 24 видалень за чинну зневагу учителїв припадає на Галичину аж 20 а на всї инші краї лиш 4. Рівнож два случаї вибитя вікон учителям лучили ся також в Галичинї. П. Тшасковскій доходить на підставі тих даних до результату, що найгірше з моральностію єсть в Чехії, але сего не можна сказати, бо самі безвзглядні дані не доказуют нїчого. Звістно-ж в Чехії найбільше шкіл і найбільше учеників, тож і випадків видалювань мусїло бути найбільше. Так на пр. автор каже, що під взглядом крадежи найгірше стоять школи ческі, між тим видалених за злодїйство в Чехії було не цїлих 40%, коли на Буковинї було их аж 75%.
Маґістрат львівскій знїс ухвалою з дня 21 н. ст. жовтня своє розпорядженє, видане 20 н. ст. липня в справі накладаня псам каганців а то з уваги, що з настанєм зими не показало ся у Львові вже від довшого часу скаженини. Инші постанови згаданого розпорядження, що належить доносити о появившій ся скаженинї у псів і єї симптомах, як також і заказ впроваджуваня псів до публичних льокалїв, полишають ся і на дальше в силї.
Наглою смертію померла вчера в ночи артистка театру польского Ядвига Діна (властиве єї имя було Володислава Павдін), котра від двох лїт виступала на сценї львівского театру в оперетках і опері.
На смерть через повішенє засудив трибунал судьїв присяглих в Кракові Людвика Натонка, 35-лїтного господаря з Загірян, за скритоубійство поповнене на Каз. Солецкім також господарю загіряньскім. Причиною скритоубійства був опір о кусень поля. Натонек признав ся сам, що ударив Солецкого кілька разів жорнівкою по голові в намірі скритоубійчім.
Дрібні вісти. Цїсар дарував погорілцям громади Шнирева в повітї брідскім 800 зр. запомоги a громадї Хащованє повіта стрийского 100 зр. на будову школи. — В Сколїм відбуде ся дня 26 н. ст. падолиста вінчанє панни Єлени Мироновичівної, дочка тамошного лїкаря міского, з п. Ант. Райнером комісарем староства. 