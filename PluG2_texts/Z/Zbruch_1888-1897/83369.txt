◦ ◦ ◦ ◦ ◦ ◦ ◦ ◦ ◦ ◦

Вчера дня 28 с. м. уконституував ся комітет для перевезеня мощей бл. п. Маркіяна Шашкевича і обходу ювілею смерти Маркіяна. Головою комітету вибрано д-ра Омеляна Огоновского, заступником голови д-ра Дамяна Савчака, секретарем академика Ивана Копача. Могила покійника, на котрій опісля має стати памятник, буде, надїятись, коло памятника пок. Володимира Барвіньского [хоч остаточне рішенє маґістрату міста Львова ще не наступило]. Комітет — згідно з ухвалою видїлу товариства "Просвіти" — рішив запросити на торжество похоронне: обі репрезентації краєві, Впр. митрополита і обох епископів, університет, техніку, краєву раду шкільну, збір учителїв рускої ґімназії та й школу имени Шашкевича, раду міста Львова, крім того товариства рускі місцеві і замісцеві, вдову і родину покійника. Кошти похорону покриють ся поперед всего з грошей зібраних філією "Просвіти" в Камінцї струмиловій і з чистого доходу з концерту, якій має устроїти "Боян", а дальше з датків товариству бо замість вінцїв — справить ся лиш один величавий вінець спільний. Промов буде у Львові чотири: одна на двірци дві на кладовищи, а одна на концертї вечером.   Д-рови Стефанови Федакови, адвокатови у Львові, надав Впреосв. митрополит Сильвестер грамотою з дня 21 вересня с. р. титул совітника митрополичого Ординаріята, даючи тим вираз своєї благосклонности і повного признаня для д-ра С. Федака за єго любов до нашої церкви і обряду, чого доказ дав д-р Федак, занявши ся устроєнєм гармонійного хору для відспіваня торжественної литургії в Римі. Грамота Впреосвященого кінчить ся щирим желанєм многих лїт надїленому титулом митрополичого совітника д-рови Федакови.   З Порожнина пишуть нам: Кандидат польского шляхотского комітету кс. Пастор обїзджає села і підпирає свою кандидатуру, покладаючи найбільшу надїю на ксьондзів, що тії вплинуть на виборцїв і склонять голосувати на него. Тамтого тиждня був кс. Пастор два днї в Порохнику, стараючись зєднати собі голоси виборцїв з міста, — але збору не було нїякого. Не знати, якій буде конець усего заходу кс. Пастора, бо по селах на виборцїв виходять такі селяне, що були на хлопскім вічу в Ярославі. Декуди не вибирають навіть радних громадских, щоби — як повідають селяне — "nie mieć kłopotu ze starostą"...   З Америки принесла нам сегодня почта першій нумер нової рускої часописи "для руского народа в Америцї" під заг. "Свобода". Сей першій нумер [формату майже такого, як "Дѣло"] носить дату: "Джерсі Сіті н. д. 15 вересня 1898. За мотто взяла собі "Свобода" слова Т. Шевченка: "Учіте ся, брати мої, думайте, читайте, і чужому научайтесь, й свого не цурайтесь!.. В своїй хатї своя правда, і сила, і воля!" Хто єсть видавцем або редактором "Свободи", не можна з нумеру довідатись; подано лише, що часопись виходить в Джерсі Сіті 1-ого і. 15-ого кождого місяця і коштує річно 1.50 доляра. Де-що більше про зміст "Свободи" скажемо завтра.   Війскова комісія, зложена з офіцирів штабу, инжинєрії і краєвої оборони, до котрої прилучив ся також комісар жовківского староства п. Лідль, прибула дня 21 н. ст. вересня зі Львова до Жовкви. На другій день обїхала она жовківскій повіт, задержуючи ся в тих місцевостях, куди переходило війско на маневри і разом з місцевими знатоками оцїнили шкоди, зроблені войском на полях підчас маневрів. При тій нагодї одержали деякі селяне часткову нагороду за ті шкоди.   До самоубійства учительки Абрагам в Чернівцях — про котре ми свого часу писали — додає черновецка Gazeta Polska ще такі близші вісти: Мешкаючій у Відни брат учительки Дори Абрагам, котра відобрала собі житє задля нещастної любови, виступив тепер з жалобою против сего лїкаря, що мав женити ся з Дорою, а відтак єї покинув. Брат небішки каже, що сего лїкаря, коли той був на медицинї, підпирав грошево, яко судженого своєї сестри і видав на се 1500 зр. П. суджений, ставши лїкарем, покинув Дору, оженив ся з иншою і не хоче навіть чути о зворотї побраних грошей.   Дрібні вісти. Вінчанє п. Кирила Кахникевича, редактора "Народної Часописи", з панною Антонією Бжезицкою відбуде ся у Львові в суботу дня 30 н. ст. вересня о 8-ій годинї вечером в костелї св. Антонія на Личакові. — Д-р Василь Волян одержав дозвіл носити хрест командорскій з звіздою ордеру папского св. Григорія. — В Чернівцях помер нотар Адольф Инґвер в 58-ім році житя. Покійний був родом з Тернополя.   Дѣло   