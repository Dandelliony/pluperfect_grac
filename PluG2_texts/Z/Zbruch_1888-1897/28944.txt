Справи соймові.

"Коло" польске мало вчера нараду над одною дуже важною для краю справою. Именно правиця хоче внести в соймі і пересадити проєкт, щоби члени видїлу краєвого по 3 каденціях сойму мали право до повної емеритури, т. є. 4000 зр. а взглядно 5000 зр. (бо рівночасно зазначуєся серед правиці тенденція, щоби пенсію членів видїлу краєвого піднести з 4000 на 5000 зр. річно). Правиця не страхаєся підносити тих проектів навіть з огляду на нинїшні тяжкі часи, де з кождим крейцаром треба числитися, бо той гріш тяженько приходить податникови, той гріш злитий слезами, потом і кровію, стягнений екзекуторами.
Але панам з правиці дарма о те! Зложив свій мандат члена видїлу краєвого д-р Смолька, відходить на спочинок п. Пєтрускій, — треба им дати пенсії! З якого титулу? — панове з правиці не питають! Прецінь же ті панове, як приймали уряд члена видїлу краєвого, то знали, що емеритури для них нема! — впрочім члена видїлу вибираєся тілько на шість лїт, а не на вісімнацять!
Ми рішучо мусимо бути противні такому обтяжуваню буджету краєвого, емеритурам для членів видїлу краєвого. Осїмнацять лїт урядованя — то такій час короткій, що колись по-при шістьох дїйстних членах видїлу краєвого, може край мати до годованя шістьох членів емеритів (30.000 + 30.000 = 60.000 зр. річно)
Дальше постанова емеритури для членів виділу краєвого спровадила-би всякі деморализуючі і шкідні для краю наслїдки. При виборї членів видїлу грала-би ролю протекція (більшість старалась-би напхати до видїлу банкротів из "своїх", котрим треба убезпечити бит на старі лїта). З другої знов сторони члени видїлу краєвого були-би зовсім зависимі від більшости соймової (бо все потерпали-би, що більшість соймова чи по першій, чи по другій каденції соймовій могла-би их не вибрати і емеритура пропала).
Нинїшна тенденція більшости соймової єсть: творити як найбільше пенсій і емеритур, не питаючи: чи потрїбно чи не потрїбно, чи єсть рація чи нема рації, і чи шкіра податників все то видержить! А то то і єсть, що шкіра кождого податника, а особливо хлопска шкіра уже того, що єсть до нинї, не може видержати! — а що вже й казати про різні нові тягари — видатки непродуктивні і неоправдані!
Заряд кружків рільничих (kółek) внїс петицію до сойму о 8000 (!!!) субвенції на свої ціли. Независимо від тої претенсії кружків, клюб консервативний рішив жадати в сойм основаня позичкового фонда 15.000 зр. на ціль кружків. Панове гойні — нема що казати! 