◦ ◦ ◦ ◦ ◦ ◦ ◦ ◦ ◦ ◦

На будову руско-кат. церкви в Деговій повіта станіславівского збирають з порученя комітету церковного і за дозволом намістництва дві партії селян з Дегової складки у Львові і в повіті львівскім. Село Дегова не має вже від 1872 року церкви, бо повінь в тім роцї забрала єї.
Зїзд радикалів і радикалок закінчив ся в понедїлок вечером. Редакція Kurjer-a Lwówsk-ого заповідає, що завтра подасть де-що о тім зїздї.
Торжественне отворенє товариства "Читальня зелїзнича у Львові" відбуде ся 10 н. ст. жовтня при улици Городецкій ч. 26 о 5 годинї по полудни. По посвященю льокалю і вступнім слові відбуде ся вечерок музикально-вокальний при співучасти співацкого товариства "Ехо".
Галицке заведенє темних у Львові обходить нинї 40-лїтний ювілей свого истнованя. Заведенє заложено з фонду бл. п. Винк. Скриньского, котрий 1846 р. записав на тую цїль 18.000 зр. З того фонду побільшеного відтак добровільними жертвами вибудовано дім коштом 22.000 зр. при улици Личаківскій на грунтї, дарованім бл. п. Петром Мйончиньскім. По зібраню дальших складок в краю отворено заведенє 1 червня 1851 року і уміщено в нїм 7 хлопцїв і 4 дївчата. З часом зріс маєток заведеня так, що нинї має оно більше як 200.000 зр. капіталу, зложеного з вартости будинку, з паперів і рент. Крім того дає сойм галицкій що-року 2000 зр. субвенції а громада міста Львова і каса ощадности по 500 зр. В заведеню містить ся 21 хлопцїв і 14 дївчат, котрі мають там цїлковите удержанє і побирають науку шкільну і ремесла, особливо кошикарство і ручних жіночих робіт.
Самоубійство у вязници. Оногди в ночи, в вязници слїдчій тутешного суду карного, відобрав собі житє Мойсей Айзенберґ, шинкар з Городка обжалований о співучасть в крадежи. В вязници слїдчій єсть також і жена Айзенберґа. Обоїх обжаловано на підставі зізнаня служачого одного лїкаря войскового в Городку, котрий в слїдстві сказав, що Айзенберґи намовили єго, щоби він викрав гроші з куфра свого пана. Акт обжалованя був вже правосильний і сими днями мала відбути ся розправа.
Справа підгаєцка. Як звістно, купило краківске товариство убезпечень в маю с. р. від кн. Чарторийскої ключ підгаєцкій, складаючій ся з 11 фільварків, з котрих 3 мали в арендї Лілієфельди а 8 різні польскі родини. Позаяк речинцї в фільварках кінчили ся в різних часах і веденє адміністрації того ключа було для краківского товариства невигідне, як також і з тої причини, що ключ підгаєцкій не давав достаточного доходу, то дирекція товариства, хотячи управильнити ті відносини і піднести дохід купленої маєтности, виповіла всїм поодиноким арендаторам контракти і віддала всї 11 фільварків на 20 лїт братям Лілієнфельдам в посесію, опираючи ся на тім, що чинш, якій дають Лілієнфельди, єсть дуже високій і що товариство з нїким иншим такого користного контракту не зробило би. Коли вість о тім рознесла ся, підняв ся величезний крик між галицкою шляхтою. Посипали ся різні меморіяли і отверті листи до дирекції краківского товариства і нема майже повіта в Галичинї, де би шляхта не зїздила ся і не висказала отвертим листом свого обуреня на непатріотичний поступок дирекції товариства. При сїй нагодї дістали ся від шляхти докори і владикам польским, архіеп. Моравскому і еп. Солецкому, котрі добра владичі випускають в аренду жидам. На всїх зборах домагали ся зібрані пани, щоби або дирекція уступила, або розвязала контракт з Лілієнфельдами. Тимчасом контракт був правосильний і зірвати єго без причини не було можна. Та конець сїй справі зробили самі Лілієнфельди, бо ось, як доносять нинїшні телєґрами, повідомили они дирекцію товариства, що відступають добровільно від посесії 8 фільварків, полишаючись при 3, котрі вже давнїйше арендували. Щоби однакож і дирекція не потерпіла шкоди, заявили Лілієнфельди, що уважають ся звязаними контрактом ще 4 місяцї і єсли би дирекція до сего часу не найшла посесорі на ті 8 фільварків, то може по 4 місяцях від Лілієнфельдів домагати ся додержаня контракту в цїлости. Що з того дальше буде поки що не знати, всї однако думають, що цїле поступованє шляхти то лиш пустий крик, бо нїхто не дасть висшого чиншу і Лілієнфельди мабуть возьмуть в посесію і прочі фільварки. 