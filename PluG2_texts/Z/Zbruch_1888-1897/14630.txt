Нове покривдженє прав академиків. — Кілько пропиває Галичанин? — Підводний корабель.

Нове покривдженє прав академиків. Як відомо, кожде академичне товариство має право в мисль своїх статутів потверджених намїстництвом і статутів университетских, давати відчити, відбувати наукові засїданя, котрі входять в програму товариства. Тимчасом дирекція полиції вислала до одного з тутешних товариств академичних письмо з жаданєм, щоби оно предложило дирекції полиції статути истнуючого кружка наукового, щоби повідомляло полицію о кождім вечерку або відчитї що найменше на 24 годин наперед, подаючи докладну програму, а наконець дирекція полиції заявляє, що буде в потребі розвязувати ті засїданя і потягати винних до одвічальности. Товариства академичні, чуючись покривдженими тим рішенєм полиції, постановили внести рекурс і скликати в тій справі віче академиків. Участь в параді і в рекурсі взяло також наше "Академичне Братство".
Кілько пропиває Галичанин? Щепановскій каже о тім в брошурі своїй "Wodka і Propinaсуа" таке: На одного Англичанина припадає на рік пересічно 50 зр., на одного Галичанина ледви 4 зр. Здаєсь мені, — каже він — що нема в Европі народу, котрий би так мало гроша видавав на напитки як галицкій селянин. Консумція горівки виносить у нас лиш 6—7 литрів на голову, а в Швеції виносила перед 50 лїтами 36 литрів, нинї до 20 литрів. Ексцесів піяньства єсть в Англії, Франції і Німеччині зовсім більше, ніж у нас. Але хоч там люде більше пьють, то не так скоро упиваються, бо кормляться лучше. У нас упиваються люде кількома чарками, бо не мають з відки добре попоїсти. Дайте нашим людям більше зарібку і лучшу страву, а він два рази стілько випє не упившись, десять разів стілько видасть, не стративши послідної з себе сорочки і даху над собою.
Підводний корабель. Недавно пущено з берегів Испанії корабель підводний на море подібний до веретена, довгій 22 м., а широкій 3 м., котрий пливе 10 ½ миль на годину під водою, порушаний електричним мотором. Під водою може він находитись два днї, задержуючи горизонтальне положенє. Коштує около 100.000 зр. а збудований після плянів Исаака Пераля і навіть носить имя "Пераль". 