◦ ◦ ◦ ◦ ◦ ◦ ◦ ◦ ◦ ◦

Заряд "Народної Торговлї" завів для свого персоналу при львівскім складї курс науки купецкої. І так: науку о товарах кольоніяльних викладає директор Ничай, рахунковість директор Нагірний, науку руского язика проф. Врецьона, науку нїмецкого язика секретар товариства Гладилович, закон торговельний і промисловий д-р Кость Левицкій, каліґрафію бухгальтер Волошинович. Курс сей, як довідуємо ся, має бути сталий, щоби і сей персонал, що занятий при філіях товариства, через постепенне переміщуванє до львівского складу міг з курсу користати.   В дрогобицкім повітї — як довідуємось — ладить ся основанє політичного товариства руского.   Староста — пропаґатор цивільних вінчань. В однім селї всхідної Галичини в горах місцевий війт задумав оженити ся з близькою своячкою. Священик, найшовши важні перепони до того супружества, не хотїв голосити оповідей і вінчати. Війт пожалував ся старостї на священика, знаючи, що староста не відмовить єму своєї помочи за услуги при виборах. І справдї так стало ся. Староста велїв священикови повінчати війта, а коли священик, опираючи ся на законї церковнім, не послухав сего приказу, тогдї староста приїхав до села і в громадскій канцелярії повінчав війта. Цїла справа опинила ся в намістництві і в консисторії, бо зайшли дуже великі промахи против закона, між иншим говорять, що оповіди о цивільнім вінчаню не були нїгде оповіщені, та що цїлий акт вінчаня відбув ся в канцелярії громадскій а не в старостві.   Демонстрація студентів дубляньскої школи (виступленє з интернату) закінчила ся досить спокійно. В другій день Зелених свят явилась депутація студентів у маршалка краєвого ґр. Стан. Баденього і заявила, що всї студенти вернуть до интернату, коли збір професорів прийме меморіял студентів з их бажанями і предложить єго комісії, вибраній перед кількома місяцями до переведеня змін в приписах интернату і в плянї наук. Меморіял має головно порушити справу урльопів для студентів і заряду интернатом. Маршалок признав депутації, що має право упоминатись о зміни і просити, щоби єї вислухано, а відтак заявив, що приписи интернату будуть змінені, а студенти будуть могли свобідно принимати гостей в интернатї. В наслїдок тої заяви всї студенти вертають до интернату.   Огнї. Дня 21 с. м. пополудни згоріли в Чесниках коло Рогатина [як нам з-відтам пишуть] дві господарскі загороди: шкода 800 зр., але обезпечена. Причиною огню була нерозвага малого школяря. Скінчило ся на малім нещастю, бо вітер був незначний, і то в напрямі від села. При сїм огни не було зорґанізованої помочи, бо Чесники не мають навіть таких найпотрібнїйших приладів до гашеня, як мають сусїдні села. Громада се вправдї богата, але все лихо [а бодай брак добра] через війта, славного на цїлу Рогатинщину Шеремету, стовпа польскої х....рхії. При виборах він запопадливий як муха в окропі, але в громадї хиба як муха в мази.   Анґлійскі женщини внесли до парляменту петицію о наданє женщинам в Анґлії права голосованя при виборах до парляменту і сю петицію підписало 257.000 женщин. Анґлійскі дневники пишуть, що потрібно було пятьдесять столів щоби виложити аркуші з підписами тої петиції.   Дрібні вісти. Нині 26-ого н. ст. мая відбуде ся в Скалї в домі тамошного пароха о. Левицкого вінчанє п. Михайла Грушевского, професора исторії в університетї львівскім, з панною Марією Вояковскою, учителькою зі Львова. — В Яслї арештовано в другій день Зелених свят кс. Стояловского не подавши причини. — Намістництво позволило родинї Платків змінити своє назвиско на Платускі. — В Тернополи заносить ся на страйк робітників будівничих. Мулярі і теслї зібрались підчас свят перед мешканєм старости і вислали до него депутацію, щоби вистарав ся для них о зменшенє працї денної на 12 годин і о підвисшенє платнї. — Робітники столярскі у Львові ухвалили на понедїлковім згромадженю за 14 днїв застрайкувати, бо майстри відмовили підвисшити им платню, зменшити час денної працї і право святкувати день 1 мая.   Дѣло 