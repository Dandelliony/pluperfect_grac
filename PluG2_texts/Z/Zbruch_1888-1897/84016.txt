◦ ◦ ◦ ◦ ◦ ◦ ◦ ◦ ◦ ◦

З політехніки. Міністерство просвіти дозволило виїмково ректорови політехніки у Львові приймати і вписувати слухателїв політехніки також по приписанім речинци, а именно в сїм півроцї 1893/4 до 31 н. ст. жовтня включно. Интересовані мають найдальше до 8 днїв по одержанім в ректоратї дозволї на опізнений впис, вписати ся і явити ся з книжкою і лєґітімаційною картою у професорів або доцентів, на котрих виклади наміряють ходити.   Стіпендії. Намістництво розписує конкурс на стіпендії з фонду наукового, по 105 зр., призначених для Русинів, слухателїв прав і фільософії. Поданя о ті стіпендії треба вносити до 15 н. ст. падолиста.   Начальником стації зелїзничої у Львові, на місце уступившого п. Лянґого, именований п. Северин Березовскій, брат львівского лїкаря д-ра Каз. Березовского.   Наука суконництва розпічне ся з днем 1 н. ст. падолиста в краєвій школї в Ракшаві коло Ланьцута. Ученики єї будуть два роки учити ся виробу всякого рода сукна і коців і мають виказати ся метрикою, що скінчили 14 лїт житя і свідоцтвом окінченої школи народної. Крім того має кождий ученик предложити лїкарске свідоцтво, що праця в робітни не шкодить єго здоровлю. Наука в ракшавскій школї єсть безплатна; вписи тревають до 31 н. ст. жовтня.   Відозва. Прошу Всїх, котрим дорога память пана Франтішка Ржегоржа, опустившого наш край, переїхавши до Праги, і котрі цїнять єго великі заслуги для Руси, щоби зволили надіслати менї до кінця падолиста свої фотоґрафії, підписавшись під ними а я их відповідно оправлю і вишлю нашому дорогому товаришеви. Проф. Володимир Шухевич у Львові, улиця Чарнецкого н-р 26.   Розправа прасова відбуде ся завтра дня 27 н. ст. жовтня перед львівским судом присяжних. Прокураторія обжалувала редакцію робітничої ґазети Siła о підбурюванє против львівского маґістрату, бо в згаданій часописи заміщено статью, де закидає ся урядникам маґістрату перекупство і надужитя. Обжаловані редактори пп. Гудец і Френкель заповіли, що хотять перевести доказ правди.   Міністерство війни зарядило, що новобранцї вступаючі до служби активної мають дня 1 н. ст. падолиста другій раз складати торжественну присягу по богослуженю і по відповіднім поученю в присутности старшини і войска, котре має на се торжество виступити в нарадї. Також ті, що не належать до служби активної, лише суть покликувані до вправ осїнних мають 1 падолиста другій раз разом з иншими новобранцями торжественно присягати.   Дѣло 