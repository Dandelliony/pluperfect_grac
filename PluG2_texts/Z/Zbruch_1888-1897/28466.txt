Завіщанє бл. п. Григорія Шашкевича. — З черновецкого университету. — Господарскі средства помочи селянам на сей рік.

Завіщанє бл. п. Григорія Шашкевича. Покійний крил. о. Гр. Шашкевич визначив в своїм завіщаню з дня 5. 6, 7 і 12 червня 1888 р. між иншим такі легати: 1) В §.17 записав свою библіотеку числячу 3331 томів в 3694 примірниках библіотеці львівского "Народного Дому" з тим застереженєм, щоби складала она окрему часть під назвою "Библіотека Григорія Шашкевича". 2) В §.25 записав срїбну чашу з дичкосом, звіздою і футералом, відтак білий фелон, вишиваний золотом, з всїми приборами і двома дальматиками для другої церкви міскої у Львові при "Нар. Домі" з застереженєм, щоби упоминати все в часї богослуженя о души покійного, коли ті посуди a взглядно ризи будуть уживатись при богослуженю. 3) В §.30 записав для бурси "Народного Дому" 50 зр. платних в двох піврічних ратах з долу. 4) Основною грамотою з 18 червня 1888 р. поручив Григорій Шашкевич в 14 упр. совітови "Нар. Дому" управу фондації єго имени, виносячої около 40.000 зр. і визначив за управу єї институтови 50 зр. річно а для касієра єї 5—8% з єї річних доходів брутто.
З черновецкого университету. Инсталяція нового ректора д-ра Калужняцкого послїдувала, як звичайно, 4 н. ст. жовтня. Новий ректор мав инавґураційну бесїду про податки і розвій славяньскої фильології. Уступаючій ректор проф. Конст. Попович відчитав справозданє за минувшій рік, після котрого черновецкій университет мав всего 261 слухателїв, з них 35 надзвичайних, 195 з Буковини, 49 з Галичини, 3 з Австрії, 4 з Чехії, 4 з Угорщини, 1 з Герцеговини а 5 з Румунії. Після народности було: 104 Нїмців, 103 Румунів, 34 Русинів, 25 Поляків, 3 Чехи а 2 Серби; після віроісповіданя 112 прав., 69 жидів, 49 рим.-к., 14 гр.-кат., 11 протест., 3 вірм.-кат., 2 вірм.-ор і 1 безконфесійний. — В теперїшнім півроці читає проф. д-р Смаль-Стоцкій "Исторію рускої литератури XIII.—XVI. віку" через 3 години і "Паломника Данила Мниха" через 2 год. на тиждень. — Проф. д-р Калужняцкій читає: "Старословеньскі тексти" (1 год.), "Синтаксу падежів в славяньскій мові" (1 год.) і "Нову россійску і польску литературу" (3 год. на тиждень). На богословскім видїлї заповіли і рускі вправи: о. Стефанелі з катихитики, проф. К. Попович з гомилетики; все проче подаєся вже 15-ий рік тілько по румуньски мимо роспорядженя министерства, що румуньскі виклади остануть лише через якійсь час переходовий і мимо внесеня д-ра Зоти в радї державній, щоби виклади на богословскім видїлї черн. университету були румуньскі і рускі.
Господарскі средства помочи селянам на сей рік. Сей рік належить до лїт найтяжших, і найстарші люде не тямлять так великої кризи господарскої, як сегорічна. В році 1866 було бодай подостатком паші, сего року в значній части краю нема нї збіжа нї паші. То-ж акція ратункова для селян діткнених неурожаєм повинна бути всесторонна. Передовсїм край повинен постаратись о то, щоби рільники мали по цінах приступних де купити для худоби паші. О сїнї і соломі тут нема й бесїди. Сїна нема де купити, а далекі транспорти соломи не оплачуються. Впрочім у наших селян суть розмірно значні запаси соломи в видї околотів, а на сегорічну солому і на запаси околотів ми мусимо рефлектувати яко на підставу при акції ратунковій для худоби. На самій соломі худоба не перезимуєся. Але додавши до сїчки паш сконцентрованих, можна худобу визимувати. Таких паш сконцентрованих продукуєся в нашім таки краю значна скількість. Фабричні олїйнї достатчають велику силу макухів, котрі суть найзнаменитшим кормом для худоби, і розмірно найдешевшим. По-при макухи маємо також велику силу грису з млинів парових. Ті паші належало-би селянам достатчити по цінї як найприступнїйшій, бо лише тим способом охорониться их худобу від нехибного численного помору. Другою, неменше важною річею було-би достатчити селянам на слїдуючу весну насїня ростин пашних, котрі би заступили вигорївшу на сеголїтній посусї конюшину. До таких насїнь зачислити можна між иншими овес, гірчицю, вику, гречку, сераделю і т. п. Край повинен поручити Товариству господарскому занятися тою справою, визначивши відповідні фонди. Третьою також дуже важною справою було-би постаратись о зниженє тарифи перевозової для всякого рода транспортів господарских по зелїзницях. Ми знаємо случай, де за транспорт насїня, що коштувало 3 зр., заплачено аж 2 зр. Особливо тарифу за транспорт малих партій належало-би зрівнати з тарифою за транспорти цілими ваґонами, а тарифу ваґонову знизити єсли не до ¼ части, то бодай о 50%. До продуктів господарских зачисляю тут лише продукти сирі і навози. Не повиннося також забути і о копальни солей потасових в Калуши. Ся незвичайно богата копальня стоїть тепер безхосенно, то-ж в виду великого значіня тих солей для продукції пашних ростин належало-би постаратися, щоби заряд копальнї соли в Калуши приготовив запас солей потасових і продавав их галицким рільникам по коштах виробу.  