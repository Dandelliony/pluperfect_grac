В справі похорону Адама Міцкевича,

найбільшого польского поета, котрого порох перевезуть із Парижа та поховають у Кракові 30 с. м., дістаємо від краківских академіків таке письмо до славянских академіків з просьбою помістити єго в перекладі на руску мову:
"Товариші! Комітет репрезентаційний, вибраний на загальнім академічнім вічу в Кракові 2 л. червня 1890 р., постановив устроіти при нагоді похорону Адама Міцкевича (30 л. червня с. р.) перший зйізд польскоі і славянскоі академічноі молодіжі, а то для обопільного зближеня, пізнаня намогів та переконань славянскоі молодіжі. В надіі, що Товариші возьмуть участь в похороні Адама Міцкевича, просимо взяти участь і в Зйізді, що відбудеся на другий і третий день після похорону, з такою програмою: Перший день. О. год. 9-тій рано збори в Collegium novum. Зібраних повитає голова комітету, після чого наступлять відчити та промови участників зйізду, в справах славянскоі молодіжі; по обіді відвідини історичних памяток міста Кракова, — вечір торжественна вистава в театрі. Другий день. Рано, як буде погода, вихід на копець Косцюшка, вкінці спільна вечеря і пращанє. Звіщаючи отсе Товаришів про задуманий Зйізд, просимо відповісти, чи Товариші возьмуть в нім участь через делегатів і чи вони матимуть відповідні відчити та промови. Відповіди просимо присилати на руки підписаного голови секціі інформаційноі, під адресою: Wojciech Szukiewicz, Kraków, Starowiślna, nr 13, II. piętro. Войтіх Шукевич, Володислав Навроцкий, Станіслав Щитницкій. Товариства молодіжі, котрі сеі відозви ще не дістали, зволять про се звістити репрезентаційний комітет, після чого зараз буде вислана відозва. На лихо, як дізнаємося в остатній хвилі, віче славянскоі молодіжі власти заборонили, так що сю відозву друкуємо тепер тілько яко історичний документ. Остався самий похорон, на котрий, звісно, всяким академікам вільно прийіздити.
З підписаних комітетових, д. В. Навроцкий — Русин, голова "Академічноі Громади", котра очевидячки також возьме участь у похороні Міцкевича. Не сумніваємося, що так само зроблять і інші рускі академічні товариства бодай украйінского напрямку, і будуть собі мати за честь причинитися до звеличеня великого поета польского, славянского і вселюдского, котрим Поляки справді можуть повеличатися. Треба тілько, щоби руска молодіж виступила там яко молодіж осібноі націі, котра не знає історичної Польщі, а знає тілько Польщу етнографічну, людову; а при тім треба, щоби руска молодіж гідно показалася перед Славянами, яко рішучо поступова молодіж. По нашому, Русинам відхилитися від участи в тім святі, ніяк не слід. Се значилоби і тяжко зневажити Поляків, Славян тай усю людскість, і показатися трусами, що не чують у собі на тілько моральноі сили, щоби гідно стати до очей з Поляками.
Редакція. 