До наших красавиць.

Важне становище женщини на світї. Она єсть другою половиною роду людского; она єсть помічницею мужчини, в єго трудах, в єго боротьбі з недолею, в єго прямованю до висших цїлей. Жена украшає і уприємняє житє мужеви, она вичитує з очей єго смуток і журбу і розгонює єї своїм любим успіхом, своїм солодким поцїлунком; приносить в клопотах часто добру раду, злагоджує і успокоює бурливе єго серце, лагодить яркість гнїву і жорстокість дикого успособленя. Она, зарівно як муж, єсть спосібна до всяких идей, до геройских чинів, до патріотичного пориву і пожертвованя. Женщина образована і благородна скорше навіть пійме і перейме ся високою гадкою як мужчина, а навіть огріє і одушевить нею свого мужа. — Приміри великих чинів, патріотичного пориву, геройского посвяченя женщин подає нам численно исторія. Щасливий нарід, в котрім жиють женщини, одушевлені патріотизмом, бо они суть підоймою і товчком до патріотичних чинів і підпомогою в культурнім розвою народу.   В наших часах взнесла ся женщина Русинка до висшої степени не лише образованя але заразом до чинів високих і патріотичних. Збудило ся в серци єї чувство народної гордости, почутє висших патріотичних идей і цїлей, она виступила з своєї вікової пасивної ролї і бажає горячим серцем брати участь побіч мужчини в чинностях публичного житя. Тож нагоджує ся справа, в котрій в сам раз припадає для неї роля до дїланя дуже красна і дуже успішна.   Дорогі, Достойні і Многоповажані красавицї наші! До Вас передовсїм звертає ся комітет будови руского народного театру: займіть ся щиро збиранєм фондів на тую многоважну цїль і прямуйте з запалом до осущеня дїла, що має для нас далекосяглі і вельми спасенні наслїдки. Ви то зможете, Ви о много більше зберете, як мужчини. Позавязуйте в тій цїли всюди товариства, употребляйте кожду нагоду, чи то при забаві, чи при весїлях, і при всяких товариских сходинах. Уряджуйте концерти, аматорскі театри, забави, відчити, льотерії, словом ужийте всяких можливих способів. Вашим красним устам, Вашим вимовним очам нїхто не опре ся. Розбуджайте і загрівайте духа патріотичного, щоби наш нарід цїлий розгорів одним чувством і одним духом патріотичним від молодця аж до дряхлого старця, від високого достойника аж до селянина під соломяною стріхою; обгорнїть патріотизмом всї верстви народу в одно, влийте в холоднокровних і байдужих мужів ваших, братів ваших, приятелїв і знакомих ваших горяче чувство любви вітчини, а тогдї сотворите велике дїло. І здвигне ся храм наш величаво, як святиня красних штук і наук, а Вас величати буде весь нарід тепер і в будучности від рода в рід.   Передаємо долю нашого руского театру в Ваші руки, дорогі красавицї наші; покажіть світови, що руска женщина зарівно чувствує патріотично, як чувствували в старинї Грекинї і Римлянки, а в новійших часах благородні Польки.   Комітет просить датки надсилати або чеками через щадницю почтову або під адресою: Комітет будови руского народного театру ул. Вірменьска ч. 2.   Від комітету будови руского народного театру у Львові.   Дѣло 