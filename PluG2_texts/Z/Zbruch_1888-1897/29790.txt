Сойм краєвий.

В доповненю до передостатного засїданя сойму, на котрім промовляв посол д-р Король против субвенції для Змартвихвстанців зайшла одна сцена, котрої не можемо поминути мовчки.
Говорив гр. Голиївскій і як-раз, коли виповів слова, що рускій народ не з довірія вибрав тих 15 послів, що уважають себе єдиними представителями руского народу, польскій посол Т. Р. кликнув: Wybrał 15 szujów! Перед послом P. стояв рускій посол О. Почувши той виклик, звернувся до посла Р. і сміло запитав єго: "Кого властиво ви, пане, назвали шуями?" Посол Р. відповів: Tych 15 szujów! (и вказав на п. О.) На то рускій посол голосно: "Ти шуя і блазень!" Голос руского посла розлягся, мимо гамору, в ширшій круг салї... На тім скінчилось: замовк п. Р. замовк і п. О.
______
Остатнє засїданє сойму відбулося під якимсь пригнетаючим вражінєм, а сесія соймова закінчилася якось нїяково.
Перед засїданєм посли по коридорах і в сали ставали то більшими то менчими групами і говорили про пригоду дня, про поєдинок між двома послами Русином і Поляком, котрий тілько-що скінчився о 10 годинї рано. Намістник довго конферував з маршалком. Посли консерватисти дуже були зачудовані і заклопотані. Видко було, як она показували один другому пальцем по лици, від ока аж до бороди (се значило рану посла Поляка) і чути було уривані реченя: "він (Поляк) визвав єго (Русина)" — "секунданти" — "на шпадони" — "пару скалїчень, але дрібних" — "два скалїченя, але одно тяжке" — "сїм разів напирали на себе" — "що єму сталося? таж він рубака, один з найлучших в Галичинї!" і т. д. Посол Поляновскій, коли єму хтось оповістив результат поєдинку, зблїд як труп.
Почалось засїданє интерпеляцією посла Романчука — потім знов відповідь посла Романчука в справі калуского видїлу повітового — потім бесїда посла Телишевского о галицкім судівнпцтві, наконець знов знаменита промова посла Романчука в справі реферованя в рускім язиці. "В 1874 році реферував пос. В. Ковальскій по руски і нїкого то не разило, а сеї сесії рускій реферат яку викликав бурю! Се найлучшій знак, як дуже від того часу погіршилися відносини наші!" Сі слова предсїдателя руского клюбу викликали у Поляків пригнетаюче вражінє.
Наконець маршалок закривав сойм вялою промовою тілько в польскій мові. Руского слова сим разом уже не промовив!
За те і нїхто з руских послів не промовив до него на прощанє, як се бувало давнїйше... 