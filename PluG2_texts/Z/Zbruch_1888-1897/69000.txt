З старо-міского повіта.

[Екзекутники за дороги. — Урожай. — Дики.]
Видїл ради повітової в Старім-Містї порозсилав майже по всїх селах екзекутників за дороги. Екзекутники поприходили до сїл дня 9 с. м. і сидїли щось до 18. Повітова рада видала наказ до всїх громад в маю, щоби зачинали робити коло доріг, бо, після єї гадки, скінчать з кінцем мая ярувати, і щоби з кінцем червня відроблено престації. Тимчасом по селах, особливо гірских, робота в поли за-для довшої слоти протягнула ся до половини червня, а відтак забрали ся люде до доріг. Однак нараз трудно і недогідно вигнати на дороги цїле село, особливо більше. Робота протягла ся трохи довше і деякі громади вже й докінчували робити, аж ту повітова рада через ц. к. староство шле несподїваних гостей! Ті екзекутники дуже щасливі люде: кожда громада платить по 1 зр. і годує их. Декотрі діставали по два села, за кільканацять днїв забрали ладні гроші з людей! Крайний час, щоби всї тії, що екзекуцію накладають, той спосіб покинули і не деморалізували людей цїкавих на той заробок.
Тепер уряди податкові шлють за залягаючі податки карти упоминаючі і рахують за кождий день по 5 кр. Те саме, або щось подібного могла би зробити і кожда рада повітова, коли їй прийде охота накладати екзекуцію, а зібрані гроші обернути н. пр. на закупно знарядів до направи доріг і пороздавати по селах. Старі екзекутники могли би вже вийти з моди, — най працею заробляють на кусник хлїба, а не валяють ся по селах по коршмах.
Найбільше клопоту і труду з дорогами по наших селах мають війти. Стій на дорогах через кілька тижднїв день-в-день; видай кождому картку, що своє відробив; біжи до двора по дерево на мости; виганяй фіри до лїса по матеріял або шутер на дороги; роби безконечні викази на відроблені престації. По-при те війти мають полагоджувати тисячні инші интереси для суду, для староства, для уряду податкового, для ради повітової, для ґеометра, і в громадї найдесь досить справ. Зі всїх боків грозять карою, треба на всї боки дивити ся, щоб не наразитись і ворога собі не зробити. і за те все платять війтам по 10—20 злр. річно. Не дивниця, що у нас декуди війти так нївечать ся.
Теперішна екзекуція далась селянам добре в знаки. Тамтого року повибивав засїви град майже в цїлім повітї староміскім, — люде не мають що в рот вложити, до нового ще далеко, а їсти хоче ся, то купують, зазичуючись по містах, кукурузу. І сей рік не дописав. Жито декуди ладне, але ячмінь не дописав, так само й овес. Де-що злива позносила по засїві, а много вимокло.
В лїсах ґр. Водзицкого розмножили ся дики і нищать селянам бульбу. Кождої ночи сторожать люде і голими руками обганяють звірів. В Топільници вийшов пізним вечером селянин до своєї бульби і побачив щось чорного коло неї. Вистрілив, заждав хвильку, прийшов близше, дивить ся, а перед ним лежить другій ґазда в крови, що вийшов до бульби відганяти диків. В Гвіздци має відбути ся 4 серпня облава на дикі звірі. 