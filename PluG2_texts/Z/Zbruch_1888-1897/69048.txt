Історію заколоту в Тучапах

поясняє в дописи до "Гал. Руси" найкомпетентнїйшій знаток тої справи о. Барнович, парох Острова і Тучап. На основі того єго письма можна найлучше зорієнтуватись в цїлім тім загадочнім заколотї і для того позволяємо собі се письмо тут повторити. О. Барнович ось так розказує:
Запитуваний зі сторони добромислячих людей, що дїєть ся з переходом жителїв Тучап на лат. обряд, поясняю прилюдно і обєктивно цїле дїло, полишаючи всякі коментарі читаючій публицї.
Дня 8 (20) липня с. р. (н-р 94 приходского протокола) дістав я з ц. к. староства в Ярославі слїдуюче письмо:
"Do Wielebnego Urzędu paraf. obrz. gr. k. w Ostrowie. L. 18942. Wedle postanowienia art. 6. ustawy z dnia 35 maja 1868 N.49 Dz. p. p. udzielam Wielebnemu Urzędowi parafialnemu do wiadomości wykaz tych parafian obrz. gr. k. zamieszkałych w Tuczempach, którzy w miesiącu czerwcu b. r. zgłosili w c. k. Starostwie swe wystąpienie z obrz. gr. k. Jarosław dnia 14 lipca 1892. Ck. Starosta Szczurowski."
Таких єсть 121 семейств, осталось же при рускім обрядї 17.
Того ж самого дня (н-р 39 приходского протокола) одержав я з консисторії слїдуюче письмо:
"Прч. уряд парох. в Острові. Ч. 3943. В рішеню донесень з дня 5 липня ч. 84 а з 13 липня ч. 88 заявляєть ся, що в виду крайного упору громадян тучапских, баламучених від незваних людей, котрі в переходї Тучапян на обряд лат. винайшли собі якоби повне поле до попису і раді би увіковічнити враждебні свої затїї, вимірені против исповідників обряда гр.-кат., нема на тепер иншого виходу, як відкликати в ц. к. старостві згадану конкуренцію, що при такім станї дїл давно вже належало зробити.
Від епископскої Консисторії в Перемишли, дня 17 липня 1892. Юліян, епископ."
Повинуючись повелїню своєї власти, я відкликав конкуренцію в ц. к. старостві дня 9 (21) с. н., хотяй приходить ся менї оставатись на неозначений час з семейством в такім мешканю, котре три роки тому комісар староства п. Познаньскій з нагоди конкуренційної розправи в справі огорожі коло церкви хотїв замкнути, однако мій бл. п. попередник усильно просив не чинити того, і рішенє то відмінив. Свідком того був о. Іоан Хотинецкій, крилошанин і приходник в Ярославі, яко консисторскій відпоручник.
Однак вернім ся до рішеня ц. к. староства.
Як жителї Тучап взагалї понимають перехід з обряду руского на латиньскій, на безконфесійність (гл. Gazeta Jarosławska н-р 17 з 1892 р.) і наконець на протестантизм, доказує протокол ц. к. староства, мізтячій слїдуючі факти: Дня 4 липня хрестив я хлопчика з Тупчан, сина Андрея і Катерини Вусиків; дня 6 липня похоронив я сина Дамяна і Марії Корецких; 14 липня похоронив я дитя, хрещене з води акушеркою, служницї в Тучапах Ирини Мудрої; дня 19 липня їздив я до хорого Григорія Хараша; дня 29 липня похоронив я того-ж. На моє запитанє: для чого взиває мене яко безконфесійний або протестант, одвітив пок. Григорій Хараш в присутности многих людей, що як був Русином-католиком, так і єсть, а що підписували другі, то й він підписав, не розуміючи важности свого кроку. Дня 6, 10 а 24 липня служив я литургію в Тучапах при як найчисленнїйшім зібраню вірних, з котрих за кождий раз сповідалось і причащалось по 20 людей. То факти говорячі самі за себе і кождий безсторонно мислячій чоловік може пересвідчитись, що нарід з виїмкою 2—3 підмовлених людей не хоче нїяких змін. Аранжери цїлого дїла, вимушуючі підписи, баламутили людей, що єсли підпишуть супліку, тогдї освободять ся раз на все від конкуренції до матричної церкви; в виду того кождий охотно приняв ся за дїло, а навіть давав лепту на покритє розходів, котрі — як мене увіряють самі Тучапяне — виносять висше 300 зр. В цїли провіреня підписів делєґувало ц. к. староство дня 12 липня комісара п. Пуницкого, котрий був в Тучапах, — але що зробив, не знаю; знаю лише, що був у мене і метрики родженя переглядав, щоби дїти від 7 до 14 лїт виключити від переходу, і они покищо остають ся при гр.-кат. обрядї. Однак в недїлю по богослуженю зголосилось до мене троє людей з заявленєм, що их записали самовільно на перехід, они того не хотять, бо боять ся кари Божої і длятого сповідались і питають: що дїяти? Другі питали, чи можуть їхати до епископа за порадою, бо их страшать, що им не буде свобідно рускі празники обходити, церков буде замкнена, на випадок смерти світла им не дадуть, і що найважнїйше — цїлу конкуренцію будуть мусїли заплатити і в тій цїли их землю продадуть. Пояснивши цїле дїло на проповіди, одобрив я их наміренє поїхати лично до владики і сегодня они вже в Перемишли. Довідую ся, що більше число людей намірили явитися до мене з заявленєм, що имена их записані без их відомости і що переходу на лат. обряд они собі не бажають.
Кождий безсторонний пізнає з того, що цїлий рух єсть визваний місцевими і посторонними одиницями під предлогом, мов-то в лат. обрядї нїяких тягарів нема, а єсли би й були, то Тучапяне були би від них увільнені. Що так єсть, потверджує слїдуючій факт: Дня 21 с. м. приходить селянин из Тучап, підписавшій ся також за переходом на лат. обряд, і розказує: "Минувшої суботи 4 (16) липня прийшла з Ярослава Теодор Глубиш і Войтїх Блок, господарі з Тучап, а заявили, що кс. Андрей Солецкій, лат. сотрудник в Ярославі, сказав: "Od dzisiaj będziecie tu do mnie przychodzić z wszelkiemi potrzebami duchownemi i ja będę do Tuczemp jeździł do Rusinów, bo wy już Polacy." І дїйстно, з Тучап дня 21 с. м. повезено хлопчика до костела в Ярославі і там єго охрещено, хоч отець єго Антоній Хараш, господар з Тучап, єсть гр.-кат. обряду. В тім дїлї подав я жалобу до ординаріятів, бо чей-же і лат. сотрудник стоїть під законами, котрі що-до йоти сповняти повинен, тим більше, що — як я з достовірного жерела довідав ся — епископ Солецкій видав куренду, в котрій строго заборонив підвладному собі духовеньству мішатись в тучапскі справи. Підождем а увидим тим більше, що війт з Тучап, Томаш Ясевич, говорив публично в Ярославі межи зібраними в задатковій касї людьми, що "ks. biskup Solecki telegraficznie dał djspenzę [!] łacińskiemu duchowieństwu udzielać wszelkich błogosławieństw Rusinom z Tuczemp." То в данім випадку ствердити можу свідками.
Будучи сими днями на засїданю громадскої ради в Острові, щоби потвердити одержанє 10 зр. на асекурацію церкви, довідавсь я від людей, що аґітація кипить повсюду. І так Петро Дуда з Острова, брат Андрея Дуди з Тучап, котрий горячо займав ся пропаґандою, спорив з другим жителем Острова, говорячи, що Тучапяне виграють. Однак той, ще не заражений wyższą kulturą, оспорював, "бо прецїнь наша віра і латиньска то все одно". На то Дуда відповів по польски: "Niech tam będzie wszystko jedno, ale zawsze polska wiarę popierają wszyscy, i panowie i...., a ruskiej nikt, bo ona zawsze do szyzmatyckiej podobna!.." От катехиз, котрого селянин сам не видумав нї не вичитав, бо тут соціялістичних книг нема, лише хтось z życzliwości dla Rusinów таких правд віри научив нашого Петруся.
Се хотїв я сказати в интересї истини, задержуючи всї подрібнїйші факти поки-що для себе, бо не хочу піддавати их субєктивній критицї. Конець-кінцїв я ще не написав: "Пропало!" — доки не увиджу чорне на білім з Риму, бо прецїнь: Roma locuta, causa finita.
Священик А. А. Барнович, приходник в Острові і Тучапах." 