Голоси праси в справі реформи виборчої і внесеня посла Романчука.

Краківскій Czas висказав у вступній статьї з 27. жовтня такі погляди що до внесеня посла Романчука: нельояльно в тій справі поступив собі сам внескодавець п. Романчук. Се твердженє будемо мотивувати.
На початку каденції три великі клюби парляментарні заключили компроміс щодо способу вибору послів до комісій та уложили ключ на кождий случай. Відповідно до загального числа членів комісії припадає на Поляків певне постійне число, Поляки же принялись за увзглядненє Русинів при виборах до комісій і умовили ся з ними. З тої угоди вийшло, що Русини в комісіях в 24 або менше членів не дістануть нїякого місця. Мимо того Поляки до деяких таких комісій відступили для Русинів одно місце. Сими днями п. Романчук зажадав від польского кола, щоби число членів комісії для виборчої реформи збільшити з 24 на 36 членів і щоби в сей спосіб один Русин міг війти до комісії.
Після наших информацій, і ті информації суть дуже віродостойні, парляментарна комісія польского кола на разї відмовила се Русинам, представляючи п. Романчукови, що з тою справою нема чого спішити ся в тій хвили. В короткім часї правительство має в комісії зложити своє заявленє що-до внесеня о безпосередних виборах до державної ради з курії сільских громад. Отже або ся деклярація в такій спосіб випаде, що комісія залишить сю справу і тогдї Русини не мають интересу, щоби хто з них засїдав в комісії, або в противнім случаю правительство зробить таку деклярацію, що комісія дїйстно приступить до дальшої роботи. Тогдї буде пожадане, щоби Русини порозуміли ся з польским колом, позаяк ходить тут о першорядну справу краєву, що до котрої Русини з засади повинні оминати борбу в центральнім парляментї. Єсли можна буде порозуміти ся, тогдї самі Поляки будуть старати ся о вибір Русина до комісії, тогдї там Поляки будуть спільно поступати в однім напрямі. Єсли-ж порозумінє не удасть ся, тогдї ще досить буде часу, щоби нагадати ся над тим, чи вибрати мимо того Русина до комісії на се, щоби він там при чужих вів борбу з Поляками.
Мимо такого розговору з Поляками, мимо того, що і другі два компромісові клюби відказали домаганю Русинів, Романчук забезпечив собі підпору молодо-Чехів, моравских старо-Чехів, Дальматинцїв і антисемітів супротив Поляків та дальше, коли побачив на самім початку засїданя, що многі посли а именно польскі суть неприсутні, покористував ся тим, щоби спробувати щастя та виступив з своїм наглячим внесенєм.
Се поведенє неповажне і в найвисшій степени нельояльне та показало наглядно, що Романчук не лиш не перетравив ще елєментарних правил парляментарних, але ще до того є непевним елєментом, на котрім не можна нїчого поважного будувати. Що за драстичний і відстрашаючій примір нелояльности: длятого приналежати до компромісу, щоби від него брати, що удасть ся, а рівночасно длятого належати до опозиції, щоби і з-відси щось зарвати, чого там не дістало ся! Очевидна річ, що доки рускій клюб буде репрезентований п. Романчуюм, не може числити на се, щоби найшов довірє в польскім колї. П. Романчук очевидно не знає ваги умов і парляментарних компромісів.
Що в тій справі за п. Романчуком в палатї голосовали моравскі старо-Чехи і Дальматинцї, то і они поступили собі нельояльно, позаяк приналежать до компромісу, отже знають, що за тим треба в палатї голосувати, на що пристануть всї три клюби великі. Обурило же поведенє молодо Чехів, котрі старали ся присилувати старо-Чехів, коли старо-Чехи не підперли их внесеня о поименнім голосованю, крикливими і голосними окликами "ганьба", щоби з ними голосували. На що зійде парлямент, єсли голосованє буде відбуватись під грозою терористичних криків? А таким оружєм власне ті воюють, що при кождій нагодї так плавно говорять про потребу парляментарної свободи!"
Статья же Now. Reform-и, котрої змісті ми вже навели а в котрій даєсь нагану колу польскому, звучить так дословно:
"Єсли не можемо погодити ся з гадкою, яку в парляментарній комісії висказали польскі єї члени, то не менше мусимо згадати відкиненє більшостію польского кола жаданя руского клюбу, щоби він міг брати участь в нарадах комісії для реформи виборчої.
В першім случаю справедливі закиди стягнула на себе польска делєґація тим, що не оглядаючи ся на жизненні интереси найчисленнїйшої кляси виборцїв, не зважаючи на поступові идеї, котрі здобувають собі прихильників в цїлім цивілізованім світї, — видить і бажає видїти лиш малу сферу интересів одного стану, котрому з кождого огляду єсть на руку дотеперішний виборчій закон. Більшість кола, що держить ся ретроґрадних і еґоїстичних в тій справі поглядів своїх представителїв, може бути певна, що она в тім случаю не єсть виразом опінії, пануючої в краю, а противно, що з опінією ширших сфер суспільности польскої станула в явній суперечности, бо винявши найслабшу у нас числом курію більшої власности, обі инші курії чують ся дотеперішним законом виборчим покривджені, і в интересї так своїм, як і краю, мусять змагати рішучо до єго зміни.
В другім случаю, відкидаючи постуляти руского клюбу, більшість кола польского показала ся несправедливою супротив репрезентантів братного народу, з котрим живемо в однім краю, — а сповнила політичний нетакт, котрий дуже діймаючо може відбити ся на дальшім розвою польско-руских відносин. А коли зважити, що рускій клюб через свого репрезентанта бажав в парляментарній комісії заявити жаданє безпосередних виборів в сїльскій курії, то виступ руских послів в тій справі відповідав интенціям без порівнаня більшого числа виборцїв нашого краю, анїж самолюбні змаганя більшости кола. Отже симпатії загалу поступової, незаслїпленої еґоїзмом польскої людности мусять бути в тім случаю по сторонї Русинів, а не по сторонї польского кола.
Справдї трудно поняти, як більшість кола могла так з легким серцем виставити на захитанє дотеперішний modus vivendi з руским клюбом, коли жаданє єго відповідало насамперед зовсїм понятям о справедливій участи сторонництв в парляментарних комісіях, а подруге в ґрунтї річи не мало жадного, дальше сягаючого значіня. Русини, єсли би их бажаню вдоволено, були би до комісії для виборчої реформи вислали одного свого репрезентанта, котрий би при голосованю відограв був також малозначну ролю, як єї міг відограти в палатї цїлий рускій клюб, єсли би єго не поперло польске коло зі своїми теперішними аліянтами.
Чи менери кола польского бояли ся, щоби той Русин не виступив з наріканями на дотеперішну процедуру виборчу у всхідній Галичинї і на упослїдженє курії меншої власности посередними виборами? Єсли так, — то тим більше треба жалувати, що знасилувано засаду свободи слова, котре голосно відізве ся певно на засїданях палати а про опінію публичну не треба вже й казати. Єсли би жалоби і мотиви того посла руского в комісії були безосновні, то від чого-ж засїдають у нїй польскі посли, щоби спротивитись им і довазати безосновність; а єсли би були справедливі, то треба им слушність признати, бо инакше годї вірити в засади політичної справедливости.
Наслїдки нетакту більшости кола обявили ся вже вчера на засїданю палати. Внесенє Романчука упало вправдї, але зискало розмірно значне число 76 голосів против 88. Отже клюб рускій шукав і найшов прихильників серед Нїмцїв і Чехів, — а помочи Поляків не мав. Але на тім не скінчить ся. На засїданях палати будуть Русини виступати, не оглядаючись зовсїм на Поляків, а гнїв, найнепотрібнїйше викликаний, подиктує им неодно остре слово, котрого можна було оминути. 