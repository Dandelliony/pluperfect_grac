Отворенє сесії буковиньского сейму.

Отворенє теперїшної сесії буковиньского сейму — як пише Gazeta Polska — різнилося під взглядом формальним від всїх попередних тим, що маршалок краю по раз першій в своїй промові увзгляднив язик рускій. Дотепер все виголошував маршалок дві промови, одну, довшу, по нїмецки, а відтак коротшу по румуньски, і вкінци підносив оклик в честь цісаря: Нoch! і Sa traeasca! Сим разом виголосив цілу промову по нїмецки, а закінчив єї кількома словами румуньскими та "На многая лїта нашому императорови і князеви!" а відтак нїмецким окликом "Hoch!" По раз першій — додає Gazeta Pol. — загомонїли в соймовій сали рускі слова, а мабуть сталось се з огляду на присутність ректора университету п. Калужняцкого, Русина. Але характеристичним єсть, що той же сам Русин, проф. Калужняцкій, коли в хвилю опісля відбирав від него маршалок приреченє посольске, виголосив остентаційно Ich gelobe — по нїмецки. — Сойм буковиньскій разом з голосами вирильними числить 31 послів, котрі після народности так дїляться: Румунів 15, Нїмців 7, Поляків 5, Румунів 2, і 2 посли, що не заявляють рїшучо своєї народности (з роду Поляки, а з вихованя Нїмці). Що-до рода званя єсть найбільше властителїв більших посїлостей, бо аж 11, відтак урядників в дїйстній службі 7, судових урядників 4, духовних (греко-православних) 3, професорів университету 2, властителїв міских 3, а лиш 1 адвокат.  