◦ ◦ ◦ ◦ ◦ ◦ ◦ ◦ ◦ ◦

Відень 25 цвітня. Цѣсар відвідав россійского міністра Ґірса і перебув у него більше як пів години. Міністер війни буде домагатись підвисшеня кредиту до 5 міліонів на збільшенє числа офіцирів і лінії. Спільні делєґації мають скликатись на день 25 мая.
Буда-Пешт 25 цвітня. Становище угорского міністра Чакого захитане. Говорять, що єго дімісія вже порішена. Сими днями Векерлє предложить проєкти в справі церковно-політичної реформи.
Гелль 25 цвітня. Між поліцією і страйкуючими прийшло до конфлікту. Страйкуючі хотѣли підпалити склади дерева, але поліція успіла розігнати товпи.
Білград 25 цвітня. В таборі лібералів утворила ся фракція молодо ліберальна і ухвалила утворити сторонництво народне. 