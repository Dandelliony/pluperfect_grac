Фабрика посуди камінної. — З Станіславова пишуть нам. — Рух в руских товарствах.

Фабрика посуди камінної кн. Адама Сапіги в Раві рускій. 
При львівскій політехницї отворено після рішеня сойму стацію керамічну для наукового розслїду глини і инших матеріялів краєвих придалих до виробів керамичних. Стація керамічна, під управою инжиніра-техніка Едм. Крпіена, орекла, що глина з Седлиск коло Рави рускої надає ся до виробу камінної посуди, а властитель дібр равских, кн. Адам Сапіга, рішив ся основати фабрику камінної посуди. Фабрику устроєно на передмістю Рати в Раві рускій коло стації зелїзницї. Фабрика дає роботу кільканацяти робітникам як в самій фабрицї так і в копальни глини в Седлисках. Робітниками суть равскі гончарі. Веркмайстром єсть один з гончарів коломийских, котрий учив ся в гончарскій школї в Коломиї, відтак в Знаймі на Мораві, а вкінци в львівскій стації керамичній. Продажею виробів займе ся від 1 липня п. Мйончиньскій у Львові по своїх 12 склепиках з нафтою а крім того буде у Львові гуртовний склад сеї камінної посуди. Доконані паленя дотепер видали добірний товар, лїпшій від моравскої і шлескої посудини, звістної у нас під назвою "камінної". Череп равскої посуди єсть твердшій і чистійшій у виробі, а до того ще і легшій. Цїна посуди єсть дешевшою від чужосторонних виробів. Щоби зрозуміти, як велику будучність має у нас та нова галузь промислу, досить навести, що лиш одна місцевість на Шлеску прускім Навмбурґ вирабляє камінної посуди річно за 600.000 марок, даючи роботу в 46 гончарнях 500 робітникам, а друга така місцевість на тім Шлеску, Бунцляв, числить 30 гончарень. Обі ті місцевости від соток лїт висилають свої товари переважно до Галичини, Конґресівки і Литви, а сама Галичина видає за прускі вироби камінні до міліона марок річно. З Станіславова пишуть нам: 
Недавно скінчила ся в судї станіславівскім ось-така справа: В місяци жовтню 1889 р. пійшов на польованє практикант телеграфу зелїзничого Станіслав Костракевич. Полюючи на пасовиску межи Дубровою а Опришівцями, побачив трох селян опришовецких, як збирали гриби-стернївки. Приступив до них і налаяв дуже, кажучи, що они єму полошать заяцїв, та й приказав, щоби зараз ишли собі геть з поля, бо буде в них стріляти. Як судове слїдство виказало, селяне ті зовсїм не противились, ино йшли геть, лиш оден з них відповів паничеви від телеґрафу, що они нїякої шкоди не роблять і що не заслугують собі на то, щоби в них стріляти. Тогди п. Станіслав Костракевич стрілив до них з заду з віддаленя кільканацяти кроків і одному з них, Андрієви Томинови, всадив в ногу 28 шротів. Пострілений зімлїв і упав на землю, а лицар від телеґрафу почав утїкати. На щастє надійшов жандарм, що видїв тоту сцену, і відпровадив п. Станіслава до суду карного. Тут зробили з ним протокола і пустили на волю. Андрія Томина відвезено до шпиталю, де лежав цїлий місяць на кошт панича від телеґрафу, однакож лїкарі виймили лише три шроти, а решту 26 шротів не могли. Отже невилїченого Андрія Томина привезли до Опришовець. Він тут має хату з городом і утримував ся з зарібку при дорозї зелїзничій. Має жінку і троє дїтей, котрі тяжко бідують, бо их батько лежить уже пів року недужій. Андрій — чоловік тихій і спокійний, а слїдство виказало, що навіть не він відзивав ся до п. Станіслава, ино другій. Суд засудив за тоту провину п. Станіслава на 6 днїв арешту або 30 зр. кари і на відшкодованє Андрієви Томинови в сумі 60 зр., з додатком, що як Томин має ще яку претенсію до п. Станіслава Костракевича, то нехай доходить того в цивільній дорозї. Однакож з причини, що п. Станіслав має ино 30 зр. пенсії місячної, отже нема що єму зафантувати, та й Богь знає, чи коли він що буде мати, а тут дїти Андрієві голодні, і сам він лежить хорий, жінка єго пристала на заплату, тих 60 зр. і їй виплатив начальника стації зелїзничої в Станіславові, а панови Станіславови буде з пенсії відтягати. Панич від телеґрафу пятеро людей зробив нещасливими через свою буту, наслїдуючи пана Каньовского. Рух в руских товарствах.
В Збоїсках під Львовом основано минувшої зими старанєм о. Зельского, тамошного приходника, читальню, котрої головою єсть єї основатель. В тій то читальни відбув ся в недїлю 15 с. м. вечерок, на котрий громадно прибула львівска руска молодїж, щоби взяти в нїм участь. В просторій стодолї (бо читальня не має ще власної хати) повитав о. Зельскій хорошою промовою селян, котрі досить численно згромадились (особливо жінки). По тім наступили на переміну відчить п. Ганкевича "Де що з бувальщини України", промови до селян пп. Кирчова і Левицкого, співи та декламації.
П. Ганкевич представив в своїм відчитї відносини суспільні, які були перед знесенєм панщини. Матеріял до відчиту сам собою цїкавий, але прелеґент відай забув, що має єго читати перед селянами, бо відчит вийшов для них незрозумілий що до тенденції та й сама форма оповіданя була за тяжка, не приноровлена до их понять.
Пп. Кирчів і Левицкій вказували народови на потребу просвіти, ударяючи на се, що сама сила фізична мало що значить, але наукою народи добили ся і добивають ся лучшої долї для себе. Хорошою именно була бесїда п. Кирчова, котрий межи иншими сказав се, що у власних руках селян єсть сила установляти для себе закони, а то через сойми, тому то у власнім своїм интересї повинні вибирати до сойму таких заступників, котрі би були справдїшними их речниками.
П. Л. Лопатиньскій віддеклямував дуже гарно "Довбуша" Федковичевого, пояснивши перяд тим коротко, хто був Федькович. Відтак деклямував ще один стих в родї побрехеньки стрілецкої.
Хори під проводом п. Курпяка випали дуже добре. Співано: Щасть нам Боже, До рускої пісни, Гуляли, Ще не вмерла Україна і инші. На конець внїс о. Зельскій многолїтство цїсареви, котре хор відспівав. Співано також многолїства о. Зельскому і селянам, котрі знов відспівали Многая лїта молодежи львівскій. По скінченю торжества запросив о. Зельскій молодїж і декого з селян до себе і всїх дуже щиро гостив. В часї вечері підношено різні тоасти, з між котрих зазначу один, бо той єсть найкрасшою нагородою і похвалою для о. Зельского за єго труди. Заступник голови читальнї п. Герчук сказав: "Много було у нас перед тимь священиків, але жаден не старав ся так о добро громадян, як теперішний наш пан отець".
Пізно вже в ніч відїхали участники вечерка домів, уносячи з собою милі спомини. 