◦ ◦ ◦ ◦ ◦ ◦ ◦ ◦ ◦ ◦

Будову нової церкви в Вишнївчику, в повітї перемишляньскім, ухвалено дня 29 н. ст. серпня, при великих перепонах зі сторони скарбу ґр. Потоцкого. Церков має станути з твердого матеріялу коштом 8.000 зр. на місце старої, стоячої уже трете столїтє.
Огнї. З Добротвора пишуть нам: Між численні вісти про огнї, просимо умістити в "Дѣлї" і звістку про недавні случаї огню в Добротворі, місточку повіта каменецкого. Першій раз дня 2 н. ст. вересня около 11 години в ночи згоріло 7 хат, а зараз в тиждень т. є. 9 вересня около 3 години по полудни заняв ся огонь в однім домі жидівскім в ринку і при тім згоріло 15 хат. Погоріло також звезене збіже і сїно. На поміч прибули сикавки з поблизьких сел Сїльця бенькового і Тишицї, і під управою та при помочи учителя з Тишицї п. Волод. Гнатевича і місцевої жандармерії огонь, мимо сильного вітру зльокалізовано. За кождим разом церков, костел, приходства і обі школи були в великім небезпеченстві. Причиною огню була неосторожність. Разом згоріло 16 хат христіяньских а 6 жидівских; з того убезпечених було 18, а 4 неубезпечені, і то христіяньскі.
В ужгородских школах зріст фреквенції особливо в ґімназії, показав ся незвичайний. До першої ґімназіяльної кляси, котра містить два віддїли, зголосило ся 30 учеників по-над цифру максимальну. Треба було удаватись до міністерства просвіти з запитанєм, чи приняти тих учеників, чи не приняти.
В Земплиньскім комітатї (в північній Угорщинї) на 53 почти наспіло з Америки від виселенцїв з того комітату в часї від 1 сїчня до кінця червня с. р. 538.863 зр. 14 кр., отже пересїчно на одну почту 10.000 зр. за пів року. Коли приняти, що в другім півроцї вплине з Америки до комітату земплиньского більше-менше така сама сума, то вийде сума поважна — звиж міліон зр. Велика се поміч для родин виселенцїв.
Зі Стрия доносять Kurjer-ови Lw., що там ученики ґімназії виправили оногди свому директорови котячу музику...
З Перемишляньского пишуть нам: Як відомо Вп. читателям "Дѣла" — дня 1 вересня відбула ся в окружнім судї в Бережанах поновлена розправа о. Івана Степанова, пароха з Вишнївчика, посудженого о підбурюванє против народности польскої, а лава судїв присяжних оправдала єго 9 голосами против 3. Коли парохіяне Вишнївчика довідали ся від прибувших скорше свідків про увільненє любимого свого душпастиря, котрий уже від вісїм лїт безнастанно з пожертвованєм трудить ся для добра народного, — аби піднести нарід з темноти, з морального та матеріяльного упадку і щоби о єго працю не дерли ся різного рода і идівідуа без характеру і чести, зібрали ся масою і дожидали приїзду любимого пароха. Коли о. Степанів надїхав, сельска музика досить удачно відограла имн народний — даючи тим доказ своєї радости і з справедливого порішеня справи. О. Степанів в коротких словах подякував селянам за заявлену єму почесть і загрівав їх до працї і просвіти. Одушевлені селяне відповіли грімко: "Русь не пропаде!" Випрягли конї з воза і самі потягли віз аж на приходство. Се одна більше картина, що наш нарід уміє почитати людей, котрі для него посвячують ся.
Число еміґрантів з Нїмеччини не було нїколи більше як в послїдних 7 місяцях. В липни виносило оно 8013, а в перших 7 місяцях с. р. 71.691. З того припадає на Познаньщину 13.964, на західну Прусію 10.229, на провінцію поморску 7133, на Баварію 5445, на Віртемберґію 3806, на Гановер 3727, на Брандербурґію і Берлин 3207, на Шлезвиґ-Гольштин 3727 і т. д. 