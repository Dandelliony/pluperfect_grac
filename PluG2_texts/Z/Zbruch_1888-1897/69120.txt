Gazeta Narodowa о заявленю посла Барвіньского.

Русиножерець Плятон Костецкій, редактор Gazet-и Narodow-ої, заняв супротив звістного заявленя посла Барвіньского в радї державній становище оріґінальне, єдине серед польскої праси.
Уже з самого першу, подаючи текст промови посла, Narodowa додала від себе: "Może słowa р. Barwińskiego nie ze wszystkiem brzmiały tak, jakbyśmy pragnęli, w każdym jednak razie..." і т. д. В кілька днїв опісля Gazeta — при нагодї напастованя "Дѣла" за єго коментар до промови посла Барвіньского — пояснила близше, що она розуміла через ті свої слова. Наведемо цїлий дотичний уступ з Gazet-и Narodow-ої:
"О скілько знаємо п. Барвіньского, — пише Narodowa, — все те, що він говорив о положеню Русинів під царем, говорив з пересвідченя, з щирої патріотичної душі рускої, — коли тимчасом "Дѣло" знаходить слова обуреня лиш тогдї, коли ходить о переслїдуваня еміґрантів руских до Россії, але й тогдї звалює вину на владик, на протоєреїв, а цивільні власти россійскі представляє в світлї як найлучшім. [Narodowa піє тут до дописей з Холмщини, де по правдї представлено, що россійскі власти цивільні брали нераз в оборону тамошних священиків з Галичини перед "гоненіями" владик холмских. — Ред.] Однак впрочім що-до "бажань Русинів" і поглядів на "політику поєднаня" панує найповнїйша згідність межи "Дѣлом" а п. Барвіньскім. Antipolacyzm єсть для них зарівно першою заповідію політичною, національною а навіть суспільною. В заявленю п. Барвіньского нема анї одного уступу або виразу прихильного для Поляків, навіть имени их не ужив, виразив тілько дуже дразливе в дальшій, звістній народовскій консеквенції довіріє, що як правительство, так і "наші співкраяни будуть не лиш увзглядняти свобідний розвій нашої народности, мови й літератури, але також і підпирати в интересї політичного мира нашої монархії". Навіть згадати о мирі в краю посол Барвіньскій уважав за річ невластиву, — єму ходить тілько о мир в монархії... бо вже-ж тим виразом легше трафить ся у Відни до цїли..."
П. Плятон, подаючи сей коментар в своїй Gazet-ї, певно міркував собі: "Нехай би то я був в радї державній на місци посла Барвіньского, я би то був там вирицитував свою mołytwu!" Але бідний Плятон відограв уже свою ролю. Не то рада державна не чує єго голосу анї жадного з перекиньчиків, але навіть голос єго в Narodów-цї нинї — хиба курам на сміх... 