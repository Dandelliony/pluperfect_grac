◦ ◦ ◦ ◦ ◦ ◦ ◦ ◦ ◦ ◦

Завтрішний вечерок в честь Т. Шевченка повинен згорнути всїх львівских щирих Русинів, а може декого і з провінції до салї "Народного Дому". Богата проґрама, в котру входять гарні твори самих наших композиторів, деклямації поем Шевченкових, гра на фортепянї п. Озаркевичевої, сольоспів солістки п. Волощакової, добре підготовлений мішаний хор "Львівского Бояна" — вже сама проґрама мусить заинтересувати і заохотити пійти на вечерок. Варта почути, як випаде першій публичний виступ "Бояна". При тім вечерки в честь Шевченка суть мірилом, на скілько ми поважаємо Шевченка, котрого почитанє що раз більше ширить ся по Руси Українї. Тому сподїваємось, що і завтра повно гостей збере ся на вечерку на доказ, як нам дорога память Т. Шевченка!
Руско-народний театр. В четвер 16 н. ст. цвітня виставить дирекція нашого театру в Тернополи комічну оперу Плянкета в 4 актах "Дзвони корневільскі", на дохід П. Попелевої. П-ї Попелева виступить в роли Дїванни. П-ї Попелева, котра занимає тепер в нашім театрі місце першої співачки, тїшить ся правдивою симпатією публики, тож можна надїяти ся, що численні гостї являть ся в театрі на представленю в єї дохід.
Збори львівских робітників. Вчера відбулись у Львові збори робітників в сали ратушевій, щоби нарадити ся над уложенєм проґрами обходу робітничого свята в день 1 мая. Збори відбулись в порядку і поважно під проводом Данилюка, редактора робітничої часописи Praca. Збори ухвалили цїлий ряд внесень, які мають предложитись зборови робітників в день 1 мая. Між инчими домагались, щоби порушити на сих зборах, пп.: Пйотровскій справу загального голосованя, Фавльгамер квестію управильненя податків посередних, тяжачих передовсїм на клясах робітничих, Еліясевич справу вісїмгодинної працї, Гудец вільности друку, знесеня кавції дневникарскої, удїленя права свобідної кольпортажі, знесеня штемпля ґазетного і календарского та управильненя справи концесій на друкарнї, а вкінци Маньковскій, щоби утворити загальне політичне товариство робітниче. Приняті вчерашним збором внесеня мають бути поручені до ухваленя в дни 1 мая, а відтак вислані до ради державної. Зредаґувати ті внесеня і заняти ся приготовленями обходу 1 мая, має комісія, зложена з кільканацяти робітників.
Товариство співацке "Лютня" устроїло вчера концерт при участи музики "Гармонії", п-и Марії Павликівної та п-и Лятайнерівної яко пяністки. Головна і найбільша часть оплесків і признаня зі сторони публики припала паннї Павликівній і кожде єї появленє на естрадї концертовій витала публика неумовкаючими оплесками, а презес "Лютнї" вручив їй лавровий вінець з написею на лентах: Swej chlubie — Lutnia. По при спів п-и Павликівної, випали і инші точки проґрами к повному вдоволеню публики. — Згадаємо на сїм місци, що дирекція львівского театру польского помирилась з п-ю Павликівною і заанґажувала єї ще на шість виступів в теперішнім сезонї оперовім, котрий кінчить ся при кінци цвітня.
Самоубійство. Gazeta Przemyska в дописи з Добромильского розказує : Дня 3 с. м. застрілила ся з револьверу панна Г. Б. ґувернантка, проживаючи в домі п. Корвина в Юречковій. Нещасна була донькою адюнкта судового з Куликова а прибула до Юречкової за ґувернантку 27 марта. До послїдної хвилї не заявляла нї найменшого наміру до самоубійства, виконуючи свої обовязки. Дня 3 цвітня вставши від фортепяну, побігла до комнати п. Корвина і зняла револьвер зі стїни, а поспитана, на що їй того, відповіла, що потребує єго син. Занепокоєний п. К. пійшов з нею, а побачивши, що панна Б. замкнула ся в своїй комнатї, зажадав отворити двері. Коли-ж сей зазив не услухала, прикликав п. К. сина і службу, щоби виважити двері. В тій хвили роздав ся вистріл, а по виваженю дверей, найдено нещасну на земли, ще трохи дихаючу. Самоубійниця застрілила ся лежачо. Причини самоубійства не знають доси.
Взглядна вартість золота і срібла. Парискій Cosmos подає слїдуюче обчисленє: За часів Авраама одна унція золота варта була 8 унцій срібла; на 1000 лїт перед Хр. була варта 9 унцій; в 503 лїт пізнїйше аж 43 унцій, а на початку христіяньскої ери 9, в р. 1110 унцій 8, в роцї 1400 унцій 13, в роцї 1454 лише 6. В 16. віку, коли відкрито Мехик і Перу, можна було дістати фунт золота за два фунти срібла. Але в 17. віку було золото вже десять раз дорожше, як срібло. В р. 1725 було 13, на початку нашого віку 15 разів дорожше, а в р. 1876 дійшло до найвисшої цїни і стало 20 разів дорожшим, як срібло. Від того часу зістає оно менше-більше все на тій самій висотї. Тепер проявляє ся мала реакція в хосен срібла. 