◦ ◦ ◦ ◦ ◦ ◦ ◦ ◦ ◦ ◦

Торговля дѣвчатами. Львівска поліція вислїдила вчера одного з проворних аґентів, котрі доставляють живий товар до домів розпусти в Туреччинї і Америцї. Називаєсь він Айзік Крамс і показало ся, що вже вивіз кільканацять молодих дївчат зі Львова. Вчера експедіював знов 18-лїтну Ціллю Лянґевіц, але мабуть не дуже зручно, бо поліція прихопила Крамса і замкнула єго на "судний день" до арешту а за дївчиною розіслала телеґрами.
Д-ра М. Бобжиньского пращав дня 22 вересня академічний сенат краківского університету. Ректор Корчиньскій промавляв, а відтак декан видїлу правничого Мадейскій вручив д-рови Бобжиньскому пращальне письмо видїлу. Також д-р Цоль дав пращальний обід в честь д-ра Бобжиньского.
В Яричеві новім мало відбутись дня 28 н. ст. вересня посвяченє церкви, але що на той день Впреосв. митрополит Сильвестер перешкоджений, то відложено се торжество на 5 н. ст. жовтня с. р.
Еміґрація селян до Бразилії змагаєсь що раз більше, а именно з Царства польского. Аґенти уміли зручно розпустити поміж народом всїлякі вісти о Бразилії, а селяне продають свої майна та відтак попадають ся в руки аґентів, котрі их обкрадають, ще заки прибудуть на місце. Між народом говорить ся між иншим таке: Ото королева бразилійска дуже нагрішила, а тамошний епископ велїв їй за покуту спровадити 50.000 католиків з Польщи, щоби за ню молили ся; кождій родинї дає она поле, дві пари волів і коней, збіжа на засїв та за дармо перевіз через море...
Скритоубійчій напад. У Львові при ул. Личаківскій ч. 1 єсть торговли вудженини під фірмою Франца Ундерки молодшого, а продажею в тій торговли занимає ся челядник Иван Жураковскій. До сеї торговлї заходив часто Андрій Головка, 20-лїтний молодець, родом з Нового села коло Жовкви, бувшій ученик львівскої семінарії учительскої. В розговорах нераз жалував ся Головка, що не має з чого жити і не може найти нїякого занятя. Жураковскій милосердив ся над бідним "студентом" і навіть перед кількома днями дозволив єму ночувати в склепі, бо Головка сказав єму, що не має де ночувати, і не має з чого заплатити готелю Подільского, де якійсь час ночував. Головка радо приняв нічлїг a навіть обіцяв Жураковского за се навчити читати і писати. І так вело ся і оногди, так само як попередними ночами, замкнувши склеп, поклали ся оба спати. Перед спанєм перечислив Жураковскій гроші (около 200 зр.), замкнув шуфляду, ключик вложив під подушку та поклавши ся спати на комодї, заснув твердо. Нараз около 3-ої години пробудив ся Ж., бо почув сильний біль в голові. Помацав ся за голову і почув, що пливе кров. На щастє мав під рукою запалки, засвітив і побачив перед собою Головку, до половини одягненого, з полїном в руках. В одній хвили вискочив з постели, хопив Головку руками за горло, а відтак отворивши двері, почав кликати о поміч. Надбіг вояк поліційний і разом з Жураковским відставили Головку на поліцію.
Дрібні вісти. Громада Підлїски малі, пов. львівского, одержала від цїсаря 50 зр. підпомоги на внїтрішне устроєнє церкви. — Видїл краєвий удїлив з фонду краєвого підпомоги: Map. Момоцкому, челядникови слюсарскому зі Львова, по 15 зр. місячно на час науки в слюсарскій школї в Свйонтниках, а Ксав. Попелеви по 12 зр. місячно на слїдуючій рік на дальшу науку сницарства в Закопанім. — Товариство "Родина" в Чорткові відбуде в недїлю 28 н. ст. вересня надзвичайні загальні збори в сали ради повітової о 3-ій год. з полудня. — Вибори посла до сойму з більших посїлостей в окрузї краківскім, на місце д-ра Бобжиньского, розписані на 13 н. ст. жовтня с. р. — Оногди украв хтось в Козлові, пов. камінецкого, касієрови горальнї, коли вийшов на хвилю з помешканя, скринку з 1400 зр. Скринку найдено розбиту на поли за селом. — Громада Пикуловичі одержала від цїсаря 100 зр. підпомоги на будову школи. — В Игровици коло Тернополя упокоїв ся укінчений академік Кароль Червиньскій. 