◦ ◦ ◦ ◦ ◦ ◦ ◦ ◦ ◦ ◦

Сегорічна зима має бути по думцї селян легка. Селяне доказують се тим, що миши польні не копають глубоких дїр а сидять під верхом.
Инфлюенца між кіньми появила ся у Львові. З 136 коней трамваєвих заслабло на инфлюенцу доси 29 і в наслїдок сего ограничено рух трамваїв. Також значне число хорих на инфлюенцу коней має бути в кошарах артилєрії у Львові.
Новий Перемишль. На послїднім засїданю ради міста Перемишля предложив заступник бурмістра п. Ґамскій новий плян реґуляції міста. Виготовленє пляну наступило на приказ намістництва, видїлу краєвого і жаданя властей війскових. Після сего пляну, виготовленого бюром технічним міским після указок одержаних від кругів войскових, головні улицї мають бути на 14 метрів широкі, улицї бічні на 10 метрів а поменші улички на 8 метрів. Крім того збурить ся в дїльници жидівскій часть домів, щоби потворити нові улицї комунікаційні і допустити воздух і світло. Реґуляція Перемишля потягне за собою значні кошти, тож рада міска розпочала переговори з правительством, щоби одержати субвенцію на ті роботи, яких жадає війсковість. Затвердженє пляну відложила рада міска до другого свого засїданя.
Торжественне отворенє акційної фабрики цукру в Товмачи відбуло ся дня 12 н. ст. падолиста. По богослуженях в церкві і костелї удали ся процесії до фабрики, для довершеня посвяченя єїй. Посвяченя довершив презес ради повітової товмацкої кс. Сава в товаристві о. Ступницкого місцевого пароха при участи численно зібраних робітників фабричних.
Сумна пригода лучила ся — як нам доносять — в Лисковатім в околици Кросценка коло Хирова. Господар Тимко Суходольскій повдовів 15 цвітня с. р., а маючи троє дрібних дїтей, зараз 11 червня оженив ся з другою, з вдовою з Лещоватого. Між новими супругами була безнастанна незгода, бо мачуха не хотїла приняти ся дїтий, супруги удавали ся і до уряду громадского. Рано дня 14 с. м. Тимко Суходольскій колов скипи a жінцї казав замісити муку і хлїба спечи для дїтей, котрі ходять до школи. Жінка не хотїла і почала сварити ся. На нещастє брат Тимка Юрко, бачучи, що дїєсь, вимовив ся: "Як би я мав таку жінку, я би єї порубав". Тимко, маючи сокиру в руках, затяв острем жінку в голову і два рази в шию. Жінка впала на землю окровавлена. Тимко, думаючи, що жінку вбив на смерть, кинув сокиру, вибіг з хати і повісив ся. Жінка між тим прийшла до себе, виволїкла ся до чужої хати і там лежить в небезпечности житя. Рівночасно-ж і мати Тимка, на страшну вість, тяжко занедужала.
На виставі склеповій у п. Ивана Дуткевича (ріг ул. Краківскої і ринку), можна оглядати фотоґрафічну ґрупу представляючу гр. кат. синод провінціяльний, виконану в фотоґрафічнім закладї Володислава Вибрановского (ул. Кароля Людвика ч. 3). Ґрупа уложена з знимок фотографій візитових представляє ся дуже гарно, навіть артистично. В горі уміщена фотографія рускої дух. семинарії, де відбував ся синод, в серединї 4 фотоґрафія більшого формату а то епп.: арх. Чяска побіч митр. Сембратовича і с. Пелеша і Куїловского, доокола-же посеред галузей пальмових фотоґрафії прочих участників синоду. Під кождою фотоґрафією уміщене рускими буквами назвиско участника. Позаяк ся велика фотоґрафія призначена для св. Отця має бути вскорі відослана до Риму, тож лише через короткій час (3 дни) мож єї буде оглядати на виставі. — Відбитки сеї фотоґрафії замовляти можна враз з відповідними, гарними рамами у п. Ивана Дуткевича (ул. Краківска ч. 2), будь без рам в фотоґрафічнім закладї п. Володислава Вибрановского.
Дрібні вісти. Цїсарь дарував громадї Березів нижний в повітї коломийскім 50 зр. на будову церкви. — Дня 24 падолиста відбуде ся вінчанє п. Володимира Погорецкого з панною Емилією Чирняньскою, дочкою пароха в Кремпнї. — В Тїшинї на Шлезку умер оногди Павло Стальмах, бувшій редактор Gwiazdk-и Cieszyńsk-ої, дїяльний і заслужений польскій патріот. — В Чехії помер звістний консерватист ґр. Ришард Клям Мартініц. 