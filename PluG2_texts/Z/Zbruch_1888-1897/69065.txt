◦ ◦ ◦ ◦ ◦ ◦ ◦ ◦ ◦ ◦

З Самбора пишуть нам: Полудневим поїздом з весїля діріґента західної прогульки, п. Остапа Нижанківского, прибули Боянисти дня 27 с. м. до Самбора. Віз зелїзничій, в котрім їхало товариство співацке, був прикрашений, і з вікон єго звисали великі картони з написію: "Товариство співацке "Львівскій Боян". В Самборі на перонї двірця повитав співаків місцевий комітет під проводом судьї п. Сосновского і відпровадив Боянистів до готелю п. Полякевича, де призначено им поміщенє. Заинтересованє публики велике, по улицях громадні повитаня. Концерт заповідає ся дуже гарно. Проґрама концерту добірна. — П. К.
З причини грозячої холєри видало намістництво такі зарядженя: Жандармів уставлених в ревізійнім окрузї до контролї катастру худоби, можна ужити до надзору над виконанєм средств санітарно-поліційних. В цїлім краю єсть 226 жандармів, призначених для контролї худоби вздовж границї Россії, длятого будуть они могли віддати немалі услуги в борбі з холєрою. При кождім приїзджаючім з Россії поїздї має бути бодай один жандарм, щоби дати поміч лїкареви, експонованому в місцевости входовій. У всїх инших місцях входових має бути цїлий день бодай один жандарм, з обовязком помагати лїкареви, а єсли лїкаря нема, звертати бачну увагу на здоровлє подорожних і наколи-б добачив підозріні симптоми, зборонити безусловно таким подорожним переходити границю. Сі обовязки відносять ся і до урядників цлових і сторожі скарбової. Надграничні стації жандармерії мають як найчастїйше висилати патролї на границю, щоби подорожних, котрі хотїли би збороненими дорогами переходити границю, відставити до уряду, а недужих або підозріних завернути зараз за границю.
З Самбора доносять, що тамошна рада міска, враз з старостою, лїкарем повітовим, властями войсковими і всїми лїкарями і аптикарями відбули оногди нараду над средствами охоронними перед холєрою. Поки що вибрано 5 комісій і кождій з них придїлено по 2 дїльницї міста до подрібної ревізії під взглядом санітарно-поліційним і до предложеня відповідних внесень. Комісії розпочали вже свою роботу, а староста п. Кешковскій в товаристві лїкаря, инжінєра міского і одного радного оглянув найбільше занедбану дїльницю міста т. зв. Блїх і видав острі приписи, щоби нехарність і непорядки, які в тій части міста панують, усунути.
Огнї. Дня 23 н. ст. липня згоріла в Фирлїївцї, золочівского повіта, власности посла соймового Оскара Шнеля, огородова шопа і дуже богато дорогих огородничих знарядів. Огонь повстав в тім самім місци третій раз в послїдних 3 тижднях, але два рази встигли єго угасити. Впрочім Фирлїївка славна з частих огнїв, бо за два послїді роки горіло в тім селї 16 разів, а як урядово сконстатовано, огонь був все підложений.
Зливи і студїнь. Послїдні три дни падає дощ в цїлій всхідній Галичинї. Рівночасно обнизила ся температура, так що на пр. в Коломиї дня 25 н. ст. липня видно було рано о 5-тій годинї иней на бляшаних дахах. З Буковини доносять, що в наслїдок величезної зливи в горах, води в ріках буковиньских, особливо в Прутї і єго приточках так поприбували, що леда хвиля може наступити грізна повінь.
Похід зі смолоскипами устроює нинї молодїж торговельна і промислова в честь посла Щепановского. Похід розпічне ся о 8-ій годинї вечером з валів ґубернаторских коло лїтного театру.
Самоубійства. В дорозї з Тернополя до Львова перед стацією Глубочок малий стрілив до себе в намірі самоубійчім кадет 15 полку піхоти, Піса зі Львова. В безнадїйнім станї винесено єго з задержаного поїзду і відставлено до ґарнізонового шпиталя в Тернополи. Причиною самоубійства мала бути нещастна любов.
Дрібні вісти. В Бережанах помер старшій инжинір повітовий Антон Дзбаньскій в 56-тім роцї житя. 