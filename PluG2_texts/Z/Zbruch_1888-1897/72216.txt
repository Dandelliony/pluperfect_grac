◦ ◦ ◦

Торжественний обхід 50-лїтного ювилея папи Льва XIII. і 25-лїтного ювілея коронації Є. Вел. Цїсаря Франц Іосифа І короною св. Стефана, відбуде ся в понедїлок дня 24 жовтня в Судовій Вишни. Дня 23 жовтня вечором і 24 жовтня о 5½ і 7½ годинї рано повитає духовеньство, репрезентація громадска і місцеві горожане на зелїзничім двірци запрошених на повисше торжество гостей і впровадять их до міста. О год. 10-ій розпічне ся торжественне богослуженє за папу і Вел. Цїсаря. О годинї 1-ій в полудни відбуде ся принятє гостей в домі парохіяльнім, а для міщан на подвірю дому парохіяльного. Вечером буде устроєна илюмінація міста, а місцеві горожане відпровадять прибувших гостей на зелїзницю зі смолоскипами. Місцевий комітет просив всїх доохрестних і міских мешканцїв о як найчисленнійшу участь.
Снїг і студїнь. З Плавя в Тухольщинї пишуть нам, що в тамошних горах упав дня 21 с. м. снїг, а день перед тим був великій мороз. У Львові студїнь також не попускає, а снїг все ще лежить; нинї в ночи була ожеледь. На вчера упав також великій снїг, у Відни настала студїнь; в полуднє показував термометр лиш два степенї тепла. В Альпах і горах ческих упали великі снїги. Здаєсь, що й в нашім краю всюди настала вже студїнь і упали снїги, а при тім то найгірше, що люде ще не зовсїм упорались в поли; бараболя в многих сторонах ще не викопана, а так само і ріпа, а в огородах капуста також ще стоїть.
Новий Санч буде обходити дня 8 падолиста 600-лїтну річницю свого заложеня; а заложив єго король ческій, Вячеслав. На видатки того свята призначила Рада громадска 1000 зр. Проґрама обходу ще не уложена.
Самоубійства. Ві Львові застрілив ся вчера рано 36-лїтний зарібник Франц Єнцек, мабуть з причини незгоди з жінкою. — Марія Кубацка, 20-лїтна дївчина, відобрала собі житє в Перемишли, повісившись в парку замковім на бозї. Причиною самоубийства була нужда.
Крадежи. З Радехова пишуть: Дня 29 м. м. вертала одна учителька з окружної конференції в Камінцї через холоївскій лїс. Якісь злодїї закрали ся під віз, на котрім она їхала і відтяли припнятий до воза куфер, в котрім була нова одежа, золотий дамскій годинник, бразлєтка золота, кута в штабки і т. п. річи. О стратї тій повідомлено жандармерію в Холоєві, Радехові і в Бродах. Хто би віднайшов згадані річи, нехай повідомить одну з тих жандармерій, або й саму учительку в Оглядові, а одержить відповідну нагороду. Подібні крадежи дїють ся частїйше в нашій околици. Тому два місяцї стягнено візникови Ґольдшнайдерови з Радехова з нова упряж на конї, бочку вина і скринку з товарами. 