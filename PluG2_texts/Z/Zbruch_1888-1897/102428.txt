◦ ◦ ◦ ◦ ◦ ◦ ◦ ◦ ◦ ◦

Протест проти вибору посла до сойму з повіту станиславівского вислано перед трема днями до видїлу краєвого. Як відомо, повіт станиславівскій належав до тих численних повітів галицкої Руси, де за весь час акції виборчої допускала ся власть політична, в згодї з "польским бецирком", вопіючих незаконностій і лише при помочи грубих безправностій і насильства удало ся повалити кандидата народного — Іосифа Гурика, а вибрати війта Винничука, кандидата дворів. Протест подає докладно всї неправильности, надужитя та насильства виборчі.   З Немирівщини пишуть нам: Подаю Вам примір, як то двори вміють впливати на уморальненє наших селян. Дня 21 н. ст. грудня припадало у нас свято — Зачатє Пресв. Богородицї. По церквах Немирівщини і по сумежних парохіях Яворівщини відправляли ся богослуженя, та — на превеликій жаль — на тих богослуженях було дуже а дуже мало вірних руско-кат. обряду. Причина-ж сему була така: Молодий дїдич Немирівщини, п. Кароль Крузенштерн, назначив на сей день польованє в лїсах околицї Немирова і на се польованє казав до нагінки зігнати тьму Русинів, вірних руско-кат. обряду з громад Вороблячина, Немирова, Париж, Передмістя, Щирця, Тростянця, Щепліт і инших. Люде — замість що мали пійти до церкви, мусїли цїлий день служити панам стрільцям, голюкаючи по лїсах в нагінцї за звіриною... В додатку випадає згадати, що покійний Александер Крузенштерн, отець теперішного дїдича, на щось подібне нїколи не важив ся. — Не-стрілець.   Рисї в Галичинї. Не кождому відомо, що у нас рисї не належать ще до великих рідкостій, як-би можна думати. Учитель Потїй виготовив спис забитих рисїв в ревірі Лисець [в повітї богородчаньскім] в лїтах 1891–1895. З того спису показує ся, що в тім часї в ревірі лисецкім убито десять рисїв: двох самцїв і вісїм самиць. Одна самиця погибла від стрілу в пащеку, саме коли хотїла скочити на гайового, двох рисїв застрілено, коли их пси сполошили з леговиска, двох застрілено на вечірній засїдцї; прочі погибли отроєні стрихніною. Яко нагороду за убитє рисїв виплачено дотичним гайовим і лїсничим 55 зр.   Доми на 18 поверхів не рідкі в Сполучених державах Америки, однак они вже на будуще ставитись не будуть, бо конґрес ухвалив, що доми можуть мати найбільше 15 поверхів. Послїдний висшій дім т. зв. "Sky-Scraper" збудовано в Чікаґо за час одного місяця; дня 12 жовтня покінчено фундаменти, а 7-ого падолиста побивано вже 18-ий поверх.   Цїлковите затьмінє сонця заповідають на день 9 серпня 1896 о 5 годинї, 55 мінут, 37 секунд рано. Найлучше буде можна наглядати єго в Вадсе в Норвеґії. В цїлях наукових вибирають ся туда астрономи, а також богато людей з цїкавости.   Дрібні вісти. Виратований при катастрофі в Деблінґ оден з двох засипаних робітників в кирници — Юнґвірт таки помер вчера. Майже сейчас по смерти надійшов для него дарунок від цїсаря в квотї 200 зр. — В Залїщиках помер в 76-ім роцї житя великій рабін Авраам.   Дѣло 