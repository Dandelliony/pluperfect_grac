◦ ◦ ◦ ◦ ◦ ◦ ◦ ◦ ◦ ◦

З Відня пишуть нам дня 11 н. ст. мая: Передвчора приїхав сюди підгаєцкій посол і член видїлу краєвого, д-р Дамян Савчак і висїв в готели zur Stadt Triest, Wiedener Hauptstrasse 14. Любий наш п. посол надїхав сюди просто з Берна, де робив студії над домами працї примусової. В тій самій дїжи приїхав він до Відня, щоби приглянутись того рода заведеню в поблизькім Корнайбурзї. Надто ще в двох инших місцевостях долїшної Австрії має д-р Савчак робити студії, а відтак удатись в тій самій цїли до Россії. З д-ром Савчаком їздить асистент краєвого видїлу п. Єнджейовскій. Громадка віденьских Русинів привитала з одушевленєм дорогого гостя. Побут д-ра Савчака у Відни потреває з тиждень.
Старинний скарб. В місточку Товстім, добрах п. Волод. Федоровича, в пов. скалатскім, виорав двірскій паробок на поли, званім "окопи", належачім до товстецкої церкви, старинний скарб, складаючій ся з майже тисяч штук монет срібних, дуже старинних і рідких. По при гроші прагскі короля Вячеслава II з р. 1278, з котрих кілька єсть перестемпльованих стемплями польскими, угорскими і навіть францускою лілією, та по-при молдаво-волоскі монети, находять ся також гроші золотої і кримскої орди, найрізнїйших видів і знаків, а між ними много брактеатів (з латиньского bractea, бляха; — старонїмецкі монети з тонкої бляхи срібної, уживані від XI-ого до кінця XIV віку, найчастїйше чеканені лиш по одній сторонї). П. Володислав Федорович, розвідавшись в придворнім кабінетї нумізматичнім у Відни о цїнности скарбу, бо много з викопаних монет ще нїгде не описано, має дарувати по однім примірнику до цїсарского кабінету. Кілька монет ческих Впов. о. Чачковскій з Товстого вручив редакторови нашої часописи, а той знов передав их до музея "Просвіти".
Беззворотну субвенцію, 1000 зр. удїлив видїл краєвий повітовому видїлови в Снятинї на докінченє будови дороги Залуче-Рожнїв.
Міністерство просвіти піднесло до VIII-ої ранґи професора-Русина при черновецкій семінарії учительскій, Льва Галицкого.
В трибуналї адміністраційнім відбудуть ся в маю с. р. оттакі розправи: Дня 13 мая в справі Антона Тишковского і ґр. Гонорати Бобровскої против міністерства скарбу о вимір належитости; дня 16 мая в справі міщан самбірских і ради громадскої міста Самбора против видїлу краєвого за-для упорядкованя громадского майна; дня 20 мая в справі спілки будівничої Фр. Медуни і Фр. Томашка против галицкої дирекції скарбу о вимір податку доходового.
Процес прасовий. Нинї мала розпочати ся перед судом присяжних розправа в процесї братів Черняковских против Томислава Розвадовского, посла соймового і до ради державної, о обиду чести з §§. 487 і 488 з. к. Розвадовскій роздав в сїчни 1889 р. в соймі друкований памфлет, в котрім обидив п. Володислава Федоровича і єго вітця, кілька родин шляхотских і братів Черняковских. Розправу відложено на просьбу обжалованого Розвадовского, котрий, як се доносить Politik, не міг явитись до розправи, бо рада державна перед відроченєм сесії має полагодити кілька важних справ, при котрих і один голос міг би рішати.
Войскові музики пригравати будуть у Львові в місяци маю: д. 13 і 15 на Високім Замку; д. 14 перед Инвалидами; д. 16 і 23 в міскім огородї; д. 20 і 27 перед намістництвом; д. 22 і 29 перед войсковою командою; д. 28 в огородї міскої стрільницї а д. 30 в стрийскім парку. Початок кождої продукції о 5½ годинї, а проґрама обіймає 8 точок.
Дрібні вісти. В касарни при ул. Замарстинівскій у Львові застрілив ся з револьверу Вильгельм Розенцвайґ зі Збаража, підофіцир 15 полку піхоти. — Пісок засипав двох жидів, котрі набирали пісок з гори при ул. Пісковій у Львові. Одного з них виратовано а другого відкопано вже неживого. — Архикнязь Альбрехт жертвував 100 зр. комітетови, устроюючому у Відни концерт на до хід голодуючих селян галицких. — В театрі львівскім виступає в сїм тиждни славний варшавскій артист драматичний Котарбиньскій в кількох траґедіях і драматах. — Академічне товариство в Кракові під назвою "Братство Філяретів", истнуюче від 1885 року розвязало ся а маєток перейшов на тов. взаїмної помочи студентів краківских. Чи таке саме не вижидає львівских Філяретів? — Видїл фільософічний краківского університету предложив на професора надзвичайного язиків і літератури романьскої д-ра Макс. Кавчиньского, доцента львівского університету і учителя львівскої семинарії женьскої. — У Львові помер кс. Ант. Манастирскій, крилошанин латиньскої капітули. — На реставрацію костела в Тарнові зложив на руки еп. Лобоса декан капітули Іосиф Лїсний 13.050 зр., застерігаючи собі побирати відсотки від сеї квоти до смерти. — В Перемишли гостить цирк Сідолього. 