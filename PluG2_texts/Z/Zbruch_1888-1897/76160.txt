◦ ◦ ◦ ◦ ◦ ◦ ◦ ◦ ◦ ◦

Стіпендію имени Николая Панковича в квотї 60 зр. річно надав управляючій совіт Народного Дому у Львові на роки шкільні 1892/3, 1893/4, і 1894/5 ученикови ІІ. кл. ґімназіяльної в Станиславові Ил. Цибикови, синови бідного міщанина з Монастириск. Тую стіпендію оснував бл. п. о. Николай Панкович, игумен василіяньского монастиря в Лаврові.
Наукова робітня виробів деревляних в Коломиї, основана видїлом краєвим і товариством "Гуцульска Спілка", має місце на чотирох хлопцїв до практики в реміслах: столярскім, різбарскім і токарскім. Хто мав би спосібних до сеї робітнї хлопцїв, може удати ся письменно до кураторії того заведеня, або до дирекції "Гуцульскої Спілки" в Коломиї. Робітня вже отворена і єсть в нїй 5 учеників, а на 4 єсть єще місце.
Польска "жалоба народова" дала знов привід до ексцесів. На день 1 н. ст. лютого заповіджений був баль в касинї міщаньскім у Львові. Около півночи зібралось більше як 30 академиків-Поляків перед касином при улици Академичній і сипнули градом каміня в вікна того-ж будинку. Але в сїй хвили явилась поліція і увязнила ексцендентів. Кажуть, що увязнених відставила дирекція поліції до карного суду мимо того, що о увільненє их просила директора Кшачковского осібна депутація. — В справі ревізії переведеної, як ми доносили, з нагоди ексцесів в товаристві "Gwiazda" подає черновецка Gazeta Polska такі близші вісти: Минувшої пятницї о годинї 5-ій з рана зробила львівска поліція домашну ревізію у двох молодих урядників маґістрату пп. Боржемского і Оминовича, дальше у правника 18-лїтного Раппа і у техніка Щепаньского. Послїдного навіть арештовано, бо найдено у него письма і відозви, взиваючі до обходу жалоби. Двох инших студентів, котрі свого часу демонстрували на маскарадї Gwiazd-и, засудила поліція кождого на 20 зр. кари, або 4 днї арешту.
Пошести. В Сколїм при фабрицї на Демни і в місточку панує вже другій рік віспа між робітниками і жидами а сего року появив ся ще тиф. Богато людей упало вже жертвою пошестей, а власти відносять ся до того цїлком рівнодушно.
Огнї. Дня 20 сїчня с. р. підпалив Иван Пелех в Полтві в перемишляньскім повіті стодолу свого сина; від того згоріла і шопа зо збіжем вартости 230 зр. Стодола разом з шопою була обезпечена на 1000 зр. — В Лайсцях в яслискім повітї спалила ся дня 10 н. ст. сїчня в ночи стайня, 22 конї, 24 безроги, 22 штуки домашних птиць і всї знаряди господарскі. Огонь повстав з неосторожности, а обняв цїлий будинок зі всїх сторін так скоро, що о ратунку й мови не могло бути. Добре, що хоч служба змогла втечи зі стайнї і сусїдні будинки виратовано, а се завдяки притомности війта Ивана Сирка. — В ночи на 17 м. м. згорів в Яслї будинок деревляний. Зруб уратовано. Тут показало ся, як то трудно на морозї гасити огонь. А тої ночи було там 22 степенї Реоміра морозу. Сикавки замерзли або як налити було до них води, то зараз замерзали і користи з них не було.
Дрібні вісти. Цїсар дарував громадї Клекотів, в повіті брідскім, 100 зр. на будову школи. — Маршалок краєвий кн. Сангушко виїхав оногди до Більча, до тяжко недужого кн. Павла Сапіги. — Дня 7 н. ст. лютого відбуде ся в Добрі коло Сїняви вінчанє п. Григорія Грицика, окінченого богослова з панною Марією Терлецкою дочкою місцевого пароха. — Дня 4 н. ст. лютого о 7-ій годинї вечером відбуде ся в церкви Успенія Пр. Богородицї у Львові вінчанє п. Ореста Дембицкого авскультанта судового з панною Марією Павенцкою. — Дня 27 н. ст. сїчня похоронено в Полтаві помершу там сестру Гоголя, Анну Василївну. — Исидора Децикевичева, вдова по бл. п. совітнику намістництва Романї, померла у Львові дня 31 н. ст. сїчня в 52-ім роцї житя. 