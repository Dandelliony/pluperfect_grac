На засїданя краєвої ради шкільної. — В справі домового промислу. — Комисія ради державної.

На засїданя краєвої ради шкільної з 16 н. ст. грудня полагоджено отсі важнійші справи: Дозволено учителеви школи народної в Небилові, Фр. Озговичеви, на разї через один рік заниматися громадскою писаркою; затверджено регулямин дїяльности окружної ради шкільної в Бродах; перемінено 2-клясову школу народну в Борщеві на триклясову; зорганизовано школу народну в Довгім, пов. товмацкого; полагоджено справозданє краєвого инспектора з люстрацій учительскої семинарії мужескої в Тернополи і Станиславові, також шкіл народних округу станиславівского, товмацкого, бучацкого, чортківского, гусятиньского і борщівского; порішено висказати подяку Аннї Ґонткевичевій, властительці дібр в Кутисках за жертви для тамошної школи народної; заряджено ревизії "Першої книжки до читаня" (польскої) в народних школах; принято до відомости донесенє краєвого видїлу о визначеню п. Ад. Єнджейовича на делегата до краєвої ради шкільної.
В справі домового промислу пише п. В. Микитка з Купчинець, почта Ходачків: В "Дѣлї" в дописи з під Старого міста була піднесена гадка, що було-би вельми пожиточним, если-би хто научив наш нарід виготовляти т. зв. "димки", чим доси занимаються виключно жиди. В виду того заявляю, що, єсли хто хоче научитися виготовляти "димки", зволить порозумітись, або ще лучше особисто прибути до мене; если-ж котра громада обовязалась-би заплатити відповідну винагороду, то я післав би там чоловіка, знаючого сей промисл. А що в різних околицях уживаються і різні узори на "димки", то треба прислати кусень старої "димки" для виготовленя доски. — В. Микитка.
Комисія ради державної для ненарушимости посольскої буде мусїла рїшати вже другій раз, чи має видатись судови пос. патер Айхгорн, провідник католицко-соціялистичної партії. Як звістно, недавно тому рїшила згадана комисія видати патра Айхгорна на зазив суду в Кремсї в справі обиди чести. Тепер йде рїч о важнїйшу справу. Перед кількома тижднями щезла десь без слїду 16-лѣтна гарна донька купця І. Кроха в Гефляйнї над Дунаєм, именем Варвара. А що в Гефляйнї проживав лїсничій адюнкт Кость Ґрессінґер, котрий любився вже довшій час з Варварою, а навіть і заручився з нею против волї родичів, то зараз почали підозрївати, що то він брав участь в тім щезненю, тим більше, що бачили, єго як вечером того нещастного дня ходив коло хати Кроха. Тому вельми всї зачудовалися, коли на засїданю ради громадскої патер Айхгорн заявив, що то він забрав дївчину з родительского дому і примістив єї в такім місци, де їй лїпше поводиться як дома. Свій чин мотивував тим, мов-би дївчина у родичів мусїла гарувати як служниця і єї образованє було занедбане. При тім ще почав патер Айхгорн публично безчестити старого Кроха і казав єму підписати заявленє, кілько обовязуєсь платити на удержанє дївчини. В наслїдок того зробила жандармерія донесенє до суду на патра Айхгорна і лїсничого адюнкта Гресінґера о злочиньство уведеня.  