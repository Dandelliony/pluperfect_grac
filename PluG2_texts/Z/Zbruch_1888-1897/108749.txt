◦ ◦ ◦ ◦ ◦ ◦ ◦ ◦ ◦ ◦

В товаристві руских ремісників "Зоря" дня 16 с. м. (в понедїлок) о год. 7½ вечером докінчить п. Алекс. Борковскій розпочату мин. понедїлка річ про рух Русинів в 1860-тих рр.   Завтрішні вечорницї в "Рускій Бесїдї" заповідають ся дуже добре. Не тілько просторі комнати "Рускої Бесїди", дешевий а добірний буфет "Клюбу Русинок", спів "Львівского Бояна", але і особливо цїль тих вечерниць — товарискі забави і чистий дохід для "Руслана" — зберуть певно велике число членів згаданих товариств, их родин і членів "Академичної Громади".   В справі недїльного відпочинку в містї Львові відбула ся вчера нарада львівскої ради міскої. По рефератї д-ра Ґломбиньского і по довшій дискусії ухвалено предложити намістництву такі внесеня: Склепи з хлїбом можуть бути отворені від 8 год. рано до 8 год. у вечер; з мясом від 7 до 11 рано; з свининою від 8 до 11 рано і від 6 до 9 у вечер; фризієри від 7 рано до 4 по полудни, а в карнавалї цїлий день; всї склепи від 7 до 11 рано, а ґрайзлєрнї ще і від 6 до 9 вечером; цукорнї, молочарнї і торговлї цвітами цїлий день. Шинкам і реставраціям вже сам закон позваляє держати отворені льокалї цїлий день. Домаганя жидів, щоби им з огляду на святкованє суботи пороблено полекші в недїлю, не увзгляднено.   Селяньске віче, скликане радикалами, відбуде ся у Львові в недїлю 15 с. м. о год. 11-ій рано в великій сали ратушевій. Порядок дневний: 1) Положенє селян і вибори до репрезентаційних тїл; 2) окружні війти й устава громадска; 3) устава ловецка і дорогова; 4) внески участників віча.   З рекомандованого листу пропали гроші. Практикант табулї краєвої п. Людвик Поляковскій зложив вчера в львівскій поліції рекомандований лист висланий до него з Жовкви 10-ого с. м. Після письма і телєґрами з Жовкви — вислав єму надавець в тім листї 20 зр., однак адресат не знайшов грошей в листї. З помятої куверти догадує ся, що "хтось на почтї так маніпулював з листом, що 20 зр. витягнув". Почтові приписи забороняють посилати гроші в листах рекомандованих та й оно річ ризиковна, бо гроші можуть загиритись, а пересилка переказом грошевим у нас зовсїм дешева.   Обікража громадскої каси. В Топорівцях на Буковинї обікрали злодїї громадску касу і забрали з неї 4.000 зр. готівкою і в цїнних паперах. Аґентови поліції черновецкої Лєблеви удало ся вислїдити сильно підозріних Вольфа Тріфа з Тернополя і Петра Янека селянина з Шеровиць. При Вольфі Тріфі знайдено два набиті револьвери, анґлійскій боксер і цїлу збірку приладів до влому. Оба увязнені не признають ся до крадежи в Топорівцях, але зізнають, що приготовляли нічну виправу на торговлю Шміта і Фонтіна і на контору виміни Ходровера в Чернівцях. Дальше увязнено в Чернівцях супругів Лейзора і Бабету Аспісів, а в их домі знайдено цїлий маґазин виробів срібних, цїнних паперів, карт заставничих і т. д. Влім в торговлю Шміта і Фонтіна та в кантор Ходровера був цїлком приготовлений, бо при увязнених знайдено найдокладнїйші відтиски всїх замків до обох льокалїв.   Times, найбільшій лондоньскій дневник святкував останними днями ювілей свого столїтного истнованя. З тої нагоди видано вірне facsimile першого числа з дня 9 падолиста 1796 р. на такім самім папери, тими самими буквами, а навіть з вірним повторенєм всїх печатних похибок.   Дрібні вісти. Денис Сїнкевич директор віденьского товариства обезпечень "Австрійскій Фенікс" обходив 26-ого жовтня с. р. 40-лїтний ювілей своєї служби в тім товаристві. — Загальний збір членів філії общ. им. Качковского в Сокали відбуде ся ві второк 17 н. ст. листопада о 11-ій рано в сали маґістратскій. — Цїсарскі стіпендії по 1000 зр. з ювілейної фундації краєвого видїлу дістали на дальше образованє за границею: д-р фільософії Фел. Конар з Кракова і технік Макс. Губер зі Львова. — Приватний доцент університету віденьского д-р Евг. Ерліх именований надзвичайним професором права римского на університетї в Чернівцях.   Дѣло 