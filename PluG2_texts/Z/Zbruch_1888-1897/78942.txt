Жіноче питанє перед віденьскими виборцями.

Послїдні десятки нашого столїтя принесли Европі не одно нове питанє, що домагаєсь розвязки для себе і перестрою давного, традицією освященого ладу. Наше поколїнє було і єсть свідком проявів, про які батьки і дїди наші не то не думали, але навіть им не снилось. Знесенє цехів середновічних і вільна конкуренція, борба працї з капіталом, змаганє до рівноправности всїх верств суспільности, право до загального голосованя, еманципація женщин — от які питаня виринули на очах наших і порушили уми Европи. Але нїхто не спогадав би, що до тих численних, порішених в части або зовсїм ще непорішених питань суспільних, прийде незабавом нова квестія, котра, раз порушена, здаєсь, не так скоро зійде з порядку дневного. Єсть се питанє повної рівноправности женщин.
На днях відбувались у Відни вибори до нової ради міскої. Як звичайно, устроювано перед тим численні передвиборчі збори у всїх частинах міста — і кандидати до ради міскої складали свою сповідь політичну і соціяльну. Відень, в котрім побіч національного питаня проявлялись від довшого вже часу струї соціялістичні, демократичні, соціялістично-христіяньскі, консервативні ліберальні, прусофільскі, антісемітскі і другі поменші. — Відень той, а радше єго горожане жадали завсїгди від кождого кандидата до якого-небудь автономічного чи законодатного тїла докладної сповіди з своїх внутрішних пересвідчень. Доси питали виборцї о пересвідченя на висше згаданих полях. При найновійших виборах ставили мужчини, а именно учителї шкіл народних, питанє: як сей або другій кандидат до ради міскої дивить ся на квестію рівноправности женщин-учительок, котрі, подібно як у нас, в школах народних займають богато посад учительских, а нинї домагають ся становищ директорских для себе і рівнеї плати з учителями-мужчинами. Від того, як кандидати глядїли на той предмет, залежало: чи мужчини-учителї підопруть ту кандидатуру або почнуть против неї як найзавзятїйшу аґітацію.
Справа та, хоч она доперва в зародї і може у декого викличе сміх на уста, не єсть так малої ваги, якою представляєсь на першій погляд. Нинї порушили єї учитель народні, запалавши антаґонізмом против учительок. Однакож за якійсь час готові ту саму справу порушити урядники почтові против експедиторок і телєґрафісток, кравцї-мужчини против кравчих і т. д. — взагалї мужчини ті, котрим женщини вже нинї роблять сильну фахову конкуренцію.
Правительство австрійске не противилось доси обсадам посад учительских і других женщинами. Оно не противилось тій практицї може найбільше з фінансових взглядів. Женщини-уряднички обходять ся меншою платою, а скарб зискує на тім. Впрочім женщини показують ся точнїйшими і пильнїйшими в повненю своїх обовязків, нїж мужчини. Однакож які вийдуть з того результати, наколи число спосібних до фахових занять женщин зросте, се не так тяжко передвидїти, а за кілька лїт до справ соціяльних, що нинї найбільше ворушать суспільність европейску — примір маємо на Бельґії — прийде на порядок дневний і боротьба о хлїб насущний межи чоловіком а жінкою. Прояв досить интересний!
Цїкава була при тім арґументація учителїв против учительок. Учителькам закидувано, що они з етичних, педаґоґічних а навіть естетичних взглядів не можуть стояти на чолї шкіл народних яко директорки. Они — по гадцї опонентів — не в силї дорівнати мужчинам в знаню, а на випадок виходу замуж підпадають перешкодам в виконуваню обовязків учительских. Впрочім женщинї-учительцї легко найти собі богатого чоловіка, а тогдї стоїть она фінансово лучше нїж учитель. Заміти ті викликали, розумієсь, ремонстрацію зі сторони учительок. Они відперли именно заміт що-до низшого ступеня образованости, а надто повеличались совістностію і більшою ревностію в виконуваню обовязків своїх, анїж можуть похвалитись мужчини. Наколи подружє мало би бути перешкодою для женщин, то такою самою перешкодою в повненю обовязків шкільних єсть для мужчин служба войскова і сполучені з нею що-річні вправи. Що же до лучшого фінансового положеня тих женщин-учительок, котрі виходять за богатих чоловіків, то замітили учительки, що кождому учителеви вільно єсть глядати богатої жінки, і дїйстно они таких багатирок дуже часто находять.
З интерпельованих кандидатів до ради міскої мало котрий здобув ся на відвагу взяти сторону учительок, бо кождий з них бояв ся аґітації против себе. Один лише кандидат мав смілість сказати интерпелянтам, що прояв сей єсть природним випливом економічного положеня родин з-посеред біднїйших верств людности. Доки батько родини був в силї і можности ховати дїтей а именно дочок хлїбом власного труду, доти женщини не робили нїякої конкуренції мужчинам в их званях. Нинї стало тїснїйше і та тїснота велить батькам способити не лише синів але й дочок до різнородних самостійних занять, тим більше, що — як статистика показує — число до женитьби охочих мужчин з кождим днем меншає. Змінені обставини змінили положенє женщини і з тим треба числитись... 