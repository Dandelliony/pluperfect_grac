Оголошення. — В справі арештованого професора М. Козловского. — Президент Буковини.

Всечесне Духовеньство!
Маю честь повідомити Преподобне Духовеньство, що я при улици Краківскій ч. 20 против ново будованої церкви отворив робітню виробів церковних, і виробляю монстранції, хрести, мирницї, лямпи, пауки, кадильницї, лодки і т. п.
А позаяк я не єсмь купцем, лиш в моїй власній робітни виготовляю всї роботи, то і можу дати мої вироби значно дешевше, як их можна купити у купцїв по торговлях.
Звертаю також увагу Преп. Духовеньства, що маю на складї всї вироби готові.
Маю надїю, що буду міг вдоволити желаня Пр. Духовеньства, бо образуючись за границею, я набув достаточної практики в тім званю.
Всї старі предмети приймаю до віднови або виміни на нові. Затревале золоченє і срібленє ручу.
Приймаю також і столове начинє домове.
З глубоким поважанєм: Володимир Усцєньскій ул. Краківска ч. 20. Портрети руских послів соймових, числом вісїм, видала редакція "Батьківщини" на гарнім картоновім папери. Портрети послів: Романчука, Рожанковского, Савчака, Короля, Гаморака, Окуневского, Гурика і Барабаша, відзначають ся удалостію і гарним викінченєм. По наших світлицях можна подибати портрети наших патріотів, видавані давнїйше, а не видно портретів наших найзнатнїйших мужів з теперішної пори народного житя Русинів — тож справдї редакція "Батьківщини" поклала велику заслугу тим видавництвом. Також і цїна дуже приступна: всї вісїм портретів з пересилкою коштують лиш 75 кр., а поодиноко по 12 кр. Иван Лобос годинникар перше А. Вайґель у Львові улиця Театральна число 16, поручає свій богатий склад годинників золотих, срібних і стїнних спроваджуваних з перворядних фабрик, по цїнах найуміеннійших. Направу всякого рода годинників, граючих машин, а також відсвіженє антиків виконує совістно і під ґарантією. В справі арештованого професора М. Козловского в Угнові пишуть нам з відтам: В донесенях до Вашої Впов. часописи о арештованю М. Козловского єсть деякі неточности, длятого я подаю вам дати певні. Михайло М. Козловскій не єсть професором університету в Петербурзї, тілько професором мужескої ґімназії в Калиши. В Галичинї не перебував він довшій час, а тілько-що приїхав з Россії, умисно в тій лише цїли, щоби побачити ся з матерію та відвідати гріб свого батька і того самого дня мав відїхати. Козловскій из Угнова вивандрував по укінченю третьої нормальної кляси, то єсть, маючи 10 лїт, і від того часу більше нїколи, аж по день арештованя єго, не був в Угнові. Вивандрував из Угнова тому, що єго родичі були бідні і не могли єго до шкіл посилати, а до того єго отець віддавав ся піяньству. Від часу, як добив ся степеня професора, помагав своїй матери (бо отець помер) матеріяльно: сплатив банк рустикальний (около 700 зр.), посилав що місяця матери своїй 10 зр., — і за-для того власне сусіди завидували матери. Козловскій, як висше сказазано, прибув до Угнова з туги за родинним місцем на один день і того самого дня хотїв відїхати, але — як то кожда — мати не пустила єго і задержала до другого дня. Один из найблизших сусїдів увидїв, що они приймали ся в домі не матери але сестри, і ще того сусїда до приймів не запросили, заденунціював жандармам, а тії арештували Козловского. Козловскій мав россійскій папшорт. Арештованого відставила жандармерія до староства в Раві, а староство другого дня відставило назад до угнівского суду і тут веде ся слїдство в напрямі дезертирки. Слїдство уже кінчить ся, а акти сими днями відійдуть до прокураторії. Козловскій сидить в арештах. Президент Буковини бар. Піно — як пише "Буковина" — подав зі взгляду на своє слабе здоровлє прозьбу о увільненє від дальшої управи бук. правительством. Таку, хоть сподївану, але прото вельми немилу вість, подають вірогідні жерела. Цїла Буковина вижидає неспокійно, чи ся вість справдить ся і хто займе се найважнійше місце в краю. Цїлий край вказує і на теперішного управителя бук. правительства, придворного совітника ґрафа Паче, яко на єдиного наслїдника барона Піна. Граф Паче дав вже за короткій час свого урядованя більш як достаточні докази свого ясного погляду на всї відносини краєві, докладного зрозуміня краєвих потреб і вельми зручного та задоволяючого кермованя справами краєвими. В интересї краю і розумного залагодженя многих дразливих справь лежить прото, повірити управу краю сему світлому і вельми симпатичному мужови, наколи-б справдї сповнила ся вість о уступленю найзаслуженїйшого президента Буковини барона Піна. 