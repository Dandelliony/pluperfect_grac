◦ ◦ ◦ ◦ ◦ ◦ ◦ ◦ ◦ ◦

Вісти про ревизію у пп. Озаркевичів в Болехові і Станиславові показуються неправдивими, а тим самим упадають і всї комбинації, які газети навязували до тих вістей. Можемо на основі листів від самих интересованих осіб упевнити, що згадані вісти, хоч і як упорно через кілька днїв держались у Львові, не мають нїякої основи. Рівно-ж безосновною єсть поголоска, що мов-би посол о. Озаркевич приїздив до п. намістника до Львова, а в звязи з тим певно неправдивою буде також вість, подана найперше "Червоною Русею", про докір рускій капитулї за ревизію у о. Озаркевича, хотяй знов се факт, що нїякій достойник руского обряду не удостоївся сего року запрошеня на пир у намістника в день именин цісарских. Коли дневники занотували вісти о ревизіях у пп. Озаркевичів, то нотували се яко куріозум, до якого — констатуємо се радо — не прийшло.
Шах перскій приїде до Львова завтра о год. 2 мин. 55 по полудни після зелїзничого годинника і задержиться на двірци зелїзниці Кароля Людвика. Дворець буде відповідно прибраний. На перонї повитають шаха: намістник, маршалок, президент суду Симонович, прокуратор Зданьскій, совітник двору Ґайстлєнер, директор почт Шифнер, директор доменів Ґлянц і президента міста Мохнацкій. На чолї почетної компанії войска буде кн. Виртемберґ з генерал-майором Темписом і прочою старшиною войсковою. Для шаха і єго свити заставлять обід на 56 осіб в трех комнатах, осібно для двору (12 осіб), свити (24 осіб) і для служби (20 осіб). На дворець треба мати карти вступу і входити можна лиш через салю, де принимаються пакунки, бо прочі всї комнати будуть приладжені до обіду шаха і єго свити. Поїзд двірскій, котрим шах їде, складаєся з возів полудневої зелїзниці. О год. 3 мин. 40 виїде шах в дальшу подорож до Підволочиск.
Конференція учителїв львівско-заміского округа відбулася в днї 23 і 24 н. ст. серпня с. р. під проводом окружного инспектора п. Іосифа Керекярта. Конференцію попередило богослуженє в обох обрядах в костелї св. Николая. Наради відбувалися зовсїм поважно і статочно. На конференції порушувано деякі важні справи. Між иншими учитель п. Дмитерко, покликуючись на розпорядженє министеріяльне, поставив внесенє на зміну пляну наукового, а именно на обмеженє науки рахунків в школах народних, щоби уникнути обтяженя молодежи шкільної. Приємно приходиться сконстатувати, що на сегорічній конференції кромі п. Дмитерка промовляли по руски на конференції також пп. учителї Квасник, Гавдяк, Чиж і Вітошиньскій. Докладнїйше справозданє з тої конференції має бути уміщене в "Учителю", органї руского товариства педагогичного. 