Видавництво творів Шевченка. — Убийство Опухляка.

Видавництво творів Шевченка.
Товариства "Просвіта" і "имени Шевченка" запросили — як звістно — минувшого року осібний комітет, щоб заняв ся виданєм творів Шевченка. На комітетї сїм обговорено справу виданя і роблено деякі приготованя, але що розходилось о виданє критичне, тож приготованя такі вимагали довшого часу, вже хоть-би длятого, щоби зібрати вісти про рукописи Кобзаря, дістати сі рукописи і давні виданя, приготовити вступ і поясненя, та ще все то — по при занятях щоденних кождого члена комітету з осібна. За-для того порішено тепер з різних причин закинути думку про виданє критичне, а з уваги на наглячу потребу нового і повного виданя творів Шевченка, порішили згадані товариства і комітет видати ще в тім роцї таке нове виданє. На засїданю комітету з дня 10 цвітня с. р. ухвалено по довшій дискусії: І. Що-до виданя взагалї: 1) видати всї україньскі писаня Шевченка, окрім листів: 2) подати одностайний поправний текст — боз варіянтів і без акцентів; 3) означити при кождім творі по змозї час написаня; 4) роздїлити виданє на чотири томи звичайного формату виданя клясиків малої 8-ки, новими черенками "Зорі" (які на пр. в повісти Нечуя "Навіжена"), на лїпшім папери (якій н. пр. в новелях п. Франка), строчки числовані на кождій сторонї осібно; 5) подати популярну ясну біоґрафію, з поглядом на літературну дїяльність Шевченка; в осібній передмові пояснити повстанє виданя і подїл на томи; найпотрібнїйші, конечні поясненя слів і річи подати коротко при кінци кождого тому. II. Роздїл на томи: том 1-шій — доба романтична, до 1843 року включно, т. є. до першої подорожи Шевченка з Петербурга на Україну [приготовить д-р Омелян Огоновскій]; том 2-гій — доба Кирило-Методіївского Братства, до половини 1847 року, т. є. дворазовий побут Шевченка на Українї [приготовить Вол. Коцовскій]; том 3-тій — Шевченко в неволи, до 1857 року [приготовить Ив. Франко]; том 4-тий — Шевченко після визволеня; до сего тому прийдуть також псальми і Назар Стодоля [приготовить проф. Ол. Барвіньскій]. Щодо порядку в поодиноких томах рішено держатись того, щоби попереду йшли твори коротші, а все дальше довші, отже в приближеню; на першім місци дрібні ліричні поезії, на пр. думки, опісля балляди, присвяти, врештї довші твори епічні; при кождім творі подати час написаня, а де се не дасть ся зробити — подати такій твір при кінци дотичного розряду. Головну редакцію має в руках ВП. проф. д-р Ом. Огоновскій. Убийство Опухляка.
Вчера зачалась розправа карна против Марії з Яблоньских Кобринової, числячої 25 лїт, римо-кат. реліґії, любовницї Емилія Опухляка, властителя предприємства похоронного, обжалованої о скритоубійство єго над ранком дня 1 марта с. р. Акт обжалованя представляє цїлу справу так: Кобринова донька Як. Яблоньского, машиніста зелїзничого зі Стрия, вийшла в 16-ім роцї житя приневолена за муж за Ник. Кобрина, учителя в Дубі. Вже в тім віцї велась она неморально. По вінчаню на другій день хотїла підрізати собі горло, але рана була легка. Від мужа утїкала раз-в-раз; вкінци поїхала до Черновець, де велась крайно неморально, а відтак і до Румунії, а призбиравши до 2000 зр. вернула до Стрия до родичів. Зі Стрия виїхала до Львова, а пізнавшись з Опухляком, замешкала у него. Чотири роки прожила з Опухляком і хоч утїкала від него два рази домів до Стрия, то все таки загально відносини их були часом і дуже сердечні, а Опухляк робив їй дарунки вартости навіть до 100 зр. На два тижднї перед убійством ті відносини змінились: Опухляк хотїв женитись, Кобринова хотїла від него значнїйшої відправи грошевої, тож приходило між ними до поважнїйших суперечок. Треба додати ще й се, що Кобринова за весь той час мала численні зносини з всїлякого рода мужчинами, а все лише майже за для зиску. Дна 1 марта рано о 4-ій годинї прийшов Опухляк добре підпитий домів, а заки зайшов до своєї комнати, зачав жартувати зі служницею. Кобринова втягнула Опухляка до комнати, сама одяглась і вибігла на гору до свого знакомого, суплєнта ґімназіяльного Іосифа Е., а відтак вернувши до себе, випила каву, написала до родичів листи, в котрих заявляє, "що так вже мусїло статись", і виправивши служницю на місто, сама взяла сокиру, станула надь сплячим Опухляком і вістрєм тяла єго в голову. На убитім найдено чотири слїди від сокири, так глубокі що аж мозок вискочив, хоч Кобринова признаєсь лиш до одного удару. Відтак випила Кобринова трохи металічної ртути і пішли на поліцію дати знати о своїм злочиньстві. В судовім слїдстві мотивувала своє злочиньство тим, що Опухляк зле з нею обходив ся, бив єї, а она любила єго і була заздрісна о него.
Розправа ведесь тайно, тож і публики, котра пристрастно добивалась за білетами, на нїй нема. Розправу веде сов. Спендаковскій з вотантами сов. Дунаєвичем і Нитарским; обжалованє вносить заступник прокуратора Хилиньскій, а боронить д-р Дулємба. 