Околиці Перемишля повні небезпечности. — Продажа тютюну.

Околиці Перемишля повні небезпечности і непокою за для щоденних вправ войскових. Gazeta Przemyska так пише: Мешканці Яксманич і Пикулич жалуються на непокій і небезпечність, які лучаються в тих селах за-для безнастанного стрїляня до ціли віддїлів войска, що стоять в тамошних твердинях. Від год. 4-тої до пізного сумерку продовжаєсь пуканина, не вільно худоби виганяти на пашу анї звозити збіжа з поля, бо в воздусї лїтають кулї карабинові і можуть або убити або зранити. Не давно сему, бо минувшого четверга мусїли селяне з Яксманич, маючі термини в судї, повзати 2½ кильометра ровами, щоби оминути кулї, які падали на поля. Дїти сельскі збирають на другій день по такім стрїляню множество куль по полях. Видаємо що року миліони на фортификацію Перемишля, тому можемо домагатися, щоби устроїти для войска відповідні стрїльниці а не виставляти людей на нехибну смерть. — В Старяві найшов господар Иван Вовк на поли кулю гарматню з сегорічного стрїляня. Кулю дав дїтям, щоби бавилися, а під вечїр відобрав і кинув в хатї під ліжко. В тій хвили експльодувала куля і відорвала Иванови палець правої руки, а в хатї вивалила стїну. Ивана відвезли до перемиского шпиталю.
Продажа тютюну. В краях, належачих до Передлитавії, принїс дохід з продажи в р. 1888 фабрикатів тютюну 73,289.815 зр., а если дочислимо ще дохід з продажи спеціялитетів і висиланих за границю фабрикатів, то цілий дохід принїс 76,556.154 зр. або о 709.719 зр. менше як в р. 1887. Лише в Галичинї, долїшній Австрії, Шлеску і Буковинї збільшився дохід з продажи, у всїх инших краях зменшилася консумція тютюну; в Галичинї прийшло з продажи о 401.274 зр. більше. Консумція сигар зменшилася о 177 миліонів, за то збільшилася консумція папиросів о 134 миліонів як в р. 1887. Взагалї можна добачити таку зміну, що продаєся більше гірших сорт тютюну. В р. 1888 викурено 1.158,081.365 штук сигарів а 721.5 миліонів папиросів. Консумція сигар: Куба по 5 кр. і Куба по 6 кр. зменшилася до половини, за то дещо змоглася Британик і Трабуків, а найбільше відходили ще сигара по 1½ кр. Консумція тютюну до люльки збільшилася о 64.854 кильограмів, а табаки зменшилася о 53.210 кильограмів. Чи в тім році збільшиться консумція тютюну, ще не знати, але министерство скарбу надїєсь того, бо в прелиминари буджету на 1889 р. побільшено ту позицію о 3 миліони зр.  