◦ ◦ ◦ ◦ ◦ ◦ ◦ ◦ ◦ ◦

В справі товариства ґімнастичного "Сокіл" одержуємо від п. Володимира Лаврівского отсе письмо: Вчера т. є. 3. н. ст. серпня с. р. скінчив ся чотиротиждневий речинець, в котрім міністерство справ внутрішних могло заказати заснованє руского товариства ґімнастичного "Сокіл". Статути товариства не звернено ще, але в силу §§.7 і 11 закона о товариствах з дня 15 падолиста 1867 В. з. д. ч.134 можна приступити до уконституованя. Члени комітету основателїв зволять в тій справі зі мною порозуміти ся. — У Львові дня 4 серпня 1893. — Володимир Лаврівскій.   В справі вистави краєвої. На численні запитаня, чи можуть поодинокі люде свої вироби і пр. уміщувати в павільоні "Руских Товариств" на виставі краєвій відповідаю, що лише члени товариств тих, що зголосились до участи в будові павільону. Хто би отже не був членом відповідного товариства, може кождої хвилї вступити в члени. — Рівночасно звертаю увагу, що як о принятє в члени належить зголоситись до відповідного товариства, так члени-виставцї мають зголосити свої вироби і пр. до своїх товариств, а товариства доперва взглядно делєґати зажадають в міру тих зголошень, від комітету "Руских Товариств" відповідного місця. Тим способом будуть вироби і пр. поодиноких членів товариств з поданєм власної фірми на виробах стояти під загальною фірмою того або другого товариства. Товариства мають зголошуватись до комітету просто, подаючи скілько і якого им місця потрібно. — Волод. Шухевич.   50 лїтні роковини заложеня технічної академії у Львові припадають на день 4 н. ст. жовтня с. р. Колєґія професорів рішила поробити приготовленя до торжественного обходу згаданого ювилею і постановила віднести ся з тої причини передовсїм до міністерства просвіти, щоби оно покінчило до того часу справу орґанізаційного статута львівскої школи політехнічної, котрий доси єсть лиш провізоричний. Колєґія професорів предложила перед двома роками проєкт такого статута і поробила, відповідно до жаданя міністерства, бажані зміни в своїм проєктї. Тепер розходить ся лиш о предложенє проєкту до ухвали соймови, котрому прислугує законодавство в сїй справі.   Наукова подорож. Професор стрийскої ґімназії Гек вернув сими днями з наукової подорожи по Италії і Греції, котру відбув на основі одержаної від міністерства просвіти стіпендії в сумі 1000 зр. Вертаючи з поворотом представив ся проф. Гек у Відни міністрови Ґавчеви, котрий випитував єго о різні моменти подорожи. Подорож свою розпочав проф. Гек в сїчни, оглянув майже всї більші міста Италії, перевів два місяцї в Римі, відтак розслїдував в Греції розкопи давних міст і через Царгород вернув до Відня. В сїчни 1894 р. вибирає ся — як звістно — в таку саму наукову подорож професор рускої ґімназії д-р Конст. Лучаківскій.   В повітї турчаньскім єсть комплекс сїл: Бітля, Ботелка нижна і вижна, Висіцко нижне, Яворів, Турочки нижні і вижні, де нема писаря громадского. Честний чоловік, маючій кількасот зр. капіталу на купно грунту і дому міг би тут поселити ся і мати добрий заробок та розвивати хосенну дїяльність. Пожаданий був би найбільше якій пенсіонований учитель народний, або якій другій урядник.   Нещастна пригода. Сими днями лучив ся в Збаражи випадок, що повинен бути пересторогою для родичів, не лишати без замкненя оружія там, де суть дїти. Дїти збаражского инспектора податкового п. Л. і вдови по лїкари п. В. увидїли в шафі револьвер та забравши єго вибігли за місто бавитись, не знаючи, що револьвер був набитий. Між ті дїти замішав ся убогій хлопчик, Токар. Сего вибрали собі дїти за цїль і малий Л. вимірив з жарту до Токаря. Револьвер випалив і бідний хлопець смертно ранений упав на землю. Перенесено єго до шпиталя, але мимо помочи лїкарскої умер Токар по 36 годинних муках.   Месть лїсного злодїя. З Жукова, в повітї бережаньскім, пишуть: Дня 14 н. ст. липня прихопив лїсничій Мрочко злодїя лїсного та Баранівцї в лїсї і відобрав єму стрїльбу. Злодїй хотячи пімститись, взяв собі до помочи двох товаришів і глядав відповідної нагоди. Дня 30 липня засїв ся коло лїсничівки. Коли Мрочко отворив рано вікно роздав ся вистріл, і зранив єго небезпечно в шию. Другій лїсничій післав зараз до Бережан за жандармом, але командант стації Гольцгакер заявив, що тепер нема у него часу і що аж на другій день пришле патролю на місце переступства.   Дѣло 