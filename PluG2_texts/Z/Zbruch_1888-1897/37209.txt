◦ ◦ ◦ ◦ ◦ ◦ ◦ ◦ ◦ ◦

Справа о. Ивана Степанова з Вишнївчика, засудженого в Бережанах за мниму бесїду про "різьню Ляхів" починає розясняти ся. Зоська, жена Ивана Ґураля в Вишнївчику, зізнає, що чула, як війт Олїйник Павло намовляв свого брата Петра Олїйника до ложного свідоцтва против о. Степанова і до присяги, а Петро звиняв ся, що нїчого не чув. По донесеню о тім ц. к. прокураторії, прибув до Вишнївчика з Бережан судья слїдчій Функенштайн і переслухав від 11 до 13 мая в тій справі 7 свідків; Зоська Ґураль зізнала під присягою много цїкавого.
Побільшенє числа урядників. Vaterland доносить, що міністерство справ внутрішних виготовлює проєкт побільшеня числа концептових урядників адміністраційних, а також староств в поодиноких краях.
З фонду бл. п. Григорія Яхимовича роздав совіт львівского Народного Дому, на памятку 27-их роковин смерти сего митрополита, 50 зр. поміж бідних учеників львівских ґімназій. Запомог було 10 по 5 зр. Запомоги одержали: два бурсаки Народного Дому і два бурсаки Ставропігійского Институту, два ученики рускої і два нїмецкої ґімназії, та один ученик з Франц-Іосифа і один з бернардиньскої ґімназії.
Будова другої церкви міскої у Львові при Народнім Домі продовжає ся. Тепер викінчують ся дві копули на двох передних вежах. Копули будуть покриті мідяною бляхою.
Велика туча градова навістила оногди околицю між Переворском, Канчугою і Ланцутом. Цїлі лани збіжа знищені до тла, бо град величини волоского горіха на стопу прикрив збіже, а велика злива сполокала цїлком всю ярину. На пасовисках убив град множество качок і гусей. Як доси звістно, то від граду найбільше потерпіли громади Гусів, Липник, Ситеш, Маркова, Гать, Білобоки, Волиця і Острів. — З Копичинець пишуть нам: Дня 24 н. ст. мая лютила ся у нас страшна буря градова з уливою. Полями і долинами плили цїлі ріки. Підчас сеї бурі утопив ся 15-лїтний хлопець Стефан Легкун і тїло єго найдено доперва на другій день. Град зробив в поли велику шкоду: всюди витовк жита і ярі засїви ушкодив.
Музики войскові будуть грати в червни: дня 2 і 27 перед головним одвахом, д. 3, 17 і 24 перед намістництвом, д. 4 і 25 на Високім Замку, д. 6 і 13 в огородї єзуїтскім, д. 10 і 20 в парку стрийскім, д. 12, 19, і 26 перед командою войсковою, д. 18 на міскій стрільници.
Дрібні вісти. Архикнязь Леопольд Сальватор, проживаючій тепер у Львові, виїхав передвчера до Відня. — Коло Вибранівки убив грім візника, котрий вертав повозом з зелїзницї до двора. Коло візника сидїв льокай, але він як раз перед тим сїв до середини повозу, щоби сховатись перед дощем. Грім не ушкодив при тім нї коней, нї льокая анї навіть самого повозу. 