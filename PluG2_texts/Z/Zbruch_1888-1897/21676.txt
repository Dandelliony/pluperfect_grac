Присяга президента міста Львова.

Присяга президента міста Львова відбулася вчера о год. 12 в полудне в сали ратушевій в присутности ради міста і урядників магистрату. Насамперед намістник гр. Баденій, в урядовому мундурї, виголосив довшу промову, звернену до президента п. Мохнацкого. Висказавши своє вдоволенє з вибору п. Мохнацкого президентові міста на дальші три роки, піднїс п. намістник деякі конкретні справи, звертаючи на них увагу президента і ради. Уміщенє деяких шкіл міских потребує ще поправи, а рада міска могла-би дїяльність в тім напрямі розширити і на деякі школи середні без школи для міста і без тягарів. Справу будови театру польского треба конче посунути наперед, бо в будинку гр. Скарбка, як тілько вигасне привилей, театр остатись не може. Дальше з оглядів санитарних мусить бути більшій лад по улицях і домах, а в звязи з тим треба управильнити справу сторожів каменичних. Дальше п. намістник просив президента, що-би удержував приязні зносини з властями войсковими, а рада по змозї сповняла их жаданя і потреби. Під конець п. намістник висказав свою радість з вибору п. Мархвицкого на першого вице-президента міста, а вконци подякував цілій радї за прихильність для него а за повинне позажанє для цісарского намістника. — Потім п. Мохнацкій зложив присягу, відчитану совітником намістництва Терлецким, а опісля промовив до ради міскої і піднїс оклик в честь цісаря. — Д-р Мархвицкій зложив присягу в руки президента Мохнацкого і коротенько промовив до урядників магистрату. — Торжество закінчив найстаршій віком радний Стоковскій промовою до президента в имени радних. 