◦ ◦ ◦ ◦ ◦ ◦ ◦ ◦ ◦ ◦

Доповняючі вибори до сойму ще двох послів зі Львова [після зміни ординації виборчої ухваленої на остатній сесії соймовій] будуть незадовго розписані. N. fr. Presse подає яко кандидатів д-ра Пєнтака і д-pa Малаховского.   Справа еміґраційна перед судом. Дня 3 вересня відбуде ся перед судом присяглих у Львові розправа против Миколи Думаньского і Дмитра Кошилка, селян з Верхрати коло Рави, о злочин обманьства через аґітацію за еміґрацією в часї еміґраційної горячки, яка у нас була запанувала з кінцем тамтого року. Оба згадані селяне мали представляти [на підставі информацій аґента з Бреми Міслєуа] селянам з Верхрати в рожевих красках еміґрацію до Бразилії і витуманювали від кандидатів на еміґрантів гроші.   "Точність" у виплатї асекураційній. З Турчаньского пишуть нам: Дня 27 червня ударив грім в стодолу Ивана Дякова в Борини і спалив єї. Стодола була обезпечена в Краківскім товаристві, отже оно поквапило ся вислати ліквідуючу комієію зараз... в три недїлї по огни, а до нинї ще не виплатила зліквідованої квоти. Не знати, коли пани в Кракові пригадають собі на погорільця? На такій спосіб — то обезпечаючій ся в Краківскім товаристві повинен рівночасно обезпечити собі комірне для себе з родиною і для худоби, або — йти до Кракова по гроші..   Дрібні вісти. Від 1-ого вересня с. р. увійде в житє уряд податковий в Дорнї-Ватрі на Буковинї. — Снїг упав сими днями в місци купелевім Ґастайнї в Сольногородї. — Кс. пралат Ґнатовскій зі Львова упав з гуцульского візка на прогульцї коло Тартарова і при тім пукла єму кість у правім клубі і сильно потовк ся в бік; хорого відвезено до Львова, а стан єго здоровля є тяжкій, хоч не грізний. — Якійсь незнакомий мужчина положив ся оногди у Львові на шини трамваю елєктричного і дожидав смерти, але замість на лоно Авраама, повандрував з поліцаєм до "Иванової хати".  — Евфрозина Бродкевичева в Чернівцях, не маючи від якогось часу нїякого занятя, рішила за для нужди попрощати ся з сим світом. Облила свою одїж нафтою, підпалила сїрником і вибігла цїла в поломени на площу Австрії. З тяжкою бідою удало ся надбігшим людям угасити огонь, але нещасна померла в шпитали в наслїдок сильного попареня. — В Тернополи задушив свою любовницю Аерію Добрицку каналник Нестор Бойчук при помочи свого приятеля Андруха Ткача, а потім вкинув єї до кирницї; обох злочинцїв увязнено.   Дѣло 