◦ ◦ ◦ ◦ ◦ ◦ ◦ ◦ ◦ ◦

Демонстрації робітників за загальним правом голосованя відбули ся також і у Львові. Именно вчера рано о 10-ій годинї зібрало ся около 1000 робітників в ратушевій сали на заповіджені збори і тут референт Гудец скритикувавши поступованє коаліції і правительства візвав присутних, щоби не понехали акції за загальним правом голосованя. По промові Желяшкевича і по відспіваню "Червоного прапора" вийшли робітники на ринок, де проходжувало ся ще яких 1000 их товаришів. Тимчасом поліція, що була заповіла з гори, що не допустить до уличних демонстрацій, обсадила при помочи войска найбільше загрожені місця, именно ринок, площу довкола намістництва і коло соймового будинку. Перед ратушом стояло 36 поліціянтів, а один баталіон 15 полку піх. обсадив улицю Руску, Сербску, Валову і Чарнецкого. В улици Кармелітів була уставлена ескадрона уланів. Вкінци в улицях, що ведуть до сойму розставлено баталіон 30 полку піхоти і віддїл кінноти. Войско не було нїгде укрите, лише стояло в поготівли на улицях. Коли робітники вийшли з ратуша розійшли ся спокійно на візванє провідників і лише одна их часть пійшла улицею Галицкою, Марійскою площею, улицею Кароля Людвика і Ягайлоньскою, але й ті на вид розставленого войска і поліції розійшли ся спокійно.   Епископ д-р Юліян Пелеш був приневолений в наслїдок непогоди перервати канонічну візитацию староміского деканата. Відвідавши 18 с. м. Страшевичі вернув ся звідтам до Перемишля.   Посвященє нової церкви в Лозах, ярославского повіта, відбуло ся 30 н. ст. вересня с. р. Сама святиня збудована з твердого матеріялу і гарно мальована у внутри представляє ся дуже принадно. Чину посвященя довершив Впр. епископ Пелеш в сослуженю крилошан оо. Подолиньского, Войтовича і Чеховича з Перемишля, Хотинецкого з Ярослава, декана о. Матюка і 28 священиків і при хоральнім співі священиків і питомцїв духовної семинарії під управою о. Копка.   В північній Америцї єсть до обсади душпастирство руске в містї Монт-Кармель в Пенсільванії [округа Sunburg, повіть Northumberland]. Охочі удатись на тоту посаду можуть вносити через свої ординаріяти до митрополичого ординаріята прошеня [з відповідними прилогами до дня 5-ого падолиста с. р.]   Дрібні вісти. В палатї намістника відбув ся вчера величавий равт на пращанє архикняжої пари, Леопольда і Блянки Сальваторів, опускаючої наше місто. — Вчера помер у Львові звістний фабрикант Кароль Пітш в 81-ім роцї житя.   Дѣло 