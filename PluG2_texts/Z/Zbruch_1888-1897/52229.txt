За руске письмо — кара.

Перед святами Великодними писали ми про противзаконний заказ ц. к. старостів руским священикам — писати викази дїтей за-для щепленя віспи в рускім язицї. Ми тогдї доказали, що ті закази ц. к. старостів противлять ся постановам розпорядженя міністерского з 16. вересня 1875. ч. 1767, а що-до заміту ц. к. старостів, що их функціонери не знають руского язика, ми звернули их увагу на артикул 19-ий закона основного з 21 грудня 1869, В. з. д. 142., наконець звернулись з покликом до намістника Галичини, щоби він, після заявленя даного в соймі, став в оборонї прав Русинів, нарушуваних підвладними єму орґанами.
В часї свят Великодних довідались ми о заявленю намістника ґр. Баденього одному з наших послів, що дотичні ц. к. старости дістали вже від него порученє приймати рускі викази за-для щепленя дїтей, а священикам, пишучим викази по руски, нїяких трудностей не робити. Довідавшись о тім заявленю намістника, ми були певні, що оно так і сталось, а не надїялись, що тая справа прийме вид ще драстичнїйшій.
Аж ось доносять нам з повіту жидачівского, що там староста Флєхнер [про котрого заказ ми писали перед Великоднем в "Дѣлї"], візвав всїх тих священиків [оо. Савюка, Петрицкого, Гриневецкого і других], котрі викази виготовили по руски, на протокол і на основі цїсарского перед конституцийного патенту з 20 цвітня 1854 ["Demonstrative Handlung, wodurch Abneigung gegen die Regierung oder Geringschätzung ihrer Anordnungen ausgedrückt werden soll"] — засудив их по 20 зр. кари грошевої.
Наводимо самі факти, котрі говорять самі про себе і коментаря не потребують.
Засуджені внесли рекурс до ц. к. намістництва, а евентуально відкличуть ся і висше, бо-ж тая справа була ще в роцї 1880 за намістникованя ґр. Потоцкого рішена для священиків руских користно... 