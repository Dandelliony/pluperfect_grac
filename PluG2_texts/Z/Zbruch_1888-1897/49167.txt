Полосова тарифа. — Против сухотного баціля

Полосова тарифа.
Від 1 цвітня с. р. заведена буде на північній зелїзници полосова тарифа, а яко підставу до виміру належитости при перевозї осіб приняли від одної особи і одного кільометра по 1. 2 і 3 кр. з 50-процентовим підвисшенєм тої такси при уживаню поїздів поспішних. Обчислюванє належитостей буде відбувати ся після полос, установлених в той спосіб (як на державних зелїзницях), що від місця виїзду буде числити ся найперше 5 полос по 10 кільометрів, опісля 2 по 15, 1 на 20, 4 по 25 кільометрів, а цїла дальша дорога буде подїлена на полоси по 50 кільом. довготи. Результатом такої установи полос буде то, що обчисленє належитости буде відповідати сумі кільометрів з кінцем розпочатої полоси, отже їдучій приміром 12 клм. заплатить по конець другої полоси, отже за 20 клм.; а їдучій 205 клм. заплатить за 200 клм. і цїлу полосу від 200 до 250 клм., або разом за 250 клм. Рівночасно з заведенєм тарифи полосової устане безплатне перевезенє пакунків пасажирских до 25 кільоґр. ваги а буде побирати ся оплату по 0.2 кр. від кождого кільоґрама і кільометра, з застереженєм, що найнизшій вимір оплати не може бути меншій низше 10 кр. На лінії Відень-Краків (413 клм.) порівнанє давної тарифи особової з полосовою представляє ся так: До тепер при поїздах звичайних: кляси І. 16.80, II. 12.60, III 8.40 зр. а при поїздах поспішних І. 20.90, II. 16.80, III. 13.50 зр. — Від тепер же коштувати буде при поїздах звичайних кд. І. 13.50, II. 9.00, III. 4.50 зр. а при поїздах поспішних І. 20.25, II. 13.50, III. 6.75 зр. Против сухотного баціля
витягають що раз то нове оружіє. Найновійшим тараном на того маленького а так страшного для людскости ворога — має бути козяча кров. ПП. Бертен і Пік виступили 9 с. м. в шпитали св. Якова в Нант з тим новим средством перед численно зібраних лїкарів і публику. Бертен є лїкарем і професором в Нант а Пік в тім самім містї ветеринарем. Ще в 1888 р. робили они досвіди над тим, що коза заховує ся дуже відпорно против заразливости туберкулів і прийшли до пересвідченя, що козяча кров рішучо убиває баціля туберкулічного. Се відкритє потвердила і академія лїкарска. Бертен і Пік почали відтак слїдити, чи не далось би ужити козячої крови против баціля сухотного в чоловіцї і в якій спосіб, чи в дорозї трансфузія чи через инєкції. Защепили отже соткам морских свинок і кроликів туберкулічну їдь, а потім давали инєкції з козячої крови. Звірята, котрим не впускали козячої крови, гинули всї, а противно окази піддавані трансфузії ще навіть зискували на здоровлю. Відтак дня 3 грудня зробили они пробу на чоловіцї, сухотнику, котрий від двох місяцїв не вставав вже з ліжка, і давали єму звичайні инєкції підшкірні, а досвід удав ся і пацієнт нинї здоров. Від того часу (від грудня) робили ті самі досвіди вже на 50 хорих і всї они виздоровіли, крім двох, котрі вже були в станї аґонії. Операція відбуває ся в той спосіб, що до постелї хорого приводять козу виголену на шиї, над спірітусовою лямпкою уставляє ся миску повну антісептичного плину, удержуваного в температурі звірячої крови (около 27 степ.) а в котрім містять ся: сприцка Праваца і склянка на кров. По обмитю сприцки і огрітю склянки натинає ся звичайним пущадлом шию козї і швидко кров пускає ся під шкіру хорому на горішній і внїшній сторонї уда. Операція є зовсїм без болю і творить лиш маленке оприщенє в тім місци, а повтаряє ся єї що 15 днїв. До одноразового запущеня вистане 10 ґрамів крови, при чім обнижає ся у всїх хорих температура а за те збільшає ся апетит.   