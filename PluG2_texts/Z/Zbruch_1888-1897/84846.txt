◦ ◦ ◦ ◦ ◦ ◦ ◦ ◦ ◦ ◦

В справі гнету податкового, викликаного безнастанним підвисшуванєм фасій чиншевих, відбули ся в недїлю о 3-ій годинї з полудня в сали ратушевій у Львові збори членів товариства властителїв реальностей під проводом голови товариства п. Як. Левицкого. По оживленій дискусії, в котрій наведено богато фактів гнету, ухвалено вислати до цїсаря, до міністра скарбу і судівництва та до кола польского депутацію, котра має представити теперішне тяжке положенє властителїв реальностей і жадати деяких полекш.   В шпитали станиславівскім обіймуть господарство на будуще сестри Феліціянки. Видїл краєвий питав в тій справі маґістрат міста Станиславова і одержав відповідь, що репрезентація міста не має нїчого против того, щоби монахинї обіймили адміністрацію шпиталю.   В Станиславові наміряють єзуїти вибудувати на власнім ґрунтї при ул. Заболотівскій велику каплицю. Каплиця, котрої будова розпічне ся з весною, буде коштувати около 20.000 зр.   Посвященє православної церкви у Відни. Дня 19 н. ст. падолиста відбуло ся у Відни посвященє сербскої православної церкви. Посвященя довершив буковиньскій і дальматиньскій митрополит Морарію-Андрієвич. В торжестві взяв участь цїсар, презідент міністрів кн. Віндішґрец, міністри Мадейскій і Яворскій, намістник ґр. Кільмансеґ, сербскій посол, ґенераліція, представителї міста і представителї сербскої громади у Відни. Цїсаря повитав представитель сербскої громади полковник Стоїч, завіривши єго о льояльности і вдячности сербского народа в Австро-Угорщинї, Боснї і Герцеґовинї для цїсаря і єго дому і подякував за щедрий дар, котрим цїсар причинив ся до вибудованя церкви. Цїсар відповідаючи висказав свою радість з причини, що міг взяти участь в посвященю дому Божого і заявив, що вірить в льояльність православних підданих. По богослуженю вийшов цїсар з церкви, прощаний окликами "живіо!" В церкви були також депутації боснійских баталіонів, стоячих залогою у Відни.   Візованє паспортів до Румунії. Лучали ся случаї, що горожанам австрійским з Галичини і Буковини, що мали візовані паспорти від румуньского посольства у Відни, зборонювано вступу до Румунії. Причина сего лежить в тім, що румуньскі репрезентації дипльоматичні і консулярні, з виїмкою консуляту в Чернівцях, одержали 18 н. ст. вересня с. р. порученє, щоби не візовали паспортів осіб, походячих з Галичини і Буковини, бо се застережено виключно румуньскому консулятови в Чернівцях.   Дѣло 