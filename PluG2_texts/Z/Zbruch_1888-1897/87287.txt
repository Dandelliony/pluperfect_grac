◦ ◦ ◦ ◦ ◦ ◦ ◦ ◦ ◦ ◦

Товариство "Сокіл" уряджує в суботу дня 3 н. ст. марта с. р. в великій сали "Народного Дому" вечерок з танцями. — Єсть то першій вечер наших Соколів а послїдна забава cегорічних мясниць, длятого комітет доложить всяких трудів, щоби сей вечер був вінцем карнавалу і має повну надїю, що гостї, як місцеві так доохрестні зволять прибути, як найчисленнїйше і заявлять тим чином свою прихильність молодому товариству, котрого цїлею, не оглядати ся на партії, лише громадити як найбільше наших людей і при помочи вправ ґімнастичних розвивати их тїлесно та ободряти духово. Зважаючи на короткій речинець вечерка комітет просить, щоби панї зовсїм не оглядали ся на строї. Хто яку сукню вбере, чи народний стрій чи візитовий або вовняний, буде бавити ся того вечера жваво та весело. — Танцї розпічнуть ся з ударом 8-ої години в вечері. — Вступ на салю 1 зр. (2 кор.) — Дохід призначений на фонд коренний тов. "Сокіл." — Як довідуємо ся, товариства "Руска Бесїда" і Общество Руских Дам відкликали свої вечерки, визначені на суботу, щоби тим способом вечерок "Сокола" міг мати як найбільшій успіх. Се повинно стати для публики заохотою до найчисленнїйшої участи на вечерку сокільскім, котрий певно буде короною всїх забав руских сегорічних мясниць. А на вечерку будуть деякі рускі соколи в своїх строях!   З Відня пишуть нам: Міністер просвіти именував проф. Пигуляка членом ради шкільної краєвої на Буковинї. Доси заступником интересів церкви кат. на Буковинї були лиш ординаріятскі відпоручники, на переміну грецкого і латиньского обряду. Послїдними роками був таким відпоручником о. Костецкій, парох Черновець. Тепер припадала черга на латиньского священика. Русини таким способом не були би мали свого окремого заступника для оборони окремих интересів національних в шкільництві. То спонукало, що Русини буковиньскі, именно д-р Смаль-Стоцкій, представили п. міністрови просвіти аномалію в складї ради шкільної і домагались окремого заступника в тій же радї. Домаганє се підпер пос. Барвіньскій і нинї можемо новому міністрови просвіти, п. Мадейскому, бути вдячні, що він увзгляднив пекучу потребу буковиньских Русинів і именував проф. Пигуляка членом ради шкільної краєвої на Буковинї. Проф. Пигуляк трудить ся від довгих лїт на поли шкільництва і видавництв педаґоґічних. Можемо протоє мати повну надїю, що він вивяже ся з нового на него вложеного обовязку совістно і з успіхами, які суть доконечні на Буковинї в виду румунізаторских змагань шовіністів румуньских. Маємо при тім надїю, що небавом — може зараз по уступленю бар. Кравза з посади президента краю, — Русини буковиньскі одержать прускі паралєльні кляси при ґімназії черновецкій. Наслїдником бар. Кравза має бути бар. Пляппарт, екзекуційний шеф при міністерстві внутрішних справ.   З Чорткова пишуть нам: Д. 3 н. ст. лютого відбули ся в Чорткові в сали ради повітової вечерницї з танцями в доходї польского товариства ґімнастичного "Сокіл". Мимо дорогого вступу саля була по береги заповнена. О удержаню якого небудь порядку і мови не могло бути, все танцювало в "суміш"; тож не оден вернув домів з порядним синцем, не одна панї без хвоста (при сукни). Не обійшло ся на тих вечерницях і без скандалю. Двох соколів в суперечцї чинно зневажили ся. Прийшло вкінци до поєдинку, в котрім Чек. ранив легко Шл. в праву руку.   Дефравдація в касї довгу державного у Відни. Передвчера відкрито у Відни в касї довгу державного брак суми 102.000 зр., котру здефравдував головний касієр Адольф Ферлє. Имя дефравданта звістне в цїлім Відни, бо єго жена має велику каварню на розї улицї Коловрата і Іоана. Перше був Ферлє офіциром, відтак коли вступив до цивільної служби займав ся по-при свою дїяльність урядову товариством ветеранів, був головою товариства ветеранів им. Альбрехта і командантом сполучених корпусів віденьских ветеранів. Взагалї був се чоловік, звістний в цїлім Відни, тож дефравдація викликала велику сензацію. Причиною дефравдації було житє над стан самого Ферлього, бо жінка єго нїчого о тім не знала. Ферлє родом з Галичини з бяльского повіта, числив тепер 50 лїт. Коли відкрито дефравдацію вийшов Ферлє з уряду і вчера найдено єго трупа в Пратері. Відобрав собі житє вистрілом з револьвера.   Великі снїги упали в охрестности Сянока. В деяких місцях лежить снїг на метер грубо. Дирекція зелїзниць державних, стараючи ся о правильну їзду, мусїла вислати в тамті сторони значнїйше число робітників до очищеня насипу зелїзничого від снїгу. З недїлї на понедїлок донесено краківскій дирекції зелїзниць про замети снїгові між стаціями Ритром і Пивничною. Вислана з Нового Санча машина усунула вал снїговий.   Дирекція вистави краєвої надіслала нам таке письмо: На основі §.19. з. пр. просимо умістити в найблизшім числї "Дѣла" отсе заявленє: "Супротив вістки, поміщеної в "Дѣлї" ч. 34 о мнимій дефравдації фондів вистави заявляємо, що та вість єсть клеветлива, фальшива і цїлком безосновна. У Львові 25. лютого 1894. Директор вистави Мархвіцкій. Скарбник вистави д-р 3ґурскій". — Поміщуючи се спростованє, годї не зробити одної замітки що-до єго стилізації. А именно дирекція вистави повинна була зазначити, що вість про ту мниму дефравдацію появилась в ґазетах варшавских (Wiek) а "Дѣло" лиш єї повторило. Така стилізація, відповідаюча дїйстній правдї, представила би цїлу справу в иншім освітленю.   Дѣло   