◦ ◦ ◦ ◦ ◦ ◦ ◦ ◦ ◦ ◦

Зі Станиславова пишуть нам: Пригадуємо, що вже в понедїлок 15 нов. ст. мая с. р. святкують тутешні народні товариства память 32-их роковин смерти Т. Шевченка урочистими вечерницями. Оголошена оногди проґрама і участь найлїпших сил музичних нашого міста, як п. Електоровичівни, бар. Ромашкана і братів Бернацких свідчать о тім, що комітет щиро подбав о звеличанє обходу. Земляки будуть певно цїкаві почути по раз першій і хор станиславівских Русинів, що має бути завязком станиславівского "Бояна". Комітет отже надїєсь численної участи наших патріотів, тим більше, що і день, котрий в Галичинї святкують Русини яко памятку знесеня панщини, вибраний дуже відповідно. Доси такі вечерницї обходились в нашім містї при великім здвизї як місцевих так і замісцевих Русинів, і справедливо, бо численну участь в Шевченкових вечерницях уважають всї яко маніфестацію народну. Додаємо, що окремих запросин комітет не розсилав. По вечерницях відбуде ся комерс в реставрації "під липами", котрим завідує окремий комітет. Тож до побаченя в понедїлок!   Як один колятор злегковажив власть духовну. В самбірскім деканатї опорожнила ся недавно руска парохія Пяновичі. Консисторія в Перемишли взяла в пропозицію одинацять священиків і предложила лісту коляторови. Колятор надав презенту одному з пропонованих, однак той зрезиґнував з презенти. Консисторія повідомила о тім колятора і візвала єго, щоби дав презенту кому другому з пропонованих. Колятор се візванє відослав через деканат і написав на чвертцї паперу [!], що він межи пропованими не знаходить нїкого хто би був гідний [!] посаду пароха в Пяновичах заняти, а при тім зажадав, щоби консисторія на будуще предкладала єму пропозицію в язицї латиньскім або польскім [!]. Так то приватний чоловік позваляє собі обходити ся з епископскою консисторією. Критика тут злишна. Надїяти ся, що власть духовна не позволить, щоби непокликаний диктував їй права, лише зробить ужиток з прислугуючого їй права деволюції. — Д-р К. Ч.   Именованя в судівництві. Судья Ом. Крвавич именований секретарем для Тернополя а адюнкт Володисл. Вайдович секретарем для Самбора.   В справі видаленя з Россії посла Томислава Розвадовского доносять до Pol. Corr., що се видаленє стоїть в звязи з рядом инших видалень. Видалено з Конґресівки богато заможних підданих пруских і австрійских мотивуючі сі зарядженя тим, що дотичні особи аґітували против россійского правительства. — Pester Lloyd знов доносить, що австрійске міністерство справ заграничних внесло до правительства россійского реклямацію з причини видалювань австрійских підданих.   Село Підгайчики коло Рудок навістив другій огонь. Згоріло 62 будинків власність 28 господарів; шкода виносить около 15.000 зр. Причиною пожару було полишенє дїтей без нагляду, котрих родичі були в поли при садженю бараболь.   Носатина. В Корничи коло Коломиї вибухла перед кількома місяцями в двірскій стайни Стеф. Криштофовича носатина. В сїм часї приказав ветеринарь повітовий Волиньскій, з порученя коломийского староства, розстріляти 25 коней. Коли мимо того пошесть ширила ся дальше, вислало намістницгво комісію, зложену з професора ветеринарії д-ра Шпільмана і ветеринара повітового Лянґганза і ті зарядили дня 6 н. ст. мая розстрілянє прочих 26 навіщених носатиною коней.   Труюча вода львівска. Один з урядників зелїзничих похоронив вчера жену помершу на тиф, а має дома троє дїтей небезпечно занепавших на сю саму недугу. Причиною сеї пошести єсть, як сказали лїкарі, труюча вода з міских водопроводів на Личакові.   Союз польских товариств сокільских назначив зїзд делєґатів на днї 13 і 14 н. ст. мая у Львові. В недїлю по богослуженю в катедральнім костелї, відбуде ся збір союза в сали ратушевій під проводом львівского "Сокола". Вечером того дня будуть вправи ґімнастичні на честь делєґатів в сали Сокола, а відтак принятє делєґатів в міщаньскім касинї. Вступ до салї ратушевої лише за лєґітімаціями. Члени мають явитись в сокільских уніформах.   Дѣло   