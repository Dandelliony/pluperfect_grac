◦ ◦ ◦ ◦ ◦ ◦ ◦ ◦ ◦ ◦

Православна церков у Львові. Цїсар дозволив постановою з дня 8 н. ст. серпня вибудувати нову православну церков у Львові. Будова сеї церкви вже зачала ся. Стане она при улици Францишканьскій на тім самім місци, де була перше православна каплиця і буде коштувати около 50.000 зр.   Під трамвай елєктричний у Львові почали вже класти шини. Доси положено их вже вздовж улицею Льва Сапіги, Коперника до почти, Словацкого і Сикстускої до ул. Кароля Людвика. Звідси пійде трамвай по-при віденьску каварню улицею Гетьманскою, площею Марійскою до Галицкої, улицею Баторія, Паньскою і Зибликевича до площи вистави краєвої.   Русини тернопільскі постановили обходити память перенесеня мощей першого будителя Руси галицкої Маркіяна поминальним богослуженєм і одвітною проповідію в церкві міскій дня 1 н. ст. падолиста с. р. Збільшений хор міщаньскій відспіває службу Божу і парастас. Вечером того-ж дня виголошений буде популярний відчит для міщаньства о дїяльности і заслугах першого галицкого віщуна. Надїятись, що і охрестність Тернополя обійде сей день памятний.   Конференція членів філії руского Товариства педаґоґічного відбуде ся в урядї громадскім в Щирци дня 22 н. ст. жовтня с. р. о годинї 2-ій. На сю конференцію видїл запрошує пп. членів. Порядок дневний: 1) Відчитанє протоколу з послїдної конференції. 2) О новій правописи шкільній [відчит]. 3) З житя Маркіяна Шашкевича [відчит]. 4) Вибір відпоручників на торжество перевезеня мощей М. Шашкевича і на загальний збір товариства педаґоґічного у Львові. 5) Внесеня Членів. — Від видїлу.   З Стрийщини пишуть нам: Ц. к. староство повітове в Стрию візванєм з 5 жовтня 1893 ч. 21.026 визначило контрольні збори на 22 жовтня с. р. [на недїлю] о 8 годинї рано в Сколїм — і там згромадять ся робітники угорскі [войскові], межи котрими, як в Гребенові і Демни вижній ad Сколє, проявила ся холєра. Визначене на день 13 жовтня віче в Сколїм ц. к. староство заказало за-для небезпечности холєри, а ярмарок в Сколім 12-ого і 13-ого жовтня відбував ся, мов-би ярмарок не був згромадженєм людности. Ба що більше: дня 13 жовтня везено в часї ярмарку на відкритім возї слабого на холєру робітника з Гребенова до шпиталю при Сколїм, а нарід, вертаючи з ярмарку, дивував ся, що по домах заводять карантану, а холєричних мов-би на глум возять...   Цїсар затвердив постановою з дня 2 н. ст. жовтня вибір властителя більшої посїлости Ем. Лещиньского на презеса, а властителя більшої посїлости Іос. Нановского на заступника презеса ради повітової в Лїську.   Від Солотвини пишуть нам: Помимо так пізної пори не покінчені ще роботи на нашім Підгірю. Збіжа сего року хибло у нас цїлковито; намолот дуже слабий, картофлї, головна пожива тутешного селянина пропали, бо по части зогнили, по части-ж таки не зародили. Одного сїна досить накошено, але за се хибли цїлком отави. Тяжкій буде сей рік.   Дѣло 