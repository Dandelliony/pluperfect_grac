◦ ◦ ◦ ◦ ◦ ◦ ◦ ◦ ◦ ◦

Презесом ради управляючої товариства обезпечень "Днїстер" вибраний, на зборах ради управляючої дня 17 н. ст. жовтня, п. Василь Нагірний, директор "Народної Торговлї".   На вчерашні вправи "Львівского Бояна" зібрало ся 92 членів. Як бачимо — число, яким нїяке з львівских співацких товариств повеличатись не може. Старші члени "Бояна", скріплені молодшими силами, виконували під проводом діріґента Нижанковского між иншими і "Осїнь" ["Сумно марно по долинї] Лаврівского, перероблену на хор мішаний, так коректно, що присутні гостї любувались немов виконанєм концертовим. — Постанова видїлу "Львівского Бояна": співати звістні загалови піснї народні в переробцї на хор мішаний — причинить ся вельми до оживленя духа в товаристві, в наслїдок того, надїємось, не бракне поміж членами "Бояна" нї одної музикальної рускої сили львівскої, тим більше, що видїл "Бояна" отвирає з днем 1-ого падолиста для своїх членів ще окрему школу співу.   Будова народного дому в Коломиї поступила вже на стілько, що земляні роботи а разом і пивничні мури виходять в полудневій части будинку по над землю. Дня 1 с. м. розпочато роботи від північної, а сими днями приступить ся до робіт від всхідної сторони. Є надїя, що з кінцем с. м. будуть всї земляні і пивничні роботи покінчені. На зиму покриє ся всю роботу дошками. В міру, як поступає будова, ростуть також видатки і потреби. І так ще перед зимою треба закупити камінє на цокли, котрі будуть сягати аж під вікна; так само приладити треба підвіконинцї з білого або червоного каменя з-над Днїстра або з Теребовлї, — а се камінь дорогій. Тому Управляюча Рада просить членів "Народного Доку" о скоре присиланє залягаючих вкладок; так само звертає ся до всїх патріотів з просьбою о надсиланє жертв, пригадаючи, що дозвіл на збиранє датків на будову минає з кінцем сего року.   Арештовані патріоти в часї виборів соймових випущені що ино тепер на волю. І так селянина Андрія Берника з Лисятич, арештованого на два днї перед виборами, випущено оногди з арешту, де пересидїв майже цїлий місяць в слїдстві. Велике число селян зі Стрийщини повитало Берника з великими оваціями і проводило єго зі Стрия до Лисятич. — Як доносять з Перемишля, увязнені там в часї виборів Вітик і товариші рівнож вже випущені на волю.   Артистка співачка панна Саломея Крушельницка заанґажована з днем 22-ого н. ст. жовтня с. р. зі своїм репертуаром до опери в Ніцци.   Анархісти в Кутах. Gazeta Kołomyjska пише: Кс. Смаґович, пробощ в Кутах, дістав повідомленє, що прийшла до него на почтї посилка, в котрій є лямпа. Кс. Смаґович, не вижидаючи нї відки лямпи, а надто перечуваючи щось, чи тая посилка не має звязи з підпалом костела в Кутах, що лучив ся минувшого тиждня, не приняв посилки. Коли-ж єї отворено в судї, показало ся, що була в нїй пекольна машина, подібна до тих, які в послїдних часах війшли в уживанє. Машину відослано до суду в Коломиї. Всї познаки указують на злочинний замах на житє священика. Пригадати годить ся, що кс. Смаґович є головою христіяньского банку в Косові.   Огнї. Огонь, що повстав правдоподібно від искор зелїзницї, знищив 13 с. м. дві загороди селяньскі в Славску пов. стрийского, положені коло шляху зелїзничого. Селяне знесли до дирекції зелїзничої і староства просьбу о слїдство, бо огонь знищив им цїле майно.   Дрібні вісти. Цїсар удїлив погорілцям Вишатич 1000 зр. запомоги. — В Дрогобичи при будові тамошної ґімназії упала з причини злої конструкції часть руштованя і одну 21-лїтну дївчину убила, одну зранила дуже тяжко, так що житю єї грозить небезпечність а одну зранила легко. — В Гайдельберзї помер сими днями професор малярства Кившенко; тїло єго перевезуть до Петербурга.   Дѣло   