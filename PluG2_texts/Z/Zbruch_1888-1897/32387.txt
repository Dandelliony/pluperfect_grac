◦ ◦ ◦ ◦ ◦ ◦ ◦ ◦ ◦ ◦

Краківскі розрухи студентскі. З Відня доносять: Совітник міністерства Д-р Ріттер заявив в формі урядової депутації краківских студентів, що міністер Ґавч не прийме єї. Депутація робить заходи, щоби в радї державній поставлено интерпеляцію що-до поступованя властей урядових при розрухах.
П. Едмунд Солецкій, дрогобицкій инжинір, бувшій редактор Grazet-и Naddn, був засуджений вироком окружного суду в Самборі на шість місяцїв вязницї за злочиньство з §. 63 з. к. (обида маєстату). Вирок сей затвердив найвисшій трибунал у Відни на розправі з 13 н. ст. сїчня. На просьбу жени п. Солецкого зволив цїсар удїлити т. зв. велику сиґнатуру і тому єсть надїя, що в дорозї ласки буде дарована цїла кара п. Солецкому.
Торговля людьми. Gazeta Przemyska подає: Дня 24 сїчня продав якійсь селянин свою дитину, 3-лїтного хлопця, за 5 зр. відїзджаючому властителеви цирку Кельнерови. Продажу свою оправдав він тим, що нужда і брак всяких средств до житя приневолили єго до того, бо радше волить він знати, що єго дитина добре має ся у чужих, як бачити єї умираючою з голоду.
Архикнязь Леопольд Сальватор приїхав в суботу рано до Львова на постійне проживанє. Архикнязь єсть майором 11 полку артилерії і одержав команду дивізії у Львові. Разом з архикнязем приїхала і єго жена. На двірци вижидали архикнязя: намістник, директор зелїзницї Кароля Людвика Слядковскій, директор поліції Кшачковскій і старшій комісар поліції Майдінґер. З войскових достойників нїхто не явив ся. По представленю архикнязеви осіб, відїхав архикнязь до готелю Жоржа, перед котрим зараз затягнено варту почетну з двох вояків.
Дрібні вісти. Громада Завалів, пов. підгаєцкого, одержала від цісаря 100 зр. підпомоги на докінченє будови школи. — Дня 4 н. ст. лютого відбудесь вінчанє п. Петра Соловія, укінченого богослова з панною Стефанією Винницкою в Залізцях коло Ходорова. — Управителем народної школи в Турцї назначено п. Мих. Лужецкого замість звістного п. Батицкого. 