З Лондону  — Голяндскій король

З Лондону доносять , що в тамошних кругах дипломатичних настала велика надїя на удержанє мира. Вправдї видять туть небезпечність, яка могла-би вийти з незалагоджених справ, котрі могли-би грозити мирови , але уважають мирні завіреня держав за зовсїм щирі. Дипломатія англійска стараєся на балканьскім півострові залагодити в мирний спосіб всякі непорозуміня і в тім дусї дїлає дуже енергично англійскій посол Уайт в Константинополи. — В англійскій палатї послів порушено сими днями знов вірменьске питанє а декотрі посли, користаючи з жалоб вірменского патріарха, хотїли жадати, щоби Англія виступила в оборонї Вірмен. Правительство однакожь недопустило навіть до того, щоби над сим предметом розвелась дебата. Підсекретарь державний, Ферґусн, заявив, що кабинет вірний своїм традиціям , не відкаже нїколи свого сочувства пригнетеним народам, але сим разом не єсть він в силї осудити, чи жалоби вірменьского патріарха суть оправдані а крім того не має він по берлиньскій угодї більшого права, як то, котре мають і другі держави подписавші угоду.
Голяндскій король Вильгельм III., 72- лїтний старик єсть вже від довшого часу сильно недужій, хочь все ще не так, щоби кождої хвилї можна сподіватися катастрофи. Глубока старість єго викликує однакожь обаву, що він може нинї-завтра закінчити житье і насуває гадку, що станеся з королївством Голяндією і княжеством Люксенбургским, хто там має именно обняти по нїм управу. Єго смерть не викликала би нїякої зміни в политичній ситуаціи, як-би не то, що з Голяндією єсть сполучене княжество Люксенбургске, до котрого має право кн. Насавскій. В справі сїй пише парискій „Figaro“ так : Глядячи з правного становища на справу , то наслїдство престола єсть зовсїм в порядку, бо наслїдство в Голяндіи належиться по батькови кн. Вильгельминї. Инакше представляєся рїчь з практичного становища, бо важна єсть рїчь, хто буде регентом і що станеся з княжеством Люксенбургским, котре належиться в наслїдстві кн. Насавскому. Нема сумнїву, що сей князь був-би отвертим прихильником Нїмеччини, що він сполучив-би свій край зелїзницями з нїмецкою державою, а навіть прилучив-би до неї своє войско. Против того мусїли-би запротестувати декотрі держави, нагадуючи, що справу сего княжевства управильнено ще 1867 роцї. Ось длячого смерть короля Вильгельма сталась-би важним приключенєм для теперїшної ситуаціи политичної. 