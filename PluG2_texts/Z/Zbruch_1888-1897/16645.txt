Замість до Риму — до Индії.

Що року майже висилають від нас учеників-Русинів до Риму, котрі в тамошнім Атанасіянеум виховуються на будущих пастирїв духовних. Сего року виїхав з Перемишля до Риму син пана Ж-ого. В Трієстї знать зле єго поінформували, бо замість сїсти на корабель, що їхав до Анкони, він всїв на корабель, котрий відплив до Индії. І ось замість опинитися в Анконї, він опинився в Азії межи індійцями в Бомбаю, де люде добрі завели єго до консуля австрійского, котрий щиро ним поопікувався. Ввічлива жена консуля враз з дочкою одвезли сердегу до архієпископа латиньского, котрий примістив єго в семинарії духовній на час, заким из Риму наспів корабель. Потім надїлив він єго десять талярами і відпровадив до пристани, де вручив єго опіці начальника корабля, котрий лагодився полишити береги индійскі, щоби до Италії повернути. 