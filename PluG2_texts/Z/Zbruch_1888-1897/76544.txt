Забезпеченє будучности для артистів руского театру.

З Самбора.
Кождий чоловік, котрий працює, має право жадати, щоби і в тім часї, коли єго сили опустять, та в часї слабости або на старість, мав средства до приличного удержаня. Запевненє таких средств для кожного працюючого єсть оправдане як з взглядів моральних так і економічних. Чоловікови, займаючому якесь становиско, залежить на тім, щоби удержати ся на тім становищи; єсли-ж будучність єго забезпечена, в такім случаю має він більше почутя обовязку і сповняє свої обовязки точно, бо знає, що за се жде єго нагорода. — Длятого компанії торговельні, предприємцї фабричні, властителї великих посїлостей у власнім интересї запевняють будучність своїм урядникам, — бо знають і розуміють, що такій урядник, о котрого они дбають, буде дбати совістно о их интереси.
Будучність артистів нашого театру єсть цїлком незабезпечена, помимо того, що они з самопожертвованєм сповняють свої обовязки. "Руска Бесїда" у Львові має вправдї якійсь пенсійний фонд, але дохід з него виносить заледво кількадесять зр. річно, а се відповідно до потреб рівнає ся майже зеру.
Длятого "Руска Бесїда", єсли з гуманних і соціяльних причин, то бодай в интересі розвою народної рускої штуки повинна постарати ся о забезпеченє будучности для артистів нашого театру. Раз для того, що артисти в тім случаю, маючи вільну і свобідну гадку, могли би віддати ся більше плеканю штуки, а по друге, що неодин чоловік посвятив би ся званю артиста, єсли би знав, що на старість з голоду не умре. Ходить тепер тілько о тоє, яким способом можна і тую цїль осягнути. Дорога складок на утворенє фонду пенсійного, як в многих других случаях так і в тім, не доведе до цїли.
Длятого "Руска Бесїда" повинна увійти в умову з якимсь великим солідним товариством асекураційним і забезпечити для артистів певну доживотну ренту, евентуально певний капітал на старість, або на случай смерти для их родин.
Припустім, що "Руска Бесїда" хотїла би забезпечити для пяти артистів капітал по 3000 зр., для дальших десять по 2000 зр. а для прочих десяти по 1500 зр., і то в случаю дожитя 55 року, або на случай их вчаснїйшої смерти их родинї. Беручи за підставу пересїчно премію від тисяча зр. квоту 26 зр. річно, виносила би річна оплата 1300 зр. — Квота тая єсть сорозмірно невелика і "Руска Бесїда" могла би єї з субвенції соймової оплачувати.
Однак се єсть тілько примір, бо комбінацій єсть дуже много. Длятого "Руска Бесїда" повинна зложити анкету, в склад котрої входили би правники і економісти, і справу тую рішити в интересї артистів і розвою штуки народної рішити.
Д -р Корчило Чайковскій. 