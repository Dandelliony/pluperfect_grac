Відозва до чч. дяків аепархії львівскої.

Товариство взаїмної помочи дяків архіепархії львівскої було завязане перше в цїлій Галичинї і истнує вже три роки. Після статутів мають бути що три роки скликані загальні збори — та на жаль, з многих сторін дають ся чути голоси дяків, що они не знають статутів того товариства. Вправдї звістки про товариство були подавані по часописях, але що не всїм дякам часописи приступні то видїл товариства взаїмної помочи дяків ухвалив на своїм засїданю в Рогатинї ще 14 липня 1891 р., щоби віднести ся до Всесв. митрополичого ординаріяту з просьбою, аби статути товариства зволив видрукувати своїм коштом і яко прилогу до "Архіепархіяльних Вѣдомостей" розіслав до кождої церкви, а дяки кошти печатаня охотно заплатять.   Єго Ексц. Впреосв. митрополит зволив ласкаво прихилити ся до сеї просьби видїлу товариства і взяти кошти печатаня на себе, а Впр. о крил. Туркевич, предсїдатель товариства оголосив відозвою з дня 1 н. ст. липня с. р. до ч.365, що статути вже печатають ся і небавом будуть розіслані дякам, почім будуть скликані загальні збори товариства до Рогатина.   В виду того відзиваємо ся з покликом до наших братів чч. дяків архіепархії львівскої, щоби з огляду на власне добро як найчисленнїйше приступали до нашого товариства, бо лише спільними силами, всї разом, зможемо собі забезпечити будучність. Не оглядаймо ся на нїчию поміч, берім ся самі за дїло, а на овочі нашої працї, не треба нам буде надто довго ждати. Берім собі примір з таких товариств як: товариство приватних офіціялістів, товариство лат. орґаністів і ин., що хоч з малих початків розвинули ся і розпоряджають нинї значними капіталами.   В архіепархії львівскій єсть над 2000 дяків, то-ж єсли би кождий приступив до товариства, що впрочім єсть святим обовязком кождого дяка, і єсли би кождий дав вписового по 1 зр. і по 2 зр. річної вкладки то на першій раз мало би товариство 6000 зр., а з відсотків від сего капіталу можна би вже й в першім роцї запомочи не одного. Певно, що наші дяки не богаті, але де йде о власне добро, о власну будучність, там вкладка така, 2/3 крайцаря денно, не повинна нїкому видатись надто високою.   Тож ще раз кличемо, приступайте всї до товариства взаїмної помочи дяків, памятайте на власний интерес, бо хто о него не дбає, єсть зрадником свого стану!   Від видїлу товариства взаїмної помочи дяків.   В Рогатинї дня 14 липня 1893.   О.И. Дзерович, заступник предсїдателя. Илля Бойкевич, секретар.   Дѣло 