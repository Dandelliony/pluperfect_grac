◦ ◦ ◦ ◦ ◦ ◦ ◦ ◦ ◦ ◦

    Засїданє исторично-фільософічної секції Наук. товариства имени Шевченка має бути в середу 10 (22) с. м. о годинї 7-ій. На порядку дневнім реферати д-ра Ив. Франка і М. Грушевского.   З Золочева пишуть нам: В Золочеві відбув ся дня 18 с. м. вечерок музикально-деклямаційний в память Т. Шевченка заходом учеників VII кляси ґімназії. Всї точки проґрами [а було их 9] виконано взагалї добре. Вступне слово виголосив п. проф. Ружицкій, гарно представивши стан просвіти: на Українї за часів нашого Кобзаря і єго дїяльність. Вельми добре випав відчит під заг. "Значінє Шевченка в літературі рускій" ученика VII-ої кляси п. И. Боцяна, котрий при добре обробленій темі також відповідно виголосив єго. Найлїпше вражінє зробили на присутних деклямації: пп. Голїнатого і Душенчука, обох з VII кляси. Першій віддеклямував "Гамалію", другій "Тополю" оба як найкрасше. Прочі точки — співи і музика випали слабше за для малих сил. З молодежи були присутні всї старші ученики, але молодших бачили ми мало. Своєю дорогою дирекція ґімназії не повідомила учеників о сїм вечерку, коли тимчасом на вечерок Мицкевича заохочувано всїх... І професори не всї явили ся. Полякам ми не дивуємось, але що сказати о Русинї [правда, він "твердий"]! До него перед двома роками прийшли ученики просити на такій вечерок, а він на те: "На вечерок дїда-лїрника не приходжу!" Сумно! — Вкінци належить ся щира подяка о. катихитови Єзерскому і судьї п. Дольницкому, що они своєю помочію довели се дїло вечерка до путя. — Гість.   Дрібні вісти. Померли: в Кракові д-р Мих. Зеленевскій бувшій довголїтний лїкар головний в Криници і автор богато брошур і статей лїкарских, а в Градци стирійскім В. Облак, доцент університету, один з найвиднїйших молодих славістів школи В. Яґича. — Вибір бурмістра міста Станиславова має відбути ся слїдуючого четверга. — Кс. Стояловскій, відсиджуючій тепер кару в арештї у Відни, вийде 26 с. м. на волю. В перших днях мая має приїхати до Львова, де задумує скликати велике народне віче. — Львівскі оо. Реформатори розпочали будувати новий монастир і костел при улици Янівскій у Львові. — У Львові повісили ся Варвара Белзова, жена робітника, в приступі божевільства і Катерина Бродасевичева, 62-лїтна вдова, котра любила дуже запивати ся. — На Знесїню під Львовом кинув ся на шини зарібник Юл. Шевчук і погиб під колесами надходячого поїзду тягарового.   Дѣло 