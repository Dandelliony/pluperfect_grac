◦ ◦ ◦ ◦ ◦ ◦ ◦ ◦ ◦ ◦

Відень 19. червня. Внесенє о відписанє податків і удїленє помочи потерпівшим від граду у всхідній Галичинї поставив посол Барвіньскій, а не поc. Яворскій, як се невірно голосить ся в дневниках (мабуть на основі помилки в "Протоколах стеноґрафічних", котра буде поправлена). Пос. Яворскій був лише межи тими, котрі підписали внесенє пос. Барвіньского.
Відень 19 червня. На нинїшнім засїданю промовляв пос. Ебенгох (клерикал) і дорікав Полякам за союз з ліберальною лївицею, а по нїм (о годинї 12½) забрав слово пос. Штайнвендер (нїмецкій народовець).
Берлин 19 червня. Завтра буде закритий сойм прускій.
Париж 19 червня. Парлямент відкинув 394 голосами против 96 внесенє булянжіста Шіша, котрий домагав ся виточити слїдство карне властям за се, що дня 1 мая велїли стріляти до робітників в Фурміє. — Парлямент ухвалив 1½ миліоновий кредит на винищенє шаранчі в Альжірі і дозволив від 10 липня зредукувати мито збіжеве.
Будапешт 19 червня. З многих сторін Угорщини доносять про снїговицї, гради і бур. 