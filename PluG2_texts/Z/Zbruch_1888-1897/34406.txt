◦ ◦ ◦ ◦ ◦ ◦ ◦ ◦ ◦ ◦

На похорони ґр. Артура Потоцкого виїхав вчера намістник з женою і відпоручники видїлу краєвого пп. Савчак, Єнджейович і Верещиньскій під проводом маршалка краєвого. Видїл краєвий рішив вислати телеґраму кондоленційну до вдови і вінець на домовину покійного. На похорон виїхав також хор питомцїв, рускої семінарії львівскої. [На похорон бл. п. о. Ст. Качали ректорат не хотїв хору питомцїв пустити, а на похорон кождого Потоцкого дуже радо.]
Рускій комітет ратунковий одержав повідомленє о другій висилцї зібраних жерт в Россії, котра виносить 6.340 зр. Тим способом має рускій комітет до роздачи понад 13.000 зр. Також треба додати, що мито за збіже, надіслане з Россії, виносило би около 12.000 зр.
В Гуцульскій Спілцї промисловій в Коломиї могуть найти занятє молоді хлопцї, котрі мають охоту і талан до різьбарства та робіт деревяних. Зголошувати ся треба до дирекції, котра удїлить близших пояснень.
П. Томислав Розвадовскій, знаний всїм з афери при кінци остатної сесії соймової, роздав був в соймі перед півтора року друкований памфлет на п. Володислава Федоровича з Вікна, а в тім памфлетї уразив на чести небіщика отця пп. Черняковских. Черняковскі подали донесенє карне на п. Т. Розвадовского до львівского суду, а суд, як звістно, віднїс ся був до ради державної, щоб она позволила вести слїдство против п. Т. Розвадовского. Рада Державна призволила. Коли пп. Черняковскі внесли акт обжалованя, п. Томислав Розвадовскій відкликав ся до краєвого суду висшого, щоб він не узнав акту обжалованя. Як довідуємось, краєвий суд висшій відкинув відклик посла Т. Розвадовского, отже і відбуде ся перед судом присяжних у Львові розправа против п. Т. Розвадовского.
Огнї. В селї Ляцкім коло Золочева погоріли два обійстя селяньскі; шкоду обчислено на 5000 зр. Дня 27 н. ст. марта погоріла в Тадани, пов. камінецкого, стайня тамошного лїсничого С. Марича, а в нїй 6 коров, 2 телята і 2 безроги. О ратунку не можна було й погадати, бо огонь з внї в одній хвили обняв цїлу стайню а на подї було сїно. Крім того спалив ся дах на сусїдній хатї стельмаха двірского. Селяне пильнували своїх дахів і не брали майже нїякої участи в ратунку. Двір місцевий не має сикавки а до розбитя дверей стайнї не було сокири, хоч, як говорять в селї недавно ще мав лїсничій около 60 сокир заграблених селянам, і продав их місцевому жидови по 25 кр.
Дрібні вісти. Громада Залипє, пов. рогатиньского, одержала від цїсаря 100 зр. підпомоги на будову школи. — Степень доктора всїх наук лїкарских одержав в університетї краківскім п. Стан. Гавликовскій, родом з Яворова. — Kurjer Lw. подає, що женщина, убита в Бучачи в костелї камінною статуою, жена секретаря ради повітової, була донькою священика Таляковского і недавно що віддалась. 