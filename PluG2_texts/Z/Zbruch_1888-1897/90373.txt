◦ ◦ ◦ ◦ ◦ ◦ ◦ ◦ ◦ ◦

При конкурсї на проєкт будинку дирекції зелїзниць державних у Львові одержав першу нагороду архитект Бавер, другу слушателї пятого року видїлу архитектури Альфр. Броневскій і Ад. Каменобродскій, трету архитект Долиньскій. — Будинок нової дирекції стане при ул. Жигмунтівскій, де єсть фабрика Мозера. Кошти будови разом з закупном грунту мають виносити около 450.000 зр.   Торгівля людьми. Gazeta Kolomyjska доносить, що дня 21 н. ст. червня вивезено звідтам до румунії партію робітників. Жандармерія повідомлена о тім сконстатувала, що люде з Мишина, Яблонова, Березова і т. д. мали майже всї лєґальні паспорти. Деяких, не маючих паспортів завернено домів. Тим вивозом займив ся фактор, що приїхав з Румунії за посередництвом коломийскої факторки. В тім транспортї було богато дївчат. Жандармерія записала вправдї назвища факторів, котрі під боком властей труднять ся від давна без потрібної концесії вивозом людей до Румунії, але чи саме занотованє их назвища вистане? Подібні надужитя зі сторони факторів суть в Коломиї на дневнім порядку, але о сїм нїхто "нїчого не знає".   Дирекція ґімназії в Бережанах оповіщає, що в наслїдок рескрипту краєвої ради шкільної скінчить ся сего року виїмково рік шкільний 12 н. ст. липня, а вписи до І-ої кляси ґімназіяльної відбудуть ся того ж дня від 3—6 години пополудни. Испит вступний розпічне ся 13 н. ст. липня о 8-ій годинї рано і скінчить ся дня 14 н. ст. липня.   Повени. З Сяніцкого доносять, що гірскі потоки Рукова, Станкова, Пашова і Розпутин виступили несподївано з берегів дня 20 н. ст. червня, а получивши ся з рікою Тиравкою, залили пасовиска і болоня. Розміри повени значнїйші як минувшого року. Діймаючі страти потерпів властитель Тиряви як також міщане, котрих поля низше положені. — Велике нещастє навістило також сими днями громади мостиского повіта, именно: Цвіржу, Соломянку, Хоросницю, Королин, Стоянцї, Завадів, Слабаш і Войковичі, в котрих хмаролом з градом знищив майже до тла засїви, а вода сполокавши поля, понесла их разом з верхною плідною верствою. Вода позривала мости, понищила дороги і повалила богато хат. Положенє навіщених катастрофою представляє ся страшно, єсли не наспіє завчасу яка поміч.   Сила перед правом. Львівска стація ратункова доносить: Дня 26 н. ст. червня о 6-ій годинї візвано стацію на Янівску рогатку, де майор 24 полку рубнув шаблею по голові п. І.З. і завдав єму рану на 10 цм. довгу. Суперечка повстала з-відси, що майор переїздив на кони разом з своїм служачим через сїножать згаданого властителя і мимо протесту того-ж не хотїв з сїножати зїхати.   Дирекція руху в Станиславови. Дирекція зелїзниць державних подає до відомости, що дня 1 липня 1894 буде утворена в Галичинї третя Дирекція руху зелїзниць державних в Станиславові. До округа сеї дирекції будуть з уповажненя міністра торговлї в силу виданого зарядженя ґенеральної дирекції зелїзниць державних, належати слїдуючі шляхи: Від Львова (виключно) до Сучави, від Стрия, (виключно) до Станиславова, з бічницею Долина-Вигода, від Станиславова до Гусятина та всї коломийскі і буковиньскі зелїзницї льокальні. В наслїдок утвореня тої дирекції руху наступить рівночасно зміна в подїлї шляхів в кругах дирекції руху у Львові і в Кракові, а именно будуть вилучені з днем 1 липня 1894 з округа дирекції руху в Кракові і придїлені до округа дирекції руху у Львові лїнії: Ряшів (виключно)-Перемишль, Ярослав-Рава Руска.   Войсковий шпиталь на 120 недужих має будувати громада міста Станиславова на міскім грунтї коштом около 110.000 зр. під услівєм, єсли громадї буде удїлена безпроцентова позичка 50.000 зр., запевнений нормальний чинш і подарований дотеперішний шпиталь войсковий. Однакож не знати, чи послїдне услівє буде виповнене, бо се залежить від ласки цїсарскої.   Впреосв. митрополит Сильвестер Сембратович поблагословив дня 23 с. м. в каплици палати, в присутности крилошанина о. Коженьовского яко пароха звязь супружеску між п. Яковом Ганушем, урядником зелїзницї державної, а п. Исидорою, дочкою свого стрия Михайла Сембратовича обывателя і радного міста. По вінчаню приймав митрополит весїльних гостей виставним обідом.   Дрібні вісти. В суботу помер в Парижи кн. Володислав Чарторийскій властитель Сїняви, в повітї ярославскім, в 66-ім роцї житя. — Намістник ґр. Бадені виїхав вчера вечером до Кракова — Цїсарева жертвувала 1000 зр. в користь навіщених повенею в Галичинї і Шлеску.   Дѣло   