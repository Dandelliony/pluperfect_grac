◦ ◦ ◦ ◦ ◦ ◦ ◦ ◦ ◦ ◦

  При Новім роцї зволять наші Вп. Читателї і всї Русини приняти найщирше від нас благожеланє словами народного щедрованя: Щастя й здоровля на многі лїта! ой дай Боже!   В Товаристві взаїмних обезпечень "Днїстер" у Львові, побільшив ся стан обезпечень в місяци грудни 1895 р. о 1311 важних поліс і 1,323.103 зр. в. а. обезпеченої вартости. Шкід прибуло в грудню 27 случаїв. — Разом було в роцї 1895 важних обезпечень 31.862 на суму 18,418.258 зр., — коли в попереднім роцї було 21.942 важних поліс на суму 13,135.138 зр. — Шкід було в тім роцї 444 случаїв з котрих 441 до кінця року виплачено, а 3 позістали до полагодженя на рік 1896-ий. Сума всїх шкід виплачених виносить разом з коштами ліквідації 110.727 зр. 04 кр. brutto, — три відшкодованя зарезервовані 693 зр. 59 кр. brutto. — Сума премії в роцї 1895 виносить 153.444 зр. 20 кр. [В роцї попереднім було премії 109.308 зр. 57 кр., а шкід 209 случаїв в сумі 54.515 зр. 87 кр. brutto. — Результат замкненя рахунків цїлорічних буде предложений на загальних зборах в маю 1896.   Гогенцоллєрн в арештї. Князь Фридрих Леопольд, первий брат нїмецкого цїсаря, жонатий з сестрою цїсаря, є командантом четвертої бриґади ґвардії. Мешкають в замку коло Почдаму. Отже нїмецкі дневники оповідають про таку дивну пригоду князя: Єго жена недавно на ховзавцї заломила ся на леду і за пять минут по шию мала стояти в водї, поки наспіла поміч. Инші кажуть, що она розстроєна нервово, і не на ховзанцї а при якійсь пішій прогульцї скупала ся так не в пору. Чоловік о нїчім не знав, бо був тогдї з своєю бригадою на вправах. Тим часом княгиню відвезено до замку, положено до ліжка і візвано лїкаря. Приїхала цїсарева відвидїти сестру; але єї відправлено на приказ княгинї. Цїсарева пожалувала ся свому чоловікови. Тогдї цїсар візвав до себе кн. Леопольда, і коли сей ставив ся просто з касарнї, приняв єго дуже грізно. Князь, довідавши ся про жінчину пригоду, затревожив ся о єї здоровлє, а заразом сказав, що се справа чейже родинна а не службова; що зайшло між сестрами, те не має нїякої звязи з карностію войсковою. Коли вернув до дому до недужої жінки, цїсар в слїд за ним послав свого адютанта з приказом до команданта Почдаму, щоби поставив в замку князя сторожу з 15 вояків, а князеви щоби заявив, що сказаний на пять днїв арешту кріпостного і на 10 днїв (чи 15) арешту домового. З того часу князеви відобрано шаблю і відставлено цїсареви; в замку в комнатах князя усадовив ся майор; о 8-ій годинї вечером мусять бути що дня погашені всї світла в замку.   Дѣло 