◦ ◦ ◦ ◦ ◦ ◦ ◦ ◦ ◦ ◦

    Зелїзниця елєктрична. У Львові розпочали ся вже приготовляючі роботи до будови зелїзницї елєктричної. В дорозї доїздовій до головного двірця перекладають ся шини трамваєві, бо трамвай мусить уступити місця зелїзници елєктричній, котра пійде правою стороною дороги. Перебудову шин трамваєвих мусить товариство трієстеньске перевести своїм коштом.   Руско-народний театр по гостинї в Яворові, де за весь час аж до самого кінця поводилось єму добре [честь Яворівцям!], переїхав до Любачева. Дня 10 с. м. відограно "Запорожця за Дунаєм", д. 12-ого "Зі ступня на ступінь", д. 13-ого, "Дзвони з Корневіль" а завтра д. 14-ого представлена буде штука "Дай серцю волю". Приготовляють ся і в короткім часї будуть виставлені дві нові драми конкурсові: "Катря Чайківна" і "Украдене щастє".   Страшна злива навістила Крехів з 11 на 12 с. м.; дощ лив мов з ведра більше, як дванацять годин без упину. Млинівка розбурхалась немов Дунай, зірвала на Фійні три млини, понесла мости і зруйнувала дороги так, що неможлива нїяка комунікація. Кілька загород пійшло з водою. Крехівцї бродять по полях, а их плачів і проклонів аж лячно слухати. Весь добуток і кровавиця лежить в намулї, в стодолах нема нї стебелини.   Огонь. В Щирци погоріла вчера фабрика ґіпсу Люфта, положена коло стації зелїзничої. Огонь був имовірно підложений.   Еміґрація. До Америки виїхало дня 2 н. ст. серпня 11 родин з повіта стрийского. Між виходцями було 9 родин нїмецких, 1 руска і 1 жидівска.   Нові шатра мають бути введені в австрійскій армії. Именно кождий вояк буде носити під торністрою війскове шатро, т. є. кусник сирого полотна і кілька деревяних кілків. Таке шатро можна розтягнути за кілька мінут. В тій цїли ставляє ся карабін до гори баґнетом і сей карабін єсть підпорою і центральним пунктом шатра. На баґнет накидає ся петлю, розтягає ся полотно, прикріплює ся єго кілками до землї і шатро готове. В нїм може поміститись три вояки. З заведенєм тих шатер буде мати кождий вояк 120 ґрамів більше тягару, бо стілько важить полотно.   Що єсть холєра? Вже від кількох лїт веде ся спір між лїкарями о се, що викликує холєру, чи кохівскі прутнї чи які инші обставини. По одній сторонї стоїть д-р Кох з цїлою фалянґою своїх одномишленників, по другій д-р Петтенкофер, котрий находить також многих сторонників. Ось тепер власне вийшла брошура д-ра Тельшова, бувшого лїкаря цїсаря Фридриха III, котра розбирає питанє: що єсть холєра. Автор розвідки відкидає всякі теорії Коха, не вірить в заразливість холєри і єсть противний всякій десинфекції. Т. зв. прутнї холєричні мають бути лише наслїдком холєри. Причиною холєри єсть як каже автор, зла вода до питя, місцеві обставини, воздух наповнений шкідними ґазами і т. ин. Також доказує д-р Тельшов, що занепадають на холєру лише люде з невідпорним орґанізмом. Найлїпшим средством против холєри єсть чистий воздух, чиста вода вапняна, чиста одїж, добрий гумор та правильне відживлюванє. Тельшов називає холєру недугою тифоїдальною. Вкінци додає, що люде, котрі холєри не боять ся, нїколи їй не підпадають.   Дрібні вісти. Вінчанє п. Александра Виковича, окінченого богослова, з панною Ольгою Темницкою, бувшою учителькою института дївочого Василіянок в Яворові відбуло ся дня 10 н. ст. серпня в Устияновій. — Нинї рано помер у Львові міщанин львівскій і властитель кількох домів, Винкентій Баврович в 65-ім роцї житя. Покійний був тестем д-ра Щастного Сельского.   Дѣло 