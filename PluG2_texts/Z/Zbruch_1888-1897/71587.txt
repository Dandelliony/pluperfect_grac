◦ ◦ ◦

Отворенє року шкільного на Університетї львівскім відбуде ся дня 10 с. м. в понедїлок. Того дня буде богослуженє в костелї св. Миколая. Лютня відспіває кантату.
Дивна осїнь. Крім вістей уже поданих, що зацвили каштани і декотрі цвіти, явили ся мотилї та хрущі, доносять знов зі Стрия, що там цвитуть тепер яблінки. Мабуть не на довго буде вже тої втїхи, бо ночи вже холодні.
На памятник Маркіяна Шашкевича зложено до тепер добровільними датками 90 зр. 99 кр. Гроші ті суть в переховку у філії тов. "Просвіта" в Камінцї Струмиловій, де всякі дальші датки треба надсилати.
Огнї. В Сороцку під Скалатом погоріло сїм господарів. До загашеня огню причинили ся дуже пп. Мадеєвскій, Петрик і війт з сусїдного села Гавча. Кажуть що сусїди погорільцїв не рятували их і байдужно дивили ся, як огонь нївечив майно их братів рільників. Коли то правда, то зле свідчить о тих сусїдах. — В Олеську коло Жмигорода погоріли тому тиждень чотири доми, шкода 5000 зр. — В Угнові погоріло кілька домів в пору, як люде були заняті в поли при копаню бараболї.
Невинно засуджений. Селянина з під Радимна Сенька Гладила засудив тому кілька лїт перемискій суд на 12 лїт вязницї за підпал. Гладило просидїв шість лїт в Бриґітках у Львові і аж тогди показало ся, що він невинен, бо хто иншій підпалив. За те, що він невинно просидїв шість лїт у вязници, дав єму Є. Вел. Цїсарь 1000 зр. зі свого майна.
Самоубійство. В середу вечером у Львові стрілив до себе 70-лїтний Осип Вестфал, пенсіонований ґеометр, россійскій підданий, що від недавна лиш перебував в притулку Домса у Львові. Рана не є смертельна. Вестфаль був дуже роздражнений, коли стріляв до себе, а може на хвилю і зійшов з розуму. Він мав уже раз бути в закладї божевільних. — Вояк артилєрії кріпостної в Перемишли, Шередак, застрілив ся оногди кулею з карабіну. — Черновецкій різник, Осип Розумкевич, програвши майно в карти, повісив ся.
Старі гроші. Тому кілька тижднїв донесено, що під Яслом, при цегольни над Яскулкою найдено півтора кварти великих дукатів року 1600 і 1650. Тепер пишуть о тих дукатах таке: Дня 6 серпня працювали днї зарібницї коло будови на грунтї Кароля Любельского і найшли в земли купку розсипаних почорнїлих грошей, котрі певно містились у місточку, але він зігнив. Инші робітники при будові побачили ті "бляшки", забрали их дївчатам і занесли до міста. По містї розійшла ся сейчас чутка про скарб, ріжні спекулянти збігли ся і від робітників та робітниць відкупили за пів дармо ті "бляшки". А то були старі дукати, золоті і срібні. Аж жандарми мусїли вдати ся в сю справу, та відобрали у спекулянтів 56 золотих і 53 срібних дукатів. Ті срібні дукати так понищили ся в земли, що в руках розсипували ся. Золоті монети то переважно голєндерскі, але є між ними і италіяньскі, нїмецкі, польскі, одна турецка, а всї з 17 віку. З тих монет 44 золотих і 48 срібних переховані тепер в старостві, а прочі в судовім депозитї, бо против декотрих купцїв тих монет веде ся слїдство судове. Коли оно скінчить ся, то гроші відошлють до Намістництва у Львові. 