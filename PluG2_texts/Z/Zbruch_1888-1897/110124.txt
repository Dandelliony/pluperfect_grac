◦ ◦ ◦ ◦ ◦ ◦ ◦ ◦ ◦ ◦

З руско-народного театру. Заповіджене на сю недїлю представленє нашого театру в Долинї не відбуде ся з тої причини, що саля того дня буде занята. В понедїлок 25-ого театр відограє в Долинї преміовану комедію Григ. Цеглиньского "Торговля жемчугами" а ві второк 26-ого "Сватанє на Гончарівцї" комедію Квітки-Основяненка. В середу переїздить театр до Болехова на три представленя. Вже вечером того-ж дня [в середу 27-ого] відограв драму Ив. Франка "Украдене щастє", в четвер 28-ого оперету "Мікадо" а в пятницю 29. "Торговлю жемчугами". В суботу вертає театр назад до Долини. Того-ж дня [в суботу 30-ого] відограє "Хату за селом", в недїлю 31-ого "Нещасне коханє", ві второк 2 лютого "Зі ступня на ступінь" а в четвер 4-ого "Не судилось". Ві всїх тих чотирох представленях в Долинї виступить панї Иванна Биберовичева в дотичних своїх ролях. — І при сїй нагодї горячо припоручаємо нашій Р.Т. публицї з Долинщини і Болехівщини наш театр, потребуючій моральної і матеріяльної підпори земляків та й заслугуючій на ню.   З Самбора одержуємо отсю оповістку про народне там віче: Дня 28 н. ст. сїчня відбуде ся в Самборі о 12. годинї в полудне народне віче з такою проґрамою: 1) справа копиткового в Самборі, 2) справа окружних війтів, 3) теперішне положенє селян, 4) вибори до ради державної, 5) справа податкова, 6) внесеня участників віча в справах політичних і суспільних. — За комітет: д-р К. Чайковскій, Ив. Михась, д-р Гумецкій, Кишакевич.   Товариство "Днїстер" потребує до свого бюра: 1) двох писарів, 2) одного помічника до бухгальтерії і 3) одного урядника до маніпуляцій. Услівя: 1) скінчена низша ґімназія, 2) письмо каліґрафічне [конечно], 3) стан здоровля цїлком добрий і 4) [лиш що до урядника до маніпуляцій] вік висше 24 а низше 35 лїт. Поданя власноручно писані [без стемплїв] з долученєм всїх свідоцтв [також свідоцтва здоровля] і марки 20 кр. на відповідь вносити треба до Дирекції "Днїстра" [Ринок ч. 10] найдальше до дня 10 н. ст. лютого 1897.   Депутація черновецкого Народного Дому, до котрої входили під проводом радника Винницкого, яко голова Народного Дому, професор Є. Пігуляк і С. Шпойнаровскій, була дня 16 н. ст. с. м. у краєвого буковиньского презідента ґр. Ґоеса, щоби на єго руки зложити подяку цїсареви за надїленє Народного Дому на цїли рускої бурси запомоги 6000 зр. з державної льотерії. Провідник депутації піднїс радістне одушевленє цїлого буковиньско-руского населеня з сеї цїсарскої ласки, яко доказу вітцївского дбаня монарха о духовий розвій руского народу, упослїдженого исторією, а маючого велике політичне значінє на всходї Европи, попросив презідента, щоби він передав цїсареви заяву подяки, вірности і привязаности, а вкінци подякував в имени буковиньско-руского народу презідентови за поміч, якою він причинив ся до того, що Народний Дім дістав сю запомогу. Ґр. Ґоес у відповіди заявив, що радо передасть цїсареви сесю нову заяву льояльности руского народу, а що-до своєї особи сказав, що він сповняє тілько волю монарха, але сповняє єї з великою симпатією. Прощаючи ся з членами депутації презідент обіцяв в найблизшім часї відвідати бурсу в Народнім Домі.   В Теребовли від кількох днїв радник видїлу краєвого п. Михальчевскій люструє тамошний маґістрат. В наслїдок вислїду сеї люстрації вже суспендовано касієра Сабатовача.   Матїр 32 дїтий, і то власних, ріднїсеньких. Пише про сю неимовірну ласку Божу проф. д-р Валєнта з Любляни. Марія Анна Гельмова, жінка бідного робітника в Новім Лєрхенфельдї, вийшла в 14 роцї житя за-муж і жила з мужем 20 лїт. За той час привела на світ тричи близнята, 6 раз трояків а два рази четвераків — разом 32 дїтей. Коли, маючи 14 лїт, в-перве стала матїрю, привела від разу четвераків. З тих дїтей було 26 хлопцїв і 6 дївчат; десять хлопцїв а двоє дївчат ще жиє. Замітна при тім річ, що чоловік тої жінки був близнюком, а она сама належала до четвераків. Замітнїйше може ще й те, що бідна жінка терпіла на падавицю, а з єї дїтей нї одно не занедужало на сю хоробу.   Дрібні вісти. Дня 2. н. ст. лютого відбуде ся в Коломиї вінчанє п. Богдана Лепкого, учителя ґімназії в Бережанах, з панною Александрою Лепківною, дочкою о. Николая Лепкого, катихита ґімназії коломийскої. — Дня 24 н. с. м. відбуде ся в Чернівцях в православній церкві катедральній вінчанє адюнкта судового п. Ильї Семаки з панною Меланією Карадже. — В Чернівцях помер пенсіонований поручник Никанор Романович [Русин], що яко фельдвебель 1848 р. відобрав мадярским повстанцям дві канони, при чім стратив сам ногу. — Габілітацію д-ра Кирила Студиньского на доцента рускої мови і літератури в Ягайлоньскім університетї в Кракові затвердив міністер просвѣти. — Коломийска поліція викрила і увязнила шайку малолїтних злодюжків, що відважно і зручно обкрадали купцїв і приватні доми; нї оден з увязнених не має ще 15 лїт. — В Бродах застрейкували фіякри з оріґінальної причини, именно за-для злих доріг в містї [спеціяльність галицка!].   Дѣло 