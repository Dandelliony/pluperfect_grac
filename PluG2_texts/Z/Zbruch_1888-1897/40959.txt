Знов щось нового з Коломийщини!

З Гвіздця одержуємо нинї таке письмо:
Дня 28 н. ст. серпня (як-раз в день загальних зборів "Просвіти" в Коломиї приїхав до Гвіздця ц. к. комісар староства коломийского п. Вайдович і скликавши дооколичних війтів, почав их випитувати:
1. Чи були в червни 1889 року передвиборчі збори у п. Петра Майковского в Остапквцях?
2. Чи були они, т. є. війти, на тих зборах?
3. Котрі "пани" були на тих зборах?
4. Чи були які священики? що говорило ся там і чи не жадано від виборцїв присяги, що будуть голосувати на д-ра Окуневского а не на Пузину?
5. Чи священики не аґітували в церкві в користь д-ра Окуневского? чи не жадали присяги від своїх виборцїв, що будуть голосувати на руского кандидата а не на польского? — і т. д.
Всї відповіди війтів записувано до протоколу.
Все те дїє ся 13 місяцїв по виборах!
Ми думаємо, що то вже интродукція до виборів до ради державної в 1891 роцї... А єсли Поляки, дивлячись на ті тяганини, затирають руки, що нїби-то тими протоколами наші священики і селяне залякають ся, і тим способом стануть "нешкідними" при будучих виборах, — то дуже милять ся. Страхи на Ляхи! У нас о нїяких безправствах, присягах і т д. з рускої сторони нїкому навіть не снило ся.
При протоколах мав сказати комісар п. Вайдович, що то все дїє ся против вибору д-ра Окуневского на посла, бо вибір той був нїби незаконний. Ми дуже цїкаві, чим незаконний? Знаємо, що з сторони польскої були підкупства і один чесний господар з Лючі в день вибору 2 липня 1889 р. зложив перед комісією виборчою на стіл 10 злр. з заявленєм, що то від Пузини "за голос", — але щоби щось такого дїяло ся з сторони Русинів, о тім анї слїду, анї гадки.
Н.Р. 