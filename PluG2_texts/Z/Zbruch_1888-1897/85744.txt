Письмо з Глинянщини.

Дѣло, 30.12.1893 Допис     В справі утвореня фонда запомогового для будови убогих церквей при помочи товаристві "Днїстер".   Львівска митрополитальна Консисторія поручила в 13 числї "Архіепархіяльних Вѣдомостей" з сего року урядам деканальним зріло передискутувати на соборчиках заявленє одного деканата, котрий зобовязав ся платити річно певну квоту з матричних церквей на утворенє запомогового фонда для будови і відновленя убогих церквей, — і евентуальні внесеня або рішеня собі предложити до дальшого урядованя.   В наслїдок сего порученя духовеньство деканата унївского, зібране на соборчику в Балучинї дня 14 грудня с. р., заявило ся одноголосно за потребою основаня такого фонда, а то за-для двох причин: 1) раз за-для горячкової будови костелів на нашій Руси, на котру то цїль латиньске духовеньство оснувало також запомоговий фонд, а потім 2) длятого, що многі наші рускі парохії дїйстно так убогі, що они не в силї самі собі поставити або відновити церковцї, длятого мусять по цїлім краю висилати колєктантів для збираня датків на церков, з чого великого хісна не мають, бо тілько мала часть датків иде на церков, а далеко більша йде на удержанє колєктантів. Нам відомі такі случаї, що колєктант ходив цїлий день по селї і узбирав всего 36 кр., а єму самому належало ся за день 40 кр., отже церков мусїла єму ще доплатити. Щоби сему лиху запобігти і збиранє датків за помочію платних колєктантів раз на все усунути, треба доконче старати ся, щоби в кождій дієцезії був оснований сталий запомоговий фонд для будови і відновленя убогих руских церквей.   Ходить тілько о то, з-відки взяти грошей на утворенє такого фонда? Одна часть зібраного духовеньства була за тим, щоби матричні і дочерні церкви давали зі скарбони певний сталий даток до згаданого фонда. Гадка сама в собі добра, але трудна до переведеня. Бо наколи зважимо, що наші скарбони церковні суть і так вже перетяжені різними видатками, бо: 1) на основі §.29. закона з дня 7 мая 1874 [Віст. зак. держ. ч. 50] мусять давати на потреби церковні, як вино, просфори, віск, олива, світло, кадило, пранє біля, справленє нових риз церковних і направу старих; 2) на основі §.2. устави конкуренційної з дня 15 серпня 1866 [Віст. зак. кр. ч. 28.] мусять в першій лінії причинити ся до будови і удержуваня будинків церковних і парохіяльних; 3) на основі §.2. нової устави асекураційної з дня 15 листопада 1888 [Віст. зак. кр. ч. 96] мусять також давати на асекурацію церкви і будинків парохіяльних, — то в виду так многих і різних видатків не можна навіть і думати о тім, щоби наші скарбони церковні могли причиняти ся певним сталим датком до утвореня фонда запомогового для будови убогих церквей. Вправдї деякі богатші церкви могли би такій сталий даток платити, но більша часть церквей не буде в станї такого датку заплатити, а многим знов церквам буде хибувати доброї волї. В виду того жаден священик не може дати в имени скарбони церковної правного зобовязаня до плаченя певного сталого датку до фонда запомогового, а то тим більше, що скарбона церковна не стоїть під єго виключним зарядом. Наколи-ж не можна числити на певну сталу підмогу зі сторони скарбон церковних, то о утвореню певного сталого фонда запомогового для будови церквей при помочи церковних скарбон не може бути й бесїди. А хоть-би з разу і посипались датки від скарбон церковних, то в короткім часї остигла би тая ревність, і з фондом запомоговим сталось би те саме, що стало ся і з иншими того рода фондами.   Длятого дуже щасливу гадку подав Вп. о. Бачиньскій з Глинян і на ню всї присутні згодились, щоби наші власти духовні заключили з товариством обезпечень "Днїстер" таку саму умову, як колись з товариством Краківским, в силу котрої: 1) кожда церков була би обовязана обезпечуватись в товаристві "Днїстер", а 2) товариство "Днїстер" зобовязалась би зі своєї сторони певну часть своїх зисків платити річно до фонда запомогового для будови убогих руских церквей. Гадка дуже добра і справедлива. Бо наколи після §.1. устави асекураційної кожда церков мусить бути обезпечена і коли після §.2. тої ж устави видатки на асекурацію покриває в першій лінії скарбона церковна, то цїлком справедливо, щоби рускі церкви обезпечувались в рускім товаристві "Днїстер" і щоби тоє товариство звертало певну часть зисків до Фонда запомогового для будови убогих руских церквей. Через то осягнено би почвірну користь: 1) "Днїстер" став би відразу на кріпких ногах; 2) кожда церков була би заохочена обезпечуватись в тім товаристві в надїї, що дістане колись запомогу; 3) скарбони церковні були би вільні від плаченя датку до фонда запомогового, бо вже платили би єго посередно за помочію річних премій до товариства "Днїстер"; 4) фонд запомоговий, маючи стало пливуче жерело доходів, міг би вже в короткім часї бути утворений і розпочати свою спасенну дїяльність. Длятого належить бажати, щоби наші власти духовні як найскорше таку умову з товариством "Днїстер" заключили, а тогдї і фонд запомоговий для будови і відновленя убогих руских церквей міг би вже в короткім часї увійти в житє.   Однак заким се наступить, належало би в кождій церкві зарядити добровільні складки на будову убогих церквей, уміщуючи в кождій церкві пушку з написію: "Жертви на убогі церкви", як се дїлав св. ап. Павел в перших христіяньских громадах, о чім довідуємо ся з єго первого посланія до Коринтян: "О милостини же для святих, як я розпорядив по церквах Галатійских, так і ви робіт. Первого дня в тиждни т. є. в недїлю кождий з вас най складає у себе в скарбонї, як єму подобає ся, щоб не тогди, коли прийду, складку робити. Коли ж прийду, пошлю ваш дар до Єрусалиму" [1. Кор. 16, 1—3.]. Се далеко красшій спосіб збираня датків на убогі церкви, нїж за помочію платних колєктантів. Через то удержує ся звязь межи церквами, вірні заохочують ся до милостинї, у всїх родить ся благородне почутє хоть-би і дрібними датками причиняти ся для добра загалу, у нїкого не вимушує ся датків, на нїкого не накладає ся нїякого тягару, а що найважнїйше через тоє раз на завсїгди перестало би збиранє датків за помочію колєктантів виглядаюче на жебранину, перед котрою і св. письмо остерігає: "Чадо жпвотом просливим не живи" [Сирах. 40, 29.].   Дѣло 