Цїсар вікликав свій візит.

У Львові, дня 29 н. ст. серпня 1892.
Вчера о 2-ій годинї з-полудня наспіла до Львова до намістника депеша з Ишль від ґр. Пара, першого прибічного цїсарского адютанта, з сензаційною вістію, що Єго Вел. цїсар постановив не приїхати до Львова.
Вість тая рознеслась з-полудня по цїлім Львові, але з-першу здавалась Львовянам неимовірною з тої причини, що Львів починив уже всї приготованя на принятє достойного гостя. Уже до вчерашного дня брами тріюмфальні стояли майже готові; вздовж улиць, котрими мав переїздити цїсар, стояли вже повкопувані високі машти на хоругви; на виднїйших площах поставлено трибуни для публики; до илюмінації всїх публичних будинків у містї все було підготоване; вчера вечером мала відбутись уже проба походу з факлями... Все те мимохіть казало кождому з-разу не довірювати ширеній вісти.
А однакож вість була правдива і під вечер уже всї мешканцї Львова знали яко річ певну, що Єго Вел. цїсар відкликав свій приїзд до Галичини і до Львова. Ц. к. намістництво повідомило о тім як найскорше маршалка краєвого, президента міста Львова і т. д. і зараз розтелєґрафувало скрізь по краю. Перша депеша з Відни не містила в собі мотивів, за-для яких цїсар постановив не приїхати, тож і намістник краю не міг подати мотивів. Хотяй кождому насувалась на гадку холєра яко єдиний може мотив, то все-таки неодин оставав в непевности, чи не заходять які инші причини. Доперва пізнїйша депеша мусїла подати і мотив відкликаня приїзду цїсаря, бо о 6-ій годинї вечером появило ся надзвичайне виданє урядової Gazet-и Lwowsk-ої з таким комунікатом:
"Єго цїс. і кор. Величество, Найяснїйшій Пан, маючи, як завсїгди, на увазї добро Своїх народів, спонуканий печаливостію, щоби при наближаючій ся небезпечности холєри численне зборище людности в часї наміреної подорожи монаршої до Галичини тої небезпечности не збільшило, постановив тую подорож Свою, з такою жадобою цїлим краєм дожидану, відкликати. Край наш, маючи в тій постанові ще один доказ більше печаливої опіки Найяснїйшого Пана, відчує без сумнїву тим більшій жаль, що не буде мати щастя повитати улюбленого монарха. Тож і з невисказаною прикростію приходить ся нам подати се до прилюдної відомости." 