◦ ◦ ◦ ◦ ◦ ◦ ◦ ◦ ◦ ◦

З Кракова пишуть нам: Вчера дня 27 н ст. сїчня одержав в Ягайлоньскім університетї степень доктора медицини Иван Колесса, член-основатель і бувшій першій голова товариства "Академічна Громада".
Санкція. Цїсар санкціонував ухвалений соймом галицким закон що-до побираня податку громадского від властителїв псів в 32 містах.
П. Роман Левандовскій, звістний різьбар, творець "Запорожця", "Славянина розриваючого пута" і "Памятника Барвіньского", має стало поселитись у Львові. В лютім приїздить до Львова і в своїй робітни буде виготовляти численні замовленя, які одержав зі всхідної Галичини.
Нове жереловище мінеральне. Радї санитарній донїс директор заведеня купелевого в Ивоничи, п. Фел. Вишневскій, о важнім для бальнеолоґії краєвої відкритю. Именно надибано при копаню нафти на ґрунтах Кар. Леваковского на нове жерело лїчничої води. Поміж двома ямами нафтовими верчено трету яму і в глубинї 370 метрів під землею докопано ся до жерела щави бромово-йодової. Складники мінеральні сеї щави мають бути так обильні, як сего не показує нїяка инша щава в Европі. Супротив того відкритя треба буде заведенє лїчниче в Ивоничи значно розширити.
Школа кадетска у Львові. Чи прийде тепер до будови школи кадетскої у Львові, річ дуже сумнїва, а головно зависить все від правительства. Єсли правительство прийме условія поставлені громадою міста Львова, то громада возьмесь за будову. Кошти будови обчислено на 230.000 зр. Видїл краєвий прирік помочи громадї в сей спосіб, що має через 50 лїт давати річно по 5.000 зр., однак під условієм, що школа буде инстнувати 50 лїт. Єсли би школа перед тим часом перестала истнувати, то устає виплата дальшої субвенції, а се, що край заплатив, має звернутись видїлови. Маґістрат, застановляючись над сею справою, приняв внесеня, котрі предложать ся радї громадскій до затвердженя. Маґістрат вносить, щоби згадану субвенцію приняти від видїлу краєвого. Пляни будови має предложитись до затвердженя правительству, але заразом має жадатись від правительства, що слїдує: Правительство має запоручити: а) що школа кадетска у Львові буде истнувати через 50 лїт: б) що инструктор і лїкар будуть именовані з туболців, а оба мають безусловно знати оба язики краєві або що найменше язик польскій; в) до школи кадетскої у Львові мають прийматись лиш виключно сини родичів, замешкалих в Галичинї; г) вкінци, що до школи буде принятий кождий хлопець, котрий укінчив 4 клясу ґімназіяльну, або котрий здасть приписаний испит. Поданя о принятє мають полагоджуватись в порядку, в якім их внесено. — Єсли правительство прийме ті условія, то будова школи зачнесь ще сего року на ґрунтах по за стрийским парком.
Цукроварня в Товмачи. Ми вже доносили, що лагодять ся отворити цукроварню в Товмачи. Тепер же цїла справа майже полагоджена; основателями суть околичні дїдичі, а нове підприємство буде мати фірму: "Ґуминьскій, Вольтер і Сп."; з весною зачне ся будова зелїзницї льокальної зо стації Товмач-Палагицї до фабрики, котра стане на тім самім місци, де була давнїйша цукроварня. Фабрика буде освітлена електрично.
Пригоди на зелїзницях. Марія Саджениця, числяча 22 лїт, з Вишенки під Городком, підчас їзди зелїзницею з Ярослава до Ланьцута, дня 9 сїчня випала або єї викинено з ваґону, при чім скалїчила ся в голову. Кондуктор слїдуючого поїзду тягарового побачив єї на шляху зелїзничім, здержав поїзд і забрав до Ряшева, де єї відставлено до шпиталю. — Н. Турковскій, слуга зелїзничій в Радивилові, на граници россійскій, хотїв відчепити машину від тягарового поїзду, котрий надійшов зі Здолбунова, в часї, коли поїзд був в руху. Коли відчепив машину і хотїв вийти з-поміж ваґонів, упав так нещасно на шини, що колесо перейшло через шию і відтяло єму голову. — З Кіїва доносять: В поїздї нічнім, идучім до Курска, запалив ся між Нїжином а Крулою ваґон II кляси; один сплячій подорожний спалив ся, чотири попарили ся а инші повискакували з вікон ваґону.
Дрібні вісти. Громада Загірє, пов. львівского, одержала від цїсаря 100 зр. підпомоги на реставрацію школи. — В Кракові зачне виходити від 1 мая с. р. тижднева часопись п. заг.: Rzemieślnik Polski. — У Відни застрілив ся з револьверу на улици перед шпиталем 20-лїтний мужчина Франц Шмуль. робітник ґалянтерійний з Тернополя. — У вчерашнім числї в новинцї про будову польского театру у Львові зайшла похибка, бо маґістрат проєктує кошти на сю будову не в квотї 75.000 зр., а в квотї 750.000 зр. — Звістний богач кіївскій, п. Терещенко, властитель численних цукроварень на Українї, жертвував сими днями для міста Кіїва 75.000 рублїв на устроєнє шпиталя для робітників. 