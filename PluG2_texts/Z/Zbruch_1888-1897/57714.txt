Школа для промислу деревного в Закопанім і Русини.

Едмунд Янковскій, пишучи в ч. 281. Kurjer-a Warszawsk-ого о виставі в Празї, каже: "Хто подивляє промисл ческій на виставі чи то в головнім будинку, чи в численних додаткових будинках; хто не може до сита наглядїтись на роботи з дерева, каміня, зелїза, чудовим виробам зі скла, порцеляни, виробам ювілєрским, — той нехай перестудіює уважно павільон шкільний, нехай почислить ті десятки шкіл гончарских, різьбарских, склярских, ремісничих, а зрозуміє суть річи і зуміє ся над добрим уладженєм та успіхом тих шкіл." Отже Чехи за великій поступ дякують своїм школам, особливо фаховим.
Узнаючи важність шкіл для розвою нашого краю, відвідав я школу для промислу державного в Закопанім, а відносини тої школи займали мене тим більше, що в нїй образують ся також Русини з всхідної части краю.
Передовсїм згадаю коротко о исторії тої школи після брошури Леопольда Меєта: Kilka słolów о szkołach zawodowych w Zakopanem (Варшава, Ґебетнер і Вольф, 1891.).
Товариство Татряньске, бажаючи поправити долю бідної гірскої людности і отворити для неї жерело заробкованя, оснувало в липни 1876 р. школу різьбарску в Закопанім на взорець шкіл того рода в Тироли і Швайцарії. Першим учителем в тій школї був різьбар-самоук Матій Мордула з Ольчи, доповнивши своє образованє у артиста Виспяньского в Кракові.
Школа закопаньска вже в 1877 роцї взяла участь в рільничо-промисловій виставі краєвій у Львові, вироби єї звернули на себе увагу властей і від 1878 року удержує єї держава. Від того часу школа тая під дирекцією Франца Найжиля розвинула ся до і нинї дуже красно.
В шкільнім роцї 1890/91 удїлювало тут науки девять учителїв фахових (межи котрими є такі, що покінчили технічні студії або академію штук красних) і чотири веркмайстри; кромі того місцевий парох удїляє науки віри а один з учителїв народних учив язика польского, рахунків промислових і переписки купецкої. Сего року удїляє ще один учитель науки співу.
Наука в школї закопаньскій треває чотири роки і дїлить ся на чотири спеціяльні віддїли, а то: 1) різьба фіґуральна в напрямі церковнім, 2) різьба орнаментаційна, 3) різьба фіґуральна і орнаментаційна в напрямі місцевім (до сего віддїлу належать більше уталентовані ученики місцеві) і 4) різьба домашно-промислова (до сего віддїлу приймають учеників слабшої будови тїла). Рано відбуваєся чотири години наука теоретична, а з-полудня пять годин практична наука в варстатах.
В роцї 1885/86 додано ще віддїл науки тесельства і будівництва — і тепер школа має вісїм віддїлів, а то: 1) різьбарство фіґуральне, 2) різьбарство орнаментаційне, 3) столярство меблеве, 4) столярство будівляне і домашного промислу, 5) тесельство, 6) токарство і першій рік столярства. 7) сницарство орнаментаційне і фіґуральне промислу дошашного; 8) сницарство і токарство промислу домашного. Кромі того відбуває ся також наука доповняюча, з котрої можуть користати ті, що вже знають ремісло а хотять в нїм видосконалити ся.
В часї истнованя свого школа виобразувала богато здібних ремісників, а навіть артистів, і ті трудять ся по найбільше в краю. Професор Екснер з Відня видав ось якій суд о тій школї: "Наймолодша зі всїх австрійских шкіл сницарства єсть она, на диво, після нашого погляду — найлучша. Управитель єї п. Ф. Найжиль, фахово образований, енерґічний, невтомимий в праци і перенятий сильним почутєм обовязку, зреорґанізував тую школу так, що не знаю другого заведеня в области шкіл, котре могло би більше вдоволити приятеля людскости і ширителя культури." В р. 1889 вислала була школа закопаньска на ювілейну віденьску виставу дубові меблї. Властивість тих меблїв полягає на орнаментицї і на конструкції. Меблї украшені цвітами і инчими рисунками в плоскій різьбі, помальовані красками синьою, червоною і сірою. Мотиви до орнаментики місцеві, оброблені і ублагороднені самим директором Найжилем. Меблї ті оглядав цїсар Франц Іосиф і висказав ся о них дуже похвально. Непощадив им похвали і справоздавець віденьскої Presse а одна поважна часопись анґлійска (The Queen. The Ladys News popers and Court Chronici) помістила илюстрації виробів закопаньских. Я тепер оглядав, між иншими предметами, престол для одного латиньского костела. П. директор заявив менї при тім, що він дуже радо піднявсь би роботи иконостаса в сталю візантійскім, увзгляднив би мотиви україньско-рускі, — однак до тепер не мав ще такого замовленя.
Фреквенція школи закопаньскої збільшала ся з кождим роком. Коли в роцї 1879 учило ся в нїй 16 хлопцїв, то в роцї 1889/90 вже 98. Після справозданя з року 1890/91 бтло в школї: 85 Поляків, 10 Русинів і 3 жиди. Ученики удержували ся по-части власним коштом, а по-части діставали стіпендії з міністерства просвіти, з видїлу краєвого і з рад повітових. Міністерство видало на тую цїль 200 зр., видїл краєвий 2310 зр. а ради повітові 1687 зр. — отже разом 4.197 зр.
З тих фондів одержало в роцї 1890/91 шість учеників-Русинів: Киклюк Симеон 10 зр., Попель Ксаверій 120 зр., Русиняк Константин 50 зр., Терещук Петро 150 зр., Каклюк Иван 50 зр., Мохнач Василь 160 зр., — розом 540 зр. Отже на 10% Русинів в школї дістали 13% запомогової суми.
Дуже приятно було менї, коли п. Найжиль на моє запитанє: чи в школї є Русини? — відповів, що найлучшим учеником школи єсть Петро Терещук, Русин з повіта бережаньского, та що взагалї Русини дуже уталантовані, мають добрий вкус і почутє красного. Отже звертаю на се наукове заведенє увагу всїх патріотів, котрим розвій нашого народу лежить на серци. Належить виглядувати здібнїйших хлопцїв, скінчивших школу народну, і сюда их виписати, а для убогих треба старатись о запомоги від видїлу краєвого, рад повітових маґістратів, братств церковних і т. д. Хотяй Закопане далеко від Руси, на Мазурах, то особа п. Найжиля, чоловіка світлого і толєрантного, дає ґарантію, що наших учеників винародовлювати там не будуть. Можна надїятись, що і руска интеліґенція в Новім-Торі під проводом нашого земляка, бувшого посла п. Петра Лїниньского буде звертати увагу на нашу молодїж в школї закопаньскій. Пізнав я такожї пароха з Закопаного, кс. Столярчика, катихита школи. Кс. Столярчик — чоловік для молодежи прихильний і дуже толєрантний, однак все-таки нам Русинам треба бажати, щоби епископ перемискій і деканат ново сандецкій постарались о те, щоби найблизшій від Закопаного священик рускій, віддалений пять миль, відвідав школу бодай 3—4 рази на рік і удїляв Русинам руско-кат. обряду св. Тайн після нашого обряду... Порадно би також було, щоби Русини, перебуваючі в Закопанім, яко стації кліматичній, через лїтний сезон, заинтересувались учениками-земляками і заохочували их до працї та привязаня до своєї народности.
На шкільний рік 1891/92 вписали ся до закопаньскої школи Русини: 1. Петро Терещук, 2. Василь Мохнич. 3. Конст. Русиняк, 4. Иван Никлюк, 5. Симеон Киклюк, 6. Іосиф Юрч, 7. Симеон Федорчак, 8. Володимир Усцкій, 9. Алексей Грамосяк, 10. Ксаверій Попель, 11. Теофіль Малик і 12. Атанас Дзюбиньскій.
К. Чайківскій. 