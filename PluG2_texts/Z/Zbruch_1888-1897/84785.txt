Товариство "Народна Рада".

В Бучачи истнує — від якогось часу більше на папери нїж на дїлї — руске політичне товариство "Народна Рада". Голова того товариша мешкає аж в другім повітї, а секретарем єсть від часу завязаня товариства молодий чоловік п. Косарчук — той, що то остатними часами хотїв видавати [І кілька разів заповідав] антісемітску часопись в язиках рускім і польскім.   Недавно п. Косарчук загадав собі скликати в Бучачи якісь збори і виготовив плякати рускі польским абецадлом під фірмою Народної Ради. Одна часопись, піднїсши той факт, звалила вину на товариство Народну Ралу — коли на дїлї завинив один чоловік, і Косарчук. Русинів з міста Бучача і з околицї факт той спонукав бодай подумати над реорґанізацією Народної Ради — і надїємось, що на самій думцї не скінчить ся.   В Бучачи проживає тепер посол К. Телишевскій, єсть там і адвокат-Русин д-р В. Дїдошак, — они, яко місцеві люде, повинні взяти иніціятиву в тім дїлї і поставити товариство на ноги, придбавши для него заряд гідний, поважний. Правду сказавши — в такім повітї, де єсть політичне товариство, де в повітовім містї живе посол і адвокат щирий Русин, — рух рускій повинен проявляти ся дуже живо.   Доси повинно вже було в Бучачи відбутись окружне або повітове віче в тих важних справах, що нинї стоять на порядку дневнім. Та оно ще не пропало, — нехай тілько бучацкі патріоти возьмуть ся чим скорше до зреорґанізованя тамошної Народної Ради і зроблять з неї справдї поважне, дїяльне і рухливе товариство політичне.   Дѣло 