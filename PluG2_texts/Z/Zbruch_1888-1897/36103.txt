Театри польскі у Львові і в Кракові. — Вздовж і поперек Европи. — Робітники і студенти в Италії.

Театри польскі у Львові і в Кракові. Видїл краєвий має скликати анкету на нараду що до поправи відносин і для запевненя розвитку обох польских театрів у Львові і Кракові. Видїл краєвий виповняє тим резолюцію ґр. Козебродского, поставлену в соймі на послїдній сесії. Щоби зібрати потрібний матеріял для анкети, розіслав видїл квестіонарі до комітетів для нагляду артистичного театрів у Львові і Кракові. В квестіонарях піднесено також питанє, чи не було би пожаданим і можливим, щоби край, замість субвенціонувати приватні предпріємства театральні, обняв театри у Львові і Кракові, або бодай львівскій театр у свій власний заряд. А що згадану квестію порушить анкета, то видїл загадав зібрати дати з успіхів адміністрації театрів властями правительственними, краєвими або міскими. В тій цїли удав ся видїл до интендантури цїс. придворних театрів у Відни, кор. опери і театру народного в Будапештї, до театрів народних в Загребі і Клявзенбурзї та до видїлу краєвого в Празї з просьбою подати дати: як ведеся адміністрація, яка загальна сума доходів і видатків з послїдних шести лїт і т. п. Крім того віднїс ся видїл краєвий з просьбою до намістництва, щоби через консулят в Варшаві вистарало ся о докладні дати що-до адміністрації правительственних варшавских театрів. Вздовж і поперек Европи піхотою перейшли два туристи Кароль Льонґ і А. Астон, а потребували до того 12 місяцїв часу. Туристи мали при собі лиш узлик з найпотрібнїйшими річами і палицю. В маю мин. року вийшли з Лондону, а переправивши ся через море, висїли в Калє, в відки минувши Париж, прийшли до Діпп, Бресту, Нант і Бордо. Перейшовши Піренеї були в Испанії і Портуґалії, де задержувались в Мадритї і Порто, а відтак берегом Середземного моря зайшли до Венеції і Трієсту. Перейшовши Австро-Угорщину, вибрали ся з Кракова до Москви і Петербурга а відтак до Риґи; через море Балтійске переправились до Швеції і Норвеґії, а відтак через Нїмеччину, Голяндію і Белґію повернули до Лондону. Робітники і студенти в Италії. З Больонії доносять: Як по многих містах италійских так і в Больонії лучились дня 1 мая ексцеси. Найперше в замкненім льокали відбулись збори робітників, на котрих виголосили бесїди про студентів а відтак всї вибрались в походї на пляц з червоною хоругвою. (Ту хоругов, як кажуть, мали зробити робітники з занавіси костела св. Мартина.) Демонстрація не удала ся, бо коли лиш хтось вибив шибу, поліція і войско окружили демонстрантів а кількох студентів, що хотїли промовляти, увязнено. На другій день окружила поліція разом з войском університет, щоби розвязати збори студентів, на котрих укладано петицію в справі увільненя увязнених товаришів. Студенти, завізвані ректором, щоби розійшли ся, почали спокійно виходити з університету з окликами: Evviva Filopanti! Evviva la plebe! Як лиш станули студенти перед університетом, замкнено за ними двері і по сиґналї на трубах візвано их розходити ся. Але що студенти перед собою мали войско з баґнетами на карабінах а за собою замкнені двері, не могли повинуватись тому візваню поліції. Тогдї отворив професор Віталі бічні двері до хемічної лябораторії і значна часть студентів утекла туди а професор почав виклад, щоби оправдати сей побут студентів в лябораторії. Многі студенти, не маючи місця в лябораторії, мусїли товпитись в дверех. Поліція і войско почали напирати на студентів. Тогдї професор Віталі отворив окно і сильним голосом відкликав ся на привилеї університету, котрі зборонюють поліції вступати в пороги університету, а заразом впевнив, що студенти розійдуть ся, коли лиш поліція уступить ся. Поліція забрала ся і студенти розійшли ся, але многих з них увязнено відтак на містї. Професор Фільопанті вибрав ся до Риму, щоби там яко член парляменту внести жалобу на се насильство поліції. 