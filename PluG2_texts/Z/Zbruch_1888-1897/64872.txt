◦ ◦ ◦ ◦ ◦ ◦ ◦ ◦ ◦ ◦

На завтрішний день світлого празника Воскресенія Христового шлемо всїм нашим Землякам щиро-сердечний привіт: Христос воскрес! Завтра запанує скрізь радість і веселість, обвіє всїх тепло родинної любови, і кожде щире руске серце огорне любовію також цїлу нашу любу, широку землю, цїлу Україну-Русь, та побажає їй як найщасливійшого руху у всїх напрямах, воскресенія до нашої народної сили і слави! Дайже Боже кождому серцю рускому як найбільше чувства любови до своєї безталанної землї і свого нещастного народу, охоти і завзятя до невсипучого труду та до борби в користь, нашої дорогої батьківщини! Христос воскрес!
Разом з нами святкують завтра те саме велике свято і сусіди наші — Поляки. Шлемо і им з завтрішнїм святом привіт Христос воскрес! — бажаючи, щоби оба народи, які завтра будуть обходити велике християнське свято, могли в мирі і взаїмнім пошанованю своїх прав народних жити і розвивати ся! Христос воскрес!
В страстний четвер відправив в церкві св. Юра Є. Е. митрополит архіерейске богослуженє при участи крилошан і численного духовеньства. Цїле богослуженє відспівав хор руских питомцїв. По богослуженю відбуло ся торжество умиваня ніг. — В пятницю розпочали ся у Львові вандрівки до божих гробів. Всї церкви і костели були повні публики а вже найбільшій натовп був коло 4-ої години в церкви рускої семинарії духовної. На страстні псальми явило ся тілько публики, що нїяк не могла помістити ся в серединї, тож дуже богато осіб стояло на дворі. Співи псальмів випали вповнї удачно а діріґованє п. Нижанковского було як все знамените.
Посол Юліян Романчук маєсь — по переведеній тамтого тиждня операції — і дальше зовсїм добре.
Посол д-р Теофіль Окуневскій розіслав по повітї коломийскім ось таке письмо: "Ваша Всечестности! Маю честь запросити Всечестних виборцїв і всїх интересуючих ся народними справами на справозданє з моєї дїяльности яко посла на сойм краєвий, котре відбуде ся дня 20 н. ст. цвїтня 1892 о годинї 10-ій перед полуднем в Коломиї, в павільонї городу міского. — З поважанєм — Д-р Теофіл Окуневскій. В Коломиї дня 11 цвітня 1892." — Заповіджене на день 20 с. м. посольске справозданє д-ра Теофіля Окуневского єсть з черги першим, а надїятись, що за сим пійдуть справозданя других послів руских.
Товариство "Просвіта" у Львові видало пятим уже накладом "Народний рускій молитвенник для дїтей" з деякими новими образками. Молитвенник сей випечатано в 30000 примірниках, а продаєсь в гарній оправі по 20, 25 і 30 кр., відповідно до якости оправи.
Обікража церкви. Як нам пишуть из Самбора обікрадено недавно церков в Сїлци під Самбором. Злодїй чи злодїї забрали 22 зр. Підозріних о крадїж двох місцевих людей увязнено і они остають в арештї слїдчім.
Огнї. В Ліжку дільнім під Дрогобичем згоріло з вівтірка на середу, сего тиждня 26 осель з цїлим майном, а лише 7 загород і 3 стодоли були низенько обезпечені. Страта велика, а погорільцям грозить нужда, бо весна зачала ся, а нїчого, ще не засїяли анї бараболї не посадили. Причиною огню — як то буває дуже часто — була неосторожність.
Торжественне відкритє польского театру имени Александра ґр. Фредра в Станіславові відбуде ся в понедїлок 18 н. ст. цвітня с. р. Дирекцію того театру обняв з днем 10 цвітня с. р. Лукіян Квіциньскій, драматичний артист львівскої сцени, заключивши на шість лїт нотаріальну умову з станіславівским товариством музичним имени Стан. Монюшка, властителем театрального будинку. Після умови п. Квіциньскій обовязаний кождого року давати представленя в Станіславові через чотири місяцї, а через прочих вісїм місяцїв наміряє директор з своєю трупою обїздити міста провінціяльні. Як звістно, п. Квіциньскій внїс був петицію до сойму о субвенцію на веденє театру, та сойм відмовив.
Наданє стіпендій. На представленє Института Ставропигійского у Львові надало намістництво опорожнені стіпендії з фондації Каролини Глинецкої річно по 105 зр. почавши від 1891-2 року шкільного слухателям прав, а то: Модестови Коцюбі з І-го року і Омелянови Гузареви з III-го прав на університетї львівскім а також Ив. Винницкому з III-го року прав в університетї черновецкім.
Зміна власности. Маєтність Брусно старе в повітї чешанівскім купив від заведеня кредитового і від ґр. Мартина Дїдушицкого ґр. Людвик Дембицкій.
Про великі пожежі лїсів доносять з Буковини. Лїси православного фонду реліґійного в Глибочку і у Францталь горять на великім просторі.
Директор поліції у вязници. З Білграду доносять, що бувшого директора тамошної поліції Джорджевича за надужитє власти урядової, безправне вязненє горожан і за публичне насильство, засуджено на 5 лїт тяжкої вязницї та на зворот шкоди всїм покривдженим особам.
Дрібні вісти. Директор почт п. Сеферович приїхав оногди з Відня до Кракова. — Віцепрезидент краєвої ради шкільної, д-р Бобжиньскій виїхав оногди на кілька днїв до Кракова. — Цїсар дарував громадї Бистриця, дрогобицкого повіта 100 зр. на будову школи. 