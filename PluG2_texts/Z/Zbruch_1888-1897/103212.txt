◦ ◦ ◦ ◦ ◦ ◦ ◦ ◦ ◦ ◦

Два ваґони наших еміґрантів — кільканацять родин з Тернопільщини — задержала в суботу поліція на головнім двірци у Львові. Візвано их висїсти з ваґонів і вилєґітімувати ся пашпортами і грішми на дорогу. Коли-ж еміґранти не хотїли висїсти з ваґонів, тогдї з наказу поліції ваґони ті відчеплено від поїзду, посунено в глуб двірця і полишено коло них поліцаїв на сторожи. В такім импровізованім арештї перебули бідні наші "бразилійцї" цїлу ніч і цїлий день вчерашний.   Арештованє львівских банкирів Ґольдштерна і Лєвенгерца викликало сензацію, бо відомо, що деякі львівскі банки взяли ся були ратувати тую скраховану фірму, позаяк в краху єї були заанґажовані. Як обчисляють, пасиви тої фірми виносять 1,720.000 зр., а активи ледви 900.000 зр. Одна віденьска часопись подає, що один зі спільників був уже давнїйше у Відни замотаний в якусь нечисту справу сфалшованя векслїв.   З Скільских гір пишуть нам: В слїд за Тухолькою пійшло в наших горах село Орава. За иніціятивою місцевого сотрудника о. Зарицкого, учителя Як. Яцкевича і війта Леся Дуба до 80 ґаздів прирекло повздержність від всїх напитків та й загадали оснувати у себе читальню і крамницю. В тій цїли вислали вже статут читальнї до намістництва і субскрибували на крамницю близько 300 зр. а в недїлю 2-ого н. ст. лютого с. р. відбуло ся торжесгвенне посвященє дому, в котрім має містити ся читальня. На посвященє запросив оравскій комітет читальняний о. Ивана Хавалку з Тухольки, а той священик-патріот по посвященю дому представив зібраному численно народови в довшій промові: до чого кожда громада має стреміти і які заводити порядки, щоби вийти з нинїшної біди. Нарід був одушевлений. Дай Боже, щоби за Тухолькою і Оравою йшли другі громади, а і з темних наших гір можуть бути люде!   Нова церков будує ся в Тудорковичах в варяжскім деканатї. На будову єї жертвували між иншими громадска рада зі своїх фондів 1.000 зр. на покритє купол бляхою, а дїдич Євст. Рильскій будовельного дерева в цїнї 8.000 зр.   Институт "Народний Дім" у Львові роздав з нагоди кінця першого півроку шкільного одноразові запомоги: з фонду бл. п. Илії Горецкого 50 зр. вісьмом кандидаткам женьскої учительскої семинарії, а з фондів "Народного Дому" 236 зр. ученикам і ученицям шкіл народних і середних та й слухателям зі шкіл висших.   Инструктор молочництва для Галичини просить нас повідомити, що в середу 13-ого с. м. приймати буде интересованих у Львові в соймовім будинку від години 11 до 1-ої. Буде можна там оглянути молочничі апарати і дістати информації в справах набілових, як технічних так і торговельних.   Їздити в депутації до цїсаря в справах процесових все ще не перестають наші наївні селяне. Найновійша депутація селян з Лїнини коло Старого-міста поїхавши до Відня, не була [як пишуть з Відня "Галичанинови"] навіть допущена до цїсаря...   Дрібні вісти. З днем 6 н. ст. лютого с. р. отворено в Саржинї в повітї ланьцутскім при тамошнім урядї почтовім стацію телєґрафу з обмеженою службою денною. — В суботу сполошив ся у Львові кінь різницкій, наробив на площи Голуховских і при улици Сонїчній перекупкам богато шкоди і потратував кількоро людей, з котрих одна жінка по кількох годинах муки померла.   Дѣло 