З Сїлця белского. — Рух в руских товариствах. — На засїданю "Просвіти" .

З Сїлця белского.
[Образки святих з руским текстом, виробу п. Пароля Пеллята в Шробенгавзен.]
Від давна давав ся у нас чути недостаток образків святих з руским текстом і по тій причинї уживано і розширювано межи шкільну молодїж та рускій нарід образки з польскими, нїмецкими а навіть францускими текстами. Вправдї можна було стрітити ся з образками з рускими підписями, але як усе на підписах кінчило ся, так і внїшна их форма не все витримувала критику.
Щоби сей недостаток усунути, постарано ся о то, що фірма п. Кароля Пеллята в Шробенгавзен в Баварії занялась образками святих і видала до тепер в красних вінєтах 33 роди таких образків з рускими текстами і тії менї дня 11 вересня с. р. (ч. 6130) доставлено до рецензії. Предложивши ті образки висшій духовній власти до перегляду і апробати, а одержав в відповіди з д. 1 жовтня с. р. (ч. 3.634) від Всесвітл. Ординаріяту перемиского слїдуюче письмо, котре стане за похвальну рецензію:
"Прислані до одобреня примірники 33, родів образків святих виробу Кароля Пеллята в Шробенгавзен в Баварії звертають ся з заявленєм, що розширенє тих-же між народом дозволяє ся, як зі взгляду на внїшну форму відповідну преданю житєписей святих, так і що-до молитв на відворотних сгоронах икон поміщених, не містячих нїчого противного науцї віри і норовственности св. кат. церкви. Юліян Епп суфраґан."
В дальшім письмі Всесв. Ординаріяту виказано деякі ортоґрафічні і текстові похибки, на котрі звернув я згаданій фірмі увагу, щоби их при другім накладї образків усунути.
Сли фірма Кароля Пеллята постаралась о образки з руским текстом, яких до тепер не було, то було би нашим обовязком прийти тій фірмі через купно образків у поміч, а то тим більше, що ведеся переписка, щоби п. Кароль Пеллят постарав ся о дешеві і хороші рускі образи в більшім форматї для усуненя из селяньских хат богомазів яких всюди повно.
В. Чернецкій. Рух в руских товариствах.
Отворенє "Рускої народної читальнї" в Сасові відбуло ся дня 2 н. ст. падолиста с. р. в хатї ч. Андрія Сидорчука. Из запрошених посторонних гостей прибули: о. Фил. Тарнавскій з Ясенева з трема відпоручниками тамошної читальнї, о. Дм. Бахталовскій з Ушнї, о. Комаряньскій з Жулич з кількома своїми прихожанами і п. Заруцкій учитель з Жулич. Крім того загостили кс. Порембскій, місцевий лат. парох, і кс. Стахурскій, лат. вікарій.
Збори відкрив місцевий сотрудник о. Ант. Захаріясевич і в довшій промові вияснив зібраним громадянам цїль і значінє читальнї. Порівнуючи наш нарід рускій з иншими славяньскими народами, розповів о. бесїдник, як то наші братя Славяне далеко вже зайшли в своїй роботї, добивши ся через просвіту, тверезість і ощадність своїх прав, позаводивши у себе різні пожиточні товариства, як читальнї, каси позичкові, шпихлїрі громадскі, крамницї, через що прийшли вже давно до гаразду і добробиту, — як того красний примір дають нам Чехи. Тимчасом нарід рускій недавно тому як пробудив ся зі сну і опамятав ся. Прислали Русини свою роботу, як приспав жнива той Русин в звістній казцї пок. митр. Яхимовича. Правда, пробудившись, нарід рускій взяв ся до роботи запопадно, чого доказом тих до 600 читалень по наших селах і місточках та инші товариства, — але все-таки далеко нам ще доганяти других Славян. Відперши потім фальшиві закиди ворогів просвіти, мов-би то читальня була якась нова драчка на людей, або річ незаконна і непозволена, згадав о. бесїдник за свободу і конституцію, яку нам дарував цїсар, а зібрані відспівали цїсареви "многая лїта!" По виясненю статутів приступлено до впису членів, а опісля вибрано видїл, до котрого війшли: о. Ант. Захарієвич яко зверхник, Мих. Голубовскій — заступник зверхника; Гр. Гиличиньскій — секретар; Ем. Березович — касієр; Ив. Сидорчук — бібліотекар а Вас. Кармазин і Іосиф Черкавскій — заступники видїлових. По виборі видїлу наступила спільна перекуска, підчас котрої співано народні пісни і підношено різні тоасти. Наконець промовив о. Тарнавскій в патріотичнім дусї, загріваючи членів нової читальнї до просвіти, тверезости і ощадности, а того научать ся в читальни, бо читальня, то так, як те сонце, що присвічує чоловікови дорогу або стежку. На тім закінчено сей народний празник — а паньство Захаріясевичі окремо ще приймали щиро в своїй хатї гостей, прибувших на отворенє сеї читальнї.
На закінченє не завадить тут піднести того сумного обяву, що богатші міщане т. зв. "матадори", що то в громадї займають висше становиско, належачи до ради громадскої і церковної, ухилились від читальнї і до неї записатись чи боять ся, чи не мають охоти...
Але відай пійшли они слїдом тутешної "поваги", котра уважала за відповідне не підписуватись на статутах, анї не належати яко член до читальнї, бо о тім дізнались би в старостві і намістництві, а тут годї властям наражатись... Але звичайно буває, що такі люде і у себе тратять, і "в горі" нїчо не зискають!
—ій. На засїданю центрального видїлу товариства "Просвіта" 
з дня 31 н. ст. жовтня 1890 рішено між иншим отсі важнїйші справи: 1) Поручено п. Лаврівскому уложити реґулямін для канцелярії товариства і видѣлу. — 2) Ухвалено друкувати на премії другим накладом: 1) Серед ледового моря, Чайченка, 2) Ластівку, 3) Житє св. о. Панталеймона, 4) Про живоплоти і лїси; 5) Звірята шкідні і пожиточні, 6) Исторію Руси ч. II, — а третим накладом 7) Исторію Руси ч. I. — 3) Визначено цїну 30 кр. на "Квітку", передрук літературної части Календаря на рік 1891. — 4) Принято до відомости, що патріоти з України зложили суму 110 рублїв і обіцялись складати єї щорічно яко премію Леонидова на виданя відносячі ся до исторії Руси-України. — 5) Відчитано письмо о. д-ра Іос. Мільницкого в справі виданя "Житя святих" і рішено по можности вволити просьбі автора. — 6) Рішено внести рекурс до міністерства справ внутрішних против ореченя намістництва, котре письмом з 23 жовтня 1891 уважає запис бл. п. о. Стефана Качали фундацією а не звичайним записом. — 7) Полагоджено справу прислуги, урядника канцелярії, ренумерації за уклад Календаря і ренумерації п. Алекс. Щербанови за випозиченє клішів до давнїйших видань товариства. — 8) Принято 37 нових членів: І. Павла Бочена з Боратина, 2. Мих. Мінина і 3. Дмитра Мінина з Попелїв, 4. Ант. Хиля, 5. Стеф. Мацкевича, 6. Павла Гаврилюка, 7. Ив. Шуневича, 8. Ант. Мандзюка — всїх з Пониковицї малої, 9. Ром. Джулу з Кульпаркова, 10. Ник. Легиновича з Копанки, 11. Евг. Тимкевича богослова у Львові, 12. Гринька Локшина з Жеребок королївских, 13. Товариство "Зоря" в Тисьменици, 14. Сем. Чмирука з Боратина, 15. Николу Станишевского з Роздолу, 16. о. Ив. Винницкого з Копичинець, 17. о. Петра Шанковского з Копичинець, 18. п-ю Божину Матейко, учительку з Тучап, 19. Олексу Біловуса з Хоросткова, 20. Петра Чекаловского з Човган, 21. Харитона Барана з Переток бараних, 22. Костя Миколаєвича з Скоморох, 23. п-ю Антонину Телишевску з Білки, 24. Вас. Гречуха з Войнилова, 25. Теодора Турчана учителя в Горожанцї, 26. Ив. Корбутяка з Балинець, 27. Ив. Грабовецкого з Балинець, 28. Вас. Сиротюка з Балинець, 29. Петра Войцїховского з Балинець, 30. Іос. Брунецкого з Жовчева, 31. Ант. Галяревича з Давидковець, 32. Читальню в Вільцї мазовецкій, 23. Василя Залеского учителя в Илавчу, 34. Петра Саврія богослова з Відня, 35. Евг. Лотоцкого богослова з Відня, 26. Ив. Мусія Сороку з Боратина і 37. Ив. Коцика богослова у Львові. 