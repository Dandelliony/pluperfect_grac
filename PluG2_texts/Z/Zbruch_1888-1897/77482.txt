Коли то буде у нас інакше?

Нарікаємо на біду і нужду в нашім народї, бо видимо, як він з кождим днем чим раз більше упадає. Шукаємо всїляких способів, щоби єго якось піддвигнути і кажемо, що ще одинока рада на то — неутомима робота на поли економічнім. Рух на сїм поли став у нас нинї покликом дня. Все би то було добре й гарно, коби в широких масах нашого народу була потрібна до того кріпка основа моральности, почутє гідности людскої і самосвідомість горожаньска та народна. Тогди певно рух економічний став би живійшій і нарід скорше півдносив би ся з свого упадку. Де однакож нема тих головних основ суспільного житя, там і годї що вдїяти, бо раз нема, що так скажемо, з ким що робити, а відтак що одні зроблять, то другі псують, або таки від разу з самого початку не дають нїчого зробити. Прикро приходить ся не раз слухати, як чужі називають наш край "Пів-Азією" або "краєм медведїв". Чоловік рад би боронити чести свого краю, свого народу, та ба, коли як розгляне ся в нїм ширше і глубше, коли почує про факти, як отсі що тут зараз наведемо, то рад-нерад мусить губи стулити, мусить мовчати і з соромом слухати, як чужі висмівають єго край і народ; серце мало не пукає з жалю і сорому, а тут годї й відозвати ся, бо таки дїйстно у нас дуже часто дїє сь так, як де між якими напів ще дикими народами. На доказ того послухайте про ось такій факт. В нашій часописи була звістка, що в Шешоровичах погоріло 14 господарів і двір. Наш дописуватель з тамтих сторін пише нам про сей огонь так:
Що погоріли господарі, то правда — але не погорів двір. Той стоїть собі до нинї на боцї на горбочку здоров, завдячуючи свою цїлість лиш ласцї вітру, що на Трох Святителїв гнав ся мов шалений зі сторони двора в село, де почав горіти ріг скрайної стодоли. Догадують ся, що огонь підложила мабуть лиха рука, але виновника ще не вислїдили. Щастє, що огонь вибух пізним смерком, коли люде ще не спали, та мали час повиганяти худобу. О якім небудь дальшім ратунку і погадати трудно було, бо будинки соломою криті, стояли густо побіч себе. Огонь стрілою обняв стріхи, а цїла третина сїльця, стоячого на горбку, видалась мов огняне озеро — а тоє озеро огню при зойках нещасливих людей, рику худоби, ирзаню коней і трісканю горіючих будинків представилось мов пекло біблійне. Погоріла й школа, та дивно — тую мож було уратувати. Она не стояла филях полумени, але на боцї. Чомуж єї не ратовали? Цїкаві ви! А нащо ту кому школи! Приневолили чи наказали поставити школу, то й поставили: дали стовпи, помежи ті набили паликів, вилїпили соломою і глиною, обтріскали зверха — та най стоїть! Що в тій клїтцї буде дїтвора зимою мерзнути, а учитель чи учителька зубами дзвонити, що то кого обходить! Тепер горить, та най горить; добре, що заасекурована!
"Що в тій школї поважнїйша віком, безсильна з 13-лїтною донечкою учителька — і тото нїкого не обходить. Нехай сама ратує ся як хоче! Чомуж би не хотїла: Зірвалась з постелї, хоч в той день хора була, вхопила на себе лїтний плащик, щось там при помочи донечки витягнула на дорогу — але ту надають горіючі сніпки: хотїла потягнути дальше — запалась в снїг... плаче. Дурницю уратовала, а що на подї і в хатї, вже горить! "Не знати, чого панї заводять! Я як погорів, більшій-єм маєток стратив, та маю тепер плакати? Що ми то поможе!" — виголосив чесний ґазда і пішов дальше. — Гдеж ти учителько, кинена в чужину, тепер ніч переночуєш? Честь належить ся пани Оленї Конечній, учительцї з Дитятич, що нещасливій погорілици в себе притулок подала!
"На другій, чи на третій день приїхала учителька свої недогарки забирати. Зароїлось перед повипалюваними, кілька день тому вікнами, а тепер чорними, вуглем обведеними дїрами; зійшлось селян аж за богато — та жаль і мороз проникав груди і омерзїнє брало чоловіка, коли треба було дивити ся на тую пяну голоту! "Панї, mnie na wódki!" — кричить оден. — "Панї: mnie si nalezy na wódki, бо я ратував школу (скидав повалені крокви) — верещить другій і таке пише. То нїби люде, але в тих людей немож було добачити анї искорки чувства, анї одробини чести і милосердія в так прикрій для нещасної хвили. Ту оказувало ся щось більше як брак всякої любови ближнього... Оплачуватись казали, але чи було чим, нїхто не питав ся. Сумно в тім кутику — дуже сумно — а кілько то води уплине, заким і ту веселїйше стане".
Ой, що сумно — скажемо з дописувателем — то правда; але ще сумнїйше, що то так дїє ся не лиш в одній якійсь сторонї нашого краю. Кількож то разом можна почути наріканя, що коли де горить, то нїхто не хоче ратувати: люде постають та дивлять ся як горить чужа хата. Нехай горить — думає собі оден і другій — то не моя. Коби так дали "на горівку", то може би хтось і взяв ся ратувати. Отсе то й найсумнїйше і найпоганїйше, що в широких масах нашого народу мало що не зовсїм затерло ся всяке благороднїйше чувство, що заповідь Христову: "Люби ближнього, як себе самого" ледви ще має ся на устах, але в серци єї таки зовсїм нема. Як же може двигати ся такій нарід на перед, як можуть підносити ся з упадку ті люде, у котрих найбільшим идеалом горівка і котрі для горівки готові все зробити? Виходить на таке, що у нас ще дїйстно єсть богато таких людей, як ті на пів дикі де в Азії або Африцї, з котрими за горівку можна все зробити; за горівку готові они продати свою душу і тїло. Колиж то буде у нас инакше? Коли наш нарід почує своє достоїньство людске і стане жити иншим житєм? Треба ще богато просвіти і науки, церков і школа мусять ще богато, богато спільно натрудити ся, щоби наш нарід поставити на тім степени моральности і благородности чувств, на котрім міг би бути можливий дальшій єго поступ і розвій.
Але щож то говорити о селянах, що дивувати ся темним, непросвіченим масам, коли у нас і значна часть интеліґенції, що любить уважати ся за достаточно просвічену і хоче нераз давати провід, не доросла до своєї задачі. Не хочемо тут вичисляти всїх гріхів тої части нашої интеліґенції, але при нагодї мусимо піднести оден факт, котрий подібно як і повисшій у наших селян не єсть одинокій, не стоїть осібняком. Звістно прецї загально, що наша интеліґенція, не грішить солідарностію, ба, та несолідарність буває нераз так яскрава, що аж дивує зовсїм чужого нам чоловіка. Часто задля особистого непорозуміня ставить ся перешкоди дїлу, котре має загальне значінє. Так дїє ся у нас майже на кождім поли, але вже найгірше буває, коли брак солідарности проявляє ся на поли економічнім, бо тут як раз виходить для нас найбільша шкода. От оден примір браку солідарности з нашої интеліґенції. До "Дѣла" пишуть з Камінки струмилової:
"Примір, як підпирає ся наші крамницї і торговлї, маємо от хотьби в Камінцї струмиловій, де вже від 20-го листопада 1892 року отворена торговля під фірмою: Борис і Спілка. Торговля розвиваєсь дуже гарно, товари має дуже добірні — се признають самі жиди — услуга знаменита. А чи повірив би хто з руских людей, що торговля тая опираєсь на хлопах, дальше на Поляках і жидах, а интеліґенція руска з охрестности, особливо священики — таки остентаційно сторонять від рускої торговлї і заосмотрюють всї свої потреби виключно у жидів. За тримісячний час дїловодства торговлї каменецкої заледви чотири священики-патріоти заосмотрювали свої потреби в торговли рускій, — прочі-ж навіть не вплинули на братства, щоби бодай церковні потреби заосмотрювали в торговли"...
Справедливо нарікає кореспондент: "І щож тут поможе писанина по часописях? що поможуть наріканя на визиск? що то поможе, як тут або там отворить ся яка торговля; коли ми єї солідарно не подтримуємо?" — Певно, що то не поможе нїчого, але таке поступованє все таки треба пятнувати, а най опамятають ся наші люде і змінять своє поступованє. Не треба лиш пропускати нїякого такого факту, як отсі два, що ми их навели, але зараз подавати до публичної відомости. 