◦ ◦ ◦ ◦ ◦ ◦ ◦ ◦ ◦ ◦

Відчит. В недїлю 14 с. м. відбуде ся в ратушевій сали о 7 год. вечером публичний відчит п. Ивана Франка на дохід тов. "Читальнї наукової". П. Иван Франко, голова тої читальнї, виголосить відчит п. заг.: Власть землї в сучасній повісти". Вступ коштує 50 кр. а для членів читальнї 25 кр.
Професором исторії церковної на видїлї богословскім львівского університету именований кс. Скроховскій, доктор римскої фільософії.
Огнї. З Коломиї доносять, що передвчера о год. 6-ій вечером займила ся дестилярня нафти Вінценца в Сопові під Коломиєю. П. Вінценц потерпів перед роком великі страти від повени Прута а тепер знов від пожару. Огонь тревав довго і прибрати мусїв великі розміри, бо луна засягала широко. Точних вістей о пожарі ще нема. — На Кругелю великім коло Ярослава погоріли оногди дві загороди селяньскі. Огонь підложив один паробок з мести за се, що один з погорільцїв не хотїв видати за него доньки.
Процеси нігілістичні. З Петербурга доносять: Перед спеціяльним трибуналом судовим, зложеним з членів сенату, зачав ся тепер цїлий ряд процесів нігілістичних. Перша, котра ставала перед сим трибуналом, була Софія Ґінсбурґ і єї засуджено на смерть через повішенє; в другім процесї припадає головна роля знов женщинї, котрою єсть Ольга Ивановска, сестріниця тайного совітника Иллиньского, директора економічного віддїлу святого синода. Ся молода женщина устроювала підчас неприсутности свого вуйка в єго помешканю збори нігілістів. Поліція найшла у Ивановскої заказані книжки, нігілістичні проклямації a навіть матерії вибухові. Також найдено листи, по котрих викрито значне число нігілістів та увязнено і тепер жде их такій сам процес що і Ольги Ивановскої. Розумієсь, що ті відкритя, за для осіб замішаних в процесї, викликали велике заворушенє в кругах церковної управи, тож і наказано тайну о цїлім судовім слїдстві. Навіть при розправі не буде нїкого, а всї россійскі журнали одержали наказ мовчати. Що-до Ольги Ивановскої треба додати, що се молода дївчина, одержала старанне вихованє а в своїх студіях дійшла до висших курсів медичних. Софія Ґінсберґ удержувала з нею дружні зносини.
За 3 кр. продав батька! З Підгіря дрогобицкого пишуть нам: В селї Смольній сталась ось яка пригода. Сторгував селянин від другого коня, купив і випили могорич. Нараз каже продавшій коня: — Купи собі ще у мене мого старого батька, що ось сидить на печи, бо пьє і сварить ся зі мною. — Добре, — каже той — я маю свого старого батька та дам им якусь роботу. А що хочеш за него? — Три крайцарі і літру горівки. — Випили горівку купуючій дав 3 кр. а сей викинув єму ще на щастє 1 кр. Відтак прийшли до хати; купившій велїв старому збирати ся та йти з ним. Старий взяв кожух та йде; невістка і дїти в плач, не хотять пускати старого з хати але купившій упер ся і забрав єго з собою. Що дальше стало ся, доси ще незвістно. — От таке то лучає ся між нашими темними Бойками, що за літру горівки продасть і рідного батька. — Тт.
Креованє нових катедр. Після вістей, одержаних з міністерства просвіти, дозволив цїсар установити отсі нові катедри: 1) в школї політехнічній у Львові надзвичайна катедра для електротехніки з роком шк. 1891/92, до котрої прилучена єсть посада сталого професора з платнею річно 1500 зр. і додатком 420 зр., відтак посада асистента з ремунерацією 600 зр. річно і слуги шкільного з платнею 450 зр. та вкінци річна дотація в квотї 500 зр.; — 2) в університетї львівскім друга катедра фільософії з системізованою платнею для викладаючого професора річно 1.200 зр. і додатком 460 зр. зр. вже від 1 сїчня 1891 р.— 3) в університетї краківскім надзвичайна катедра для гіґієни від року шк. 1891/2 а крім того устроєнє институту гіґієнічного.
Нагла смерть в школї. З-під Микулинець пишуть нам: Ві второк дня 9 н. ст. грудня лучила ся в микулинецкій школї незвичайна пригода. Підчас науки в І-ій клясї пожалував ся один хлопчина (сирота по отци а мати живе в Тернополи) учительцї, що заболїла єго дуже голова. Учителька велїла єму ити домів. На се відповів хлопчина, що ледви вже встигне домів зайти і по тих словах положив голову на лавку і помер. На похоронах сего школярика, котрі відбулись мабуть коштом школи або зверхности громадскої, були всї ученики микулинецкої школи. Мабуть се був удар мозковий. 