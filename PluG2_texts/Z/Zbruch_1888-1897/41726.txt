◦ ◦ ◦ ◦ ◦ ◦ ◦ ◦ ◦ ◦

"Крейцарову сонату", сензаційну повість ґр. Толстого, поконфіскувала львівска поліція по львівских книгарнях.
Поручника Закревского випущено вже з заведеня божевільних в Кульпаркові. Власти войскові, котрі єго там примістили, відобрали єго назад а по визначеню куратора віддали до лїченя до гідропатичного заведеня п. Мадейского у Львові.
Міністерство просвіти відкинуло на разї з огляду на заграничних студентів внесенє сенату віденьского університету, щоби для ствердженя тотожности особи в кождім индексї була фотоґрафія студента.
Дрібні вісти. Громади Тарнава горішна і долїшна, пов. лїского, одержали від цїсаря 100 зр. підпомоги на будову спільної школи, а громада Жерниця вижна, пов. лїского 100 зр. на реставрацію церкви. — Вість мов би п. Ем. Торосевич продав свої добра Брідки, пов. львівского, ґр. Витовтови Островскому, показує ся неправдивою, бо купно розійшло ся за-для доплати 28.000 зр.
Огнї. В ночи з 16 на 17 вересня погорів в Репеди, пов. сяніцкого, водний тартак. Причина незвістна. Тартак був убезпечений. — Про огонь в Великих Очах пишуть нам: Дня 19 н. ст. вересня переїзджаючи через місточко Великі Очи в повітї яворівскім, були ми наочним свідком великого нещастя, бо около години 4-ої пополудни вибух огонь і погоріло 5 господарств, з которих лиш один писар громадскій був асекурований. Як говорили, то огонь займив ся з дому писаря, Льореца, де дїти бавились під хатою соломою, котру дївчинка писаря, маючи сїрку, підпалила. Здає ся, що дїти були дома без нагляду. Треба також додати, що коло огню з початку не було найменшого ратунку, аж коли догарувало, стали ратувати. Коби не присутний дїдич бар. Гаґен та ремісники, то був би огонь ще більше розширив ся. Подаємо також до відомости що бурмістром єсть вже 12 лїт жид, тому і всякі порядки і господарка жидівска. — Переїзджаючі.
Підчас сегорічної гостини цїсаря в Дебречинї лучила ся одна смішна пригода, котру розказує Nemzet: На обід двірскій запрошено також богатого селянина Ямбора. При серклю поспитав єго цїсар: "Як же Вам веде ся?" — "Дякую, добре, В. Величество; а чи гаразд Вам В. Величество?" — відповів селянин і подав руку цїсареви. Присутні остовпіли, але цїсар засміяв ся "Я бо вже пізнав Вас В. Величество ще коли були молодими, — говорив дальше Ямбор — коли то Ви зволили бути ту перед 33 роками, а я складав Вам моє поважанє.“ Розумієсь, що ся пригода рознеслась по цїлім містї, а деякі зачали нагадувати собі ще инші пригоди, які лучали ся Дебречинцям підчас попередних гостин цїсаря. І так один начальник громади провадив депутацію перед цїсаря. Поучено єго наперед, що по промові на повитанє має представити цїсареви членів депутації. Коли треба було представляти, почав начальник: "Дїдич і член видїлу Фердинанд Келепченій з Келепчен — а то Их цїс. і апост. кор. Величество Франц-Іосиф І.“ — Цїсар зачудував ся, а начальник вів дальше річ: "Венделін Кропачак — а то Их Величество Франц-Іосиф І." — Цїсар усміхнѵв ся. — "Арендар реґаліїв Моріц Кон — а то Франц-Іосиф..." — Цїсар перебив єму: "Лишіть уже, приятелю, моє имя, всї ті пани чей же може будуть знати — хто я." 