◦ ◦ ◦ ◦ ◦ ◦ ◦ ◦ ◦ ◦

Розправа судова против п. Корнила Устіяновича і маляря Стефана Томасевича в звістній справі пекла в церкві в Бутинах відбуде ся завтра, в четвер 22 н. ст. червня. Акт обжалованя виготовлено в язицї польскім, хоч оба обжаловані Русини; в сїй справі віднїс ся оборонець обжалованих д-р Кость Левицкій до міністра справедливости ґр. Шенборна.   Намістник ґр. Бадені — як телєґрафують з Кракова до Dziennik-a Polsk-ого — виїхав вчера вечером з Кракова несподївано і скоро до Відня, між тим як мав виїхати аж нинї вечером до Львова. Говорять в поважних кругах, що намістника візвано телєґрафічно і що се візванє стоїть в тїсній звязи зі звістною справою нападу на Впреосв. митрополита, котрою цїсар дуже горячо займаєсь. Кажуть в тих самих кругах, що в тій справі пороблено важні відкритя.   Продаж соли. Оногди виїхав до Відня член видїлу краєвого Тад. Романович, щоби остаточно покінчити і усунути деякі перепони, ставлені міністерством скарбу в справі обнятя видїлом краєвим продажи соли.   П. Иван Биберович, бувшій директор руско-народного театру, зложив сими днями перед комісією в ц. к. намістництві испит з рахунковости державної.   Огнї. Дня 4 с. м. "чарувала" Марина Фицала в Верини, повіта жидачівского, при доїню корів і підкурювала их та запустила при сїй роботї огонь в стайни на власнім господарстві. Від того почала горіти стайня а огонь прибрав в короткім часї так великі розміри, що згоріло 10 хат і припираючі до них будинки господарскі, а до того ще й Гринь Фицала попарив ся при огни небезпечно. Згоріли: хата Михаїла і Марини Фицалів, обезпечена на 240 зр., 3 воли і 1 безрога; необезпечена хата Гриня Фицали і 1 безрога; хата і дві безроги Настї Фицалової; хати Стефана, Михайла і Ивана Саса, котрі були спільно обезпечені на 500 зр.; неубезпечена хата Яця Костя; обезпечена на 250 зр. хата Стефана Гузія; обезпечена на 550 зр. хата Ивана Царя і необезпечена хата Ивана Семишиного. Загальна шкода виносить 1950 зр. — В Городку на передмістю Черляньскім вибухнув в ночи о 2 год. дня 11 червня огонь в хатї Семена Дїдушко і знищив хати та забудованя господарскі чотирох господарів. Шкода виносить около 3100 зр. і була обезпечена лиш до суми 1300 зр. Причина огню доси не вислїджена. — В селї Нагірянка коло Бучача згоріли дня 16 н. ст. червня два доми. При тій нагодї показало ся, що о якійсь орґанізації бучацкої сторожи огневої нема й бесїди. Поліціянти бігали по цїлім містї та не могли дістати коней до сикавок, бо фіякри виїхали на дворець зелїзничій, а селяне, що були в містї фірами, боячись щоби им не помучено коней, поутїкали. — Великій огонь навістив дня 18 н. ст. червня громаду Негрибку коло Перемищля. Мимо енерґічного ратунку перемискої сторожи огневої і войска згоріло около 60 будинків.   Живцем засипаний. З Борислава доносять, що дня 18 н. ст. червня засипало в закопі Наґельберґа одного робітника гірничого. Добули єго вже неживим. Перед катастрофою візитував сю кошару делєґат уряду гірничого. Однако з огляду на відпочинок недїльний сказали єму, що в закопі нїчого не робить ся, а робітників занятих на горі видалено на хвилю з кошари. В хвилю пізнїйше наступила катастрофа.   Студенти львівскої політехніки внесли на руки колєґії професорів меморіял, в котрім просять, щоби: 1) видати дисциплінарні приписи, котрі означали би ясно і точно права і обовязки студентів, а також их відношенє до професорів; 2) позволити, щоби кождий студент перед зложенєм слова чести на додержанє дисциплінарних приписів, був з ними познакомлений. Студенти мотивують згадану петицію тим, що дотеперішні дисциплінарні приписи дуже неясні і неточні, в наслїдок чого потягають за собою на студентів політехніки дуже богато кар.   Скок з бальона. До Львова заїхав Варшавянин Зен. Шиманьскій і задумує пописатись завтра т. є. в четвер о 5-ій годинї з полудня скоком з бальона. Шиманьскій знесе ся бальоном 5000 стіп над землю і спустить ся з бальону при помочи опустової парасолї. Се буде вже 42-га єго продукція, бо перед тим продукував ся Шиманьскій в Варшаві, Петербурзї, Ризї, Москві і Одесї. Продукція відбуде ся на площи при ул. Коханівского під ч. 32.   Самоубійство. В Кладнї, де тепер стрейкують гірничі робітники, застрілив ся один з вояків, висланих для задержаня порядку в районї стрейкуючих. Причиною самоубійства був донос, мов би то згаданий вояк заявив, що єсли би прийшло до борби з робітниками то він не стріляв би на них.   Павільонів приватних на виставі краєвій буде більше як можна було сподїватись. В послїдних часах зголосили ся: кн. Любомирскій, ґр. Дембицкій і фабрика скла, порцеляни і зеркал Майблюма в Бродах. Заряд дібр архикнязя Альбрехта в Живци зажадав під свой павільон 800 метрів простору.   Дрібні вісти. Маршалок краєвий кн. Евст. Сангушко виїхав на кілька днїв до Кракова. — Віцепрезидент краєвої ради шкільной д-р Мих. Бобжиньскій виїхав оногди на кілька днїв на візитацію шкіл народних і середних. — Дня 29 н. ст. червня відбудуть ся в Тернополи збори тамошної філії общества им. Качковского.   Дѣло 