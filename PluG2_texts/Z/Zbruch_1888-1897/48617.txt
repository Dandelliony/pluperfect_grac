◦ ◦ ◦ ◦ ◦ ◦ ◦ ◦ ◦ ◦

Виклад фізики на університетї львівскім поручило міністерство звичайному професорови математичної фізики д-рови Оскарови Фабіянови аж до часу обсадженя тої катедри, і віддало єму управу кабінету фізикального.
Відчит. В Читальни Науковій (Ринок ч. 43) відбуде ся в недїлю (завтра) відчит п. Ивана Франка "О відношеню поезії народної до артистичної".
Четвертий відчит з исторії Руси проф. Ол. Барвіньского відбуде ся в недїлю дня 8 н. ст. марта в "Рускій Бесїдї" ул. Вірменьска ч. 27 точно о год. 3-ій.
Против віспи. На донесенє, що в найблизших околицях міста Стрия появила ся епідемічно звичайна віспа, як в Підгірцях, Дашаві, Верчанах, Лубінцях, Сїхові, Хромогорбі і инчих, зарядила рада шкільна краєва, щоби в порозуміню з тамошним староством, лїкарями повітовим і міским переведено зараз щепленє віспи учеників нещеплених і ревакцінацію щеплених, під условієм, сли родичі дїтей не спротивлять ся сему зарядженю.
З львівскоґо "Бояна". Вправи жіночого хору відбудуть ся ві второк дня 10 с. м. о год. 3-ій по полудни в комнатах "Рускої Бесїди". Вправи мішаного хору відбувають ся тамже що четверга о годинї 7 вечером. Видїл просить збиратись численно і точно. Видїл складає прилюдну подяку Вп. п. Лисенкови за твір присвячений Боянови: "Орися ж ти моя ниво", надто за инші композиції як в рукописи, так і видруковані, даровані до бібліотеки товариства. Дальше дякує Видїл Вп. пани Ользї Франковій за слїдуючі композиції, даровані товариству: М. Лисенка "До Хортицї", Ліста "Пісня пряхи", Фавст — Вальцї, Сарассато — Испаньскі танцї (на фортепян і скрипку), Бетовена — Сонати, — Шопена — Вальцї і Бебера Сонати.
"О Пастері і Коху" — такій був темат двох відчитів д-ра І. Шпільмана, професора львівскої ветеринарії. Прелєґент піддав критицї дїяльність Пастера, скілько він доброго зробив для науки і людскости, в якій спосіб справив розслїди бактеріольоґічні на нові шляхи, — але заразом остеріг, що не все, виходяче з лябораторії і розслїдів Пастера, єсть без закиду, а именно виступив против методи Пастера лїченя скаженини. Також і д-рови Кохови признав д-р Шпільман великі заслуги на поли праць теоретичних і яко творцеви теперішної бактеріольоґії та гиґієни. Вказав, що метода Коха лїченя туберкулів має в теорії велике значенє, але в практицї заводить не лиш яко средство діяґностичне недуги але також і яко средство лїчниче, а навіть як се виказано на недужих, прискорює або викликує смерть.
Жертва невідплатної любови. В Ростоках на Буковинї, в повітї вижницкім, молода Парашка Яківюкова удержувала зносини любовні з одним паробком. Пересвідчившись однак що він єї зраджує, щезла потайком десь з батьківскої хати. По кількох днях найшли єї припадком в филях Черемоша — під ледом.
Замкнув ся. Ян Тшасковскій дістав ся оногди в полудне при помочи витриха до мешканя поручника С., а хотячи собі запевнити поворота, замкнув за собою двері на засув, ну, і почав господарувати по свому. Навинув ся на те слуга поручника, а видячи, що двері з середини замкнені, виважив их і добув ся саме в хвили, коли пан Ян хотїв спасти ся бігством через вікно. Но се було вже запізно, бо слуга здогонив єго і віддав до поліційного маґазину — на склад. Як показалось, пан Ян нераз уже загдядав в помешканя офіцирскі...
Дрібні вісти. У Відни скочив з моста Рудольфа якійсь порядно одїтий мужчина до Дунаю з окликом Ich gehe mit! і щез поміж пливучими на той час по Дунаю кризї. О ратунку не мож було й думати. — В однім россійскім містї лїкар повітовий (Михневич) зажив значну скількість отруї зараз в кілька днїв по своїм вінчаню і в страшних муках доперва третього дня умер. Нещасний, зрефлєктувавшись, благав своїх товаришів, щоби ратували єго, та ратунок на нїчо не здав ся. — Перепливаючій з Одесси до Феодосії (на острові кримскім) парохід россійскій "Константин" розбив ся близько Феодосії; чотирох моряків утопилось; пасажери вправдї видобулись на беріг, але страшно потерпіли від морозів і богато з них похорувалось. 