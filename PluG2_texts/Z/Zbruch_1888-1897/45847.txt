◦ ◦ ◦ ◦ ◦ ◦ ◦ ◦ ◦ ◦

В справі реставрації олеського замку збере ся дня 8 сїчня окрема комісія в краєвім видїлї. — В склад комітету входять пп.: Вол. Гнївош, Людв. Вербицкій, проф. Захарієвич, Вол. Лозиньскій і заступник маршалка краєвого Ан. Хамец.
Відчит. В "Науковій Читальни" (Ринок 43) відбуде ся дня 3 н. ст. сїчня 1891, с. є. в суботу відчит п. Фелиції Прухникової "О пессимізмі". Початок о год. 7 вечером.
Самоубійство. Передвчера в одній лазни віденьскій відобрав собі житє Яков Генрик Кіслер зі Станіславова, ученик медицини. Причина самоубійства незвістна. — Дня 31 грудня о 2-ій год. по полудни в Кракові перед головною брамою костела Пр. Марії в Ринку стрілив до себе два рази з револьверу челядник слюсарскій Ив. Джиждзиньскій родом з Кроводри і зранив себе раз коло серця а другій раз в оболону легких. Пораненого відставлено до клініки хірурґічної.
Злодїї. На подї в каменици при ул. Сокола ч. 4 зловлено злодїя, Іосифа Цюпу, котрий, розбивши пивницю а відтак двері на під, закрав різнородні річи зі шкодою п. А. К. Спродавши сі річи, злодїй вернув знов на під і положив ся як найспокійнїйше спати на подї, аж коминар припадково спостеріг єго, збудив і віддав куди треба. Однак за покраденими річами і слїд задуло. — Оногди зловили знов небезпечного кіньского злодїя Авраама Маркуса Кавфера, котрий таки в тих днях украв конї Саламонови Ліндови з Куликова.
"Святий Вечір. Оповіданє. Написав Павло Кирчів. Накладом автора, цїна 10 кр., Львів 1890." Під сим заголовком вийшла вчера з друкарнї им. Шевченка книжочка, обнимаюча 24 сторін друку, малої 16-тки. Не потребуємо додавати, що книжочка тота, хоть троха припізнена, всеж стане ще подарком не одній дитинї, як раз пригожим під святовечірню пору. Автор подав в тім легкім оповіданю деякі важнїйші обряди і звичаї нашого селяньского Св. Вечера, маркуючи при тім сей традиційний поважний настрій при наближаючій ся хвили вечері. Оповіданє засноване на тлї родини і дїтей, осиротїлих по матери, а головна особа, "Мала Гануся" є заразом предметом психольоґічної студії автора, які чувства і які понятя виколюють ся у дїтвака, на вид приготовлювань до тої торжественної хвилї, котрий що-лиш приходить і вирабляє у собі свідомість того, що в округ дїє ся. Длятого, гадаємо, книжочка ся повинна заинтересувати учителїв і в загалї кождого, хто дїтьми занимає ся. Оповіданє се присвятив автор своїй сестрі Марини з Кирчових Онуфровій.
Земля з Вефлеємскою звіздою. П. Венедик Тур, варшавянин, зробив по майстерски хорошій ґльоб земскій, над котрим на дротику уносить ся звізда, що має нагадувати памятну звізду Вефлеємску, благовістившу Рождество божественного нашого Христа. Ґазети заповідали вже появленє тої звізди, зауважаної найперше через дуньского астронома, Тіха Брагого, в констеляції Кассиопеї, в р. 1572, а котра як здає ся після згадок хронікарских, зявила ся була в лїтах 946 і 1261 по Христї, і мала-би таким чином 315 період появи отже могла бути в роцї Рождества Христового, з чого й назвали єї Вефлеємскою звіздою. Ґльоб з тою звіздою виконаний в двох величинах після помислу п. Тура і так уладжений, що постав єго як не будь, він завше вертає до простовисного положеня до оси. Мапу більшого моделю мальовано ручно олійними красками і то в одних після теперішних понять ґеоґрафічних, в других після Страбона з Кападокії, жившого за часів Христа. Звізда на більшім моделю є металева, на меншім паперова, з одного боку фосфоризуюча. Цїлість має бути дуже складна. Автор зробив лиш кілька таких моделїв і поробив з них дарунки деяким особам у Варшаві. 