◦ ◦ ◦ ◦ ◦ ◦ ◦ ◦ ◦ ◦

    Зі Стрийщини пишуть нам: Перед кількома роками повстала між Русинами стрийскими гадка збудованя "Народного Дому в Стрию". Але час плинув, а гадка тая не реалізувала ся. Аж сего року загальний збір філії "Просвіти", на внесенє одного члена видїлу, ухвалив, щоби видїл філії завязав комітет і товариство "Народний Дім в Стрию" впровадив як найскорше в житє. Комітет з рамени філії "Просвіти", діставши від станиславівских Русинів начерк статута, відбув два засїданя, а застановившись зріло над тою справою порішив запросити до комітету ширшій кружок Русинів зі Стрия і з околицї на 15-ого с. м., щоби порішити завязанє товариства, перевести дискусію над проєктованим статутом і єго евентуально приняти. Збудованє "Народного Дому в Стрию" є справа пекуча і конечна, а коли загал Русинів возьме ся щиро до дїла, то без сумнїву до року а найдальше до двох лїт стане монументальна будова, яко доказ економічного нашого поступу і нашої народної солідарности. Самі рускі товариства стрийскі платять за поміщенє до 700 зр. чиншу, а при тім терплять невигоду і велику залежність. Окрім того проєктують ся: саля концертова і мешканя чиншеві на кілька партій, а на долинї льокалї на склепи, що при зростї людности в Стрию оплачувало би ся. Місце під будову комітет уже висмотрив; се будівляна площа "Рускої Бурси", найгарнїйша в Стрию, в середмістю при широкій улици, з двома фронтами. Товариство "Народний Дім" проєктує ся на удїли. — Маємо повну надїю, що запрошені до комітету патріоти являть ся дня 15 с. м. о годинї 4-ій пополудни точно і в комплєтї, а коли товариство війде в житє то Русини стрийскі, як завсїгди, так і тепер, не поскуплять своєї витревалої працї і не відкажуть досвідного проводу. До дїла Братя стрийского підгіря! Ми певні, що нам поможуть патріоти цїлого краю, — бо их не о жертву просимо, а о уміщенє руского гроша на певну поруку. Чей-же 500 удїлів до нового року зберемо, а з весною слїдуючого року розпічнемо будову. — Г.   Торжественне відкритє шкільного року в львівскім університетї відбуде ся в суботу 10 с. м. О 9 годинї рано відправить ся служба Божа в костелї св. Миколая, почім наступить инавґураційний акт в авли університетскій. Вступним словом повитає зібраних ректор університету о. д-р Комарницкій, а проф. д-р Твардовскій виголосить відчит під заг. "Психольоґія супротив фізіольоґії і фільософії". Публика має вступ вільний.   Вибори до міскої ради в Снятинї скінчили ся 6-ого с. м. До нової ради увійшло: 17 жидів, 14 Русинів, 3 Нїмцїв і 2 Поляки. Має бути знов протест!   Потїшаючій обяв. Недавно обїздив аґент товариства асекураційного "Ґізеля" повіти жидачівскій та стрийскій — і многі наші господарі заасекурували свої дочки на віна, пересїчно на 300–500 зр. Се дуже потїшаючій обяв і єсть найлучшим доказом потреби своєї, рускої асекурації на житє. Чи не подумала би управляюча рада "Днїстра" вже тепер над тою справою? — Л. Г—ич.   Дрібні вісти. Краєвий маршалок ґр. Стан. Бадені виїхав до Відня. — Дня 27 с. м. відбуде ся вінчанє п. Євст. Кушнїра, окінченого богослова, з п-ою Марією Шумило, дочкою пароха в Курилівцї, і п. Алекс. Чубатого, окінченого богослова, з п-ою Марією Мигуловичівною дочкою пароха в Чорній коло Устрік долїшних. — Бурмістром міста Яворова вибраний вже семий раз Фердинанд Пар, а єго заступником д-р Иван Орскій.   Дѣло 