◦ ◦ ◦ ◦ ◦ ◦ ◦ ◦ ◦ ◦

Вечерницї на "Рускій Бесїдї" у Львові, які відбули ся в суботу випали дуже добре. Як все так і сего разу бавлено ся охочо при звуках музики 55 полку до 7-ої години рано. Участників явило ся досить значне число, до кадриля стануло звиж 30 пар. Танцям проводили незрівнано зразу п. Дрималик, відтак п. Сарачиньскій. Господинями вечерниць були пп. Вахнянинова і Федакова.   П. Василь Дутчак, відвічальний редактор черновецкої "Буковини", одержав дня 25 н. ст. сїчня на черновецкім університетї степень доктора прав.   Презідент зелїзниць державних д-р Билиньскій приїде до Львова дня 7 н. ст. лютого і забавить тут до дня 12 лютого. Дня 9 лютого о 3-ій годинї з полудня буде д-р Билиньскій удїляти авдієнцій особам приватним в готели "Имперіяль", а дня 11 лютого о 11 годинї з рана виключно урядникам зелїзничим. Дня 12 лютого пополудни відьїде презідент поїздом поспішним до Кракова.   Про звістну крадїж в церкви тучапскій, повіта яворівского, де в грудни мин. року забрали злодїї 1600 зр., пишуть, що дня 20 н. ст. сїчня удало ся жандармерії викрити злодїїв. Головними виновниками були два господарі з Мужилович і один 19-лїтний хлопець, син господаря в Тучапах. Називають ся Стефан Дукис, Бучій і Федько Бучій. Жандарми, вахмістр Кошута і Хомин відібрали ще 1200 зр., котрі злочинцї не вспіли розпустити. Крім згаданих трех виновників арештували жандарми ще 7 участників крадежи і відставили всїх до суду в Яворові.   Касарнї для кавалєрії в Станиславові. Міністерство війни заключило умову з віденьскою фірмою Хувеса і Айслєра о вибудованє в Станиславові касарень для штабу дивізії і трех шкадрон уланів. Після умови має згадана фірма постарати ся також і о грунт під будову, а грунт мусить безусловно лежати на території міста Станиславова. Комісія войскова, що 3 н. ст. сїчня оглядала різні вільні під будову площі, признала за найвідповіднїйше місце міску площу між карним заведенєм і гицлївкою, однако під услівєм, що гицлївка буде перенесена на инше місце. Фірма Хувес і Айслєр внесла оферту на купно сего грунту, зв. "полем радницким" і жертвувала за 1 морг цїну 1440 зр. На се відповів маґістрат, що предложить радї міскій внесенє на продаж потрібного грунту (14 моргів і 613 квадрат. сяжнїв) але по цїнї 1800 зр. за морг, бо така цїна цїлком не висока. В тій справі був минувшого тиждня бурмістр Станиславова д-р Шидловскій на авдієнції у намістника.   Недїльний випочинок. Дирекція почт оголошує, що від тепер не буде почта возова видавати фрахти і пересилки вартостий в недїлю в полудневих годинах урядових при всїх урядах почтових. Для инших віддїлів служби почтової полишають ся в силї дотеперішні постанови а також установлені на недїлї урядові години.   З голоду помер в Коломиї Арон Бернфельд, отець численної родини. Бернфельд був свояком міліонера Якова Бретлєра, котрий однако не хотїв єму помочи в критичній хвили, так само як і другі свояки помершого. Лїкарі сконстатували голодовий тиф.   Банкротство ґрафа. Минувшого року внесла прокураторія державна в Самборі жалобу против ґр. Ив. Більова о самовільне банкротство. Именно показав ся дефіцит в сумі 17.000 зр., на котрого покритє, як обжалованє казало, не мав ґр. Більов нїчого, бо єго зиски в копальни нафти, оцїнені 1888 р. на 45.700 зр., не представляли, як обжалованє підносило нїякої вартости. Таким способом прийшло до розправи, при котрій ґраф виказав, що єго жінка, судово з ним розведена, наробила легкодушно довгів, котрі він мусїв платити і що крім того мусїв заплатити підписаний ним вексель на суму 20.000 марок за свого приятеля, котрий скоропостижно умер. Взагалї доказував ґр. Більов, що тут заходить лише часова неспроможність заплати, а не банкротство. Супротив того увільнила єго перша инстанція. Прокураторія внесла против згаданого засуду рекурс і сими днями відбула ся розправа в віденьскім трибуналї касаційнім. Трибунал знїс увільняючій засуд і приказав першій инстанції перевести на ново слїдство.   Дѣло 