◦ ◦ ◦ ◦ ◦ ◦ ◦ ◦ ◦ ◦

В справі холєри в Гусятинї містить урядова Gazeta Lwowsка таке справозданє: Дня 15 н. ст. падолиста лучив ся в Гусятинї один випадок смерти серед підозріних познак, а дня 18 падолиста другій. Зараз в першій хвили зарядило староство всякі средства осторожности. Розслїди бактеріольоґічні, покінчені аж 22 н. ст. падолиста вечером, виказали рішучо холєру азійску. Заряджені властями розслїди що до стану здоровля населеня міста Гусятина, роблені від дому до дому, не виказали анї одного дальшого підозріного случаю, і від 18 падолиста до сеї хвилї, не лучив ся анї в Гусятинї, анї в в околици, нїякій випадок холєри. Однако позаяк висланий на місци инспектор санітарний д-р Ляхович сконстатував в Гусятинї россійскім три случаї холєри, а крім того зараза сильно лютить ся в Каменци подільскім, длятого намістництво зарядило від 22 падолиста ревізію санітарну подорожних, всїдаючих на двірци зелїзничім в Гусятинї. — В цїлім краю, крім одної реконвалєсцентки в Пісках великих, нема тепер нї одного случаю холєри.
В Хоросткові на ярмарку [досить малім через різні заборони] оповідали собі люде три досить цїкаві пригоди з житя подільских Немродів. Коло Гусятина на польованю пострілено одного лїсничого, один знов пан молодий пострілив десь там економа свого, а знов ново-креований дїдич молодий, служившій в однім великім скарбі в Гусятинщинї, пострілив одного бідного селянина і з великодушности дав єму 1 зр., гадаючи певно, що платить мужикови тілько, кілько заробив би за пять днїв тепер, єсли єсть заробок. Defficile est satyram non scribere. Кажуть люде, що як будуть лїкарі для громадских округів санітарних, то будуть мусїли асистувати на ловах на підставі довірочних поручень. А нашому Верховинцеви не дадуть пасу на ручницю против дика і медведя!
Поґратулювати! Рада громадска в Бутинах, котра в приватних справах свого дорогого війта, звістного з промови посла Короля в сегорічній сесії сойму, ухвалює і силоміць видирає гроші і підводи на єго свідків, вибрала тепер на членів місцевої ради шкільної того-ж війта, єго заступника в урядї і Михайла Салика писаря громадского, вже другій раз засудженого мостеньским ц. к. судом за відомі читателям "Дѣла" справи. Ц. к. староста жовківскій п. Ляникевич благоволив той вибір потвердити. Ходить ще тілько о вибір провідничого тої ради, єдиної в своїм родї. А позаяк пан Незабитовскій, місцевий священик, а певно і управитель дібр подякують за честь належати до так голосно славної компанії, то будуть Бутинцї мусїли постаратись о такого чоловіка, на се почетно місце, котрий би мав кваліфікацію перевисшаючу ще кваліфікації війта і писаря бутиньского.
Россійскій соціяліст. Дня 21 н. ст. падолиста рішав касаційний трибунал у Відни справу жалоби неважности, внесеної россійским підданим студентом університету Иваном Каминьским. Каминьскій, син звістного професора варшавского університету, був увязнений в Петербурзї за соціялістичні аґітації. Однако єму удало ся утечи з петербургскої вязницї і схоронитись до Австрії. Зі страху перед погонею россійских властей не подав він свого правдивого имени і званя. Немаючи нїяких средств до житя, мучений голодом пробовав він — як каже в своїй оборонї — украсти зі скринї якогось селянина в Сяноцї кусник хлїба. На тім єго прихопили і увязнили, а що в скрини, в котрій був хлїб мав лежати і шнур дорогих коралїв, тож підозрівано єго о намірену крадїж тих-же і суд сяніцкій засудив Каминьского на 4 місяцї тяжкої вязницї і видаленє з Австрії по відлодженю кари. Засуджений відкликав ся до касаційного трибуналу, але трибунал відкинув єго рекурс. По відсидженю кари в Сяноцї має бути Каминьскій виданий россійским властям.
Дрібні вісти. Цїсар дарував громадї Дмитровичі, в повітї львівскім 100 зр. на будову школи. — В Станиславові мають бути заведені від нового року телєфони. Доси зібрано вже 60 деклярацій від осіб, котрі зобовязали ся завести у себе телєфон. 