Вісти з табору руских радикалів.

Коломийскій "Хлібороб" заповідає в остатнім [20] числї, що й сего року, в грудни, відбуде ся у Львові "зїзд рускої радикальної партії." "Хто з наших людей — пише дальше "Хлібороб" — хотїв би бути на тім зїздї, зволить зголосити ся по запрошенє під адресою: Юліян Бачиньскій у Львові, улиця Коперніка ч. 36". [Під числом 36 при улици Коперніка містить ся руска семинарія духовна, отже щоби хто не підозрівав, що то може якій питомець духовної семинарії урядив собі в будинку семинарскім бюро радикальної партії і розсилає запрошеня на зїзд, то годить ся замітити, що п. Юліян Бачиньскій, син о. ректора духовної семинарії, не єсть питомцем анї взагалї богословом.] — Дальше заповідає "Хлібороб", що "Народ", орґан радикальної партії для интеліґенції [бо "Хлібороб" для люду] буде виходити вже в Коломиї [не у Львові] під редакцією п. Павлика, котрий ще перед кількома місяцями перенїс ся зі Львова на мешканє до Коломиї, а і другій редактор, п. Иван Франко, виїхав зі Львова на один рік до Відня за-для студій на університетї. — Дальше "Хлібороб" стверджує подану недавно в Kurjer-і Lwowsk-ім вість, що радикали в найблизшім часї устроюють народні віча "в справі еміґрації і способів, як їй зарадити" в містах Збаражи, Залїщиках, Борщеві і Кіцмани, а після того і в инших загрожених повітах. — В тім-же числї "Хлібороб" подає звістки і про дві "Народні Спілки". Спілка в Трофанівцї купує за складки членів дім за городом: в домі будуть міститись читальня, склеп і шпихлїр, а в огородї будуть устроюватись забави. Друга Спілка, в Серафинцях, устроює сеї недїлї публичні збори і торжественно отворить ся. 