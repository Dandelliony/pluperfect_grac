◦ ◦ ◦ ◦ ◦ ◦ ◦ ◦ ◦ ◦

В Страстний Четвер відправив в церкві св. Юра Є. Е. митрополит торжественне богослуженє при участи крилошан і численного духовеньства. Цїле богослуженє відспівав удачно хор питомцїв. В церкві явило ся велике число публики рускої і польскої а також мати і сестра жени архикн. Сальватора. По богослуженю відбуло ся торжество умиваня ніг. — В пятницю через цїлий час, як питомцї співали в церкві семінарскій страстні псальми, був архикнязь з родиною. Хор співав зовсїм добре, трохи лиш тенори були за слабкі.
Святкованє 1-го мая робітниками відбуло ся у Львові спокійним збором в подвірю ратуша, робітники носили на грудех червоні кокарди з написом: "1 мая 1891. Загальне голосованє. Осьмигодинний день робочій". Про хід збору і ухвали подамо по святах за-для недостачі і місця нинї. Робітники львівскі з своїми відзнаками возьмуть участь і в святкованю конституції 3-го мая. У Відни, Празї і в Угорщинї день 1-го мая минув спокійно. Взглядно спокійно минув у Франції і Италії. В Нїмеччинї святкованє відложено на 3-го мая, на недїлю.
В Бориславі ві второк над вечір задушило ся шість робітників в копальни земного воску "Спілки Гартенберґ-Діберман-Ваґман", підчас робіт в підземній ямі. Причина доси незвістна. Мабуть запалились ґази без експлозії.
Загадочний труп. Під Моршином в корчах найшли недавно мертвого чоловіка дуже порядно одїтого а при нїм пістолет. Незнакомий був мабуть Чехом, бо хоч картки з єго нотесу були повидирані і знищені очевидно ще перед тим, то все таки на лубках (оправках) нотатки були пороблені деякі записки і рахунки в язицї ческім, що натякає на имовірне ческе єго походженє. На нотатцї витиснені були букви М. М. В кишенях знайдено при нїм ще квоту 4 зр. 23 кр. Тїло лежало вже від довшого часу, бо птахи дуже ушкодили. Имовірно сам він позбавив себе житя вистрілом під вилицю з пістолету набитого шротом. Набій вийшов головою і розірвав череп, з котрого птахи випили мозок.
Похвальний запис. Кравець Іосиф Цуридло в Бернї, родом з Андрихова в Галичинї, записав сими днями краківскій академії наук 40.000 зр. на видавництва, відносячи ся до польскої исторії, застерігаючи собі лише доживотне відсоткове на житє, та щоби тая фондація на випадок, як би академія стратила характер польскій, перейшла на громаду Кракова, Іосиф Дуридло в молодім віцї вийшов з Галичини до Відня, а відтак до Берна, де неутомимою a совістною працею доробив ся значного маєтку. Будучи в 1879 р. в Кракові на ювілейнім торжестві Крашевского, так переняв ся патріотизмом, що тепер над гробом стоячи записав майно своє на краківску академію наук.
В селї Грабівци прилученім до Баврова, поставлено сими роками красну муровану церков. На будову тої церкви записав покійний Созаньскій, властитель Грабівця, 10.000 зр. Наслїдник єго підпирав се дїло також щедро. Обом сим Вп. Добродїям належить ся отже прилюдна щира подяка, що причинились до вибудованя так величавого дому Божого. Годить ся також згадати, що як при будові тої церкви, так при відновленю матерної церкви в Баврові трудив ся щиро місцевий парох Вп. о. I. Билиньскій. 