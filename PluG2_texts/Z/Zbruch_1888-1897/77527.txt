◦ ◦ ◦ ◦ ◦ ◦ ◦ ◦ ◦ ◦

Буря, яка лютила ся оногди у Львові і окрестности наробила досить значні шкоди, особливо на передмістях. Вітер поперевертав паркани, ушкодив значно дахи і повибивав шиби. На площах порозвалював буди торгові, при чім покалїчилось кілька осіб. — В містї зірвав вітер значну часть даху лупкового з костела Єзуїтского від сторони площи св. Духа. Дах упав з великим гуком на хідник. На щастє учули переходячі на кілька хвиль перед тим гук спадаючих дахівок і ще вчас утекли з хідника, а то було би скінчило ся нещастєм.
Крадїж товарів з маґазинів зелїзничих. Від кількох місяцїв пропадали значні посилки сукна на шляху Станиславів-Сучава. Заряд зелїзничій виплатив за сей час фабрикантам кільканацять тисячів відшкодованя. Сими днями поручила дирекція зелїзн. відкритє виновників урядникови зел. п. Наглицкому, котрий при помочи судьї слїдчого зі Станиславова п. Шимоновича попав по довших гляданях на их слїд. Сими днями переведено нагло в Радівцях на Буковинї ревізію в 40 жидівских домах. Ревізія тревала без перерви від 4 години з полудня до 11 години рано другого дня і увінчала ся усміхом, бо найдено крадених товарів на 3.000 зр. Богато осіб арештовано а між ними двох маґазинірів зі Станіславова. З огляду на ведене слїдство подаємо лише коротке представленє сеї крадежи. Шайка злодїїв, зложена переважно з буковиньских жидів, стояла в змові зі згаданими маґазинірами. Скоро товар з заграницї, идучій до Буковини, надійшов до Станиславова, переладовувано єго там і нїби висилано єго дальше, в дїйстности-ж забирали сукно і товари злодїї і надавали их з різних стацій яко свого власність до Буковини. Там відбирали посилки спільники злодїїв і продавали відтак сукно по ярмарках, в готелях і в склепах по найнизших цїнах. В Радівцях устроєно головний склад. На щастє викрито ще завчасу роботу шайки і в той спосіб охоронено заряд зелїзничій від великаньских страт.
Самоубійства. В наслїдок зажитя кислоти карболової померла вчера з рана в мешканю своїх хлїбодавцїв під ч. 2 при улици Костюшка у Львові 14-лїтна слуга Марія Ластовецка, родом з Винник. Причина самоубійства не звістна, тим більше, що господарі помершої перебувають від кількох днїв по за Львовом, полишивши Ластовецку саму на господарстві. — На днях відобрав собі житє професор монахійскої академії штук красних Ал. Ґабль, один з найзнаменитших малярів. Тїло артиста, найдено доперва в тиждень пізнїйше. Причиною самоубійства були клопоти фінансові.
Убійства дїтей. Розалія Совиньска, 20-лїтна слуга львівска, кинула оногди в кльоаку свою дитину, котру що-лиш привела на світ. Дитину вже неживу виймили з кльоаки, а матїр увязнено. — Дня 27 н. ст. лютого найшли люде на кладовищи в Кимири в Перемишлянщинї неживу дитину, незнаної матери.
Нещастна пригода. Дня 6 н. ст. марта, около 6 години вечером забавляли ся в огородї польскої бурси в Бережанах ученики першої і третої кляси круглями. Ученик третої кляси Яков К., 15-лїтний хлопець, кинув як раз кулю в ту хвилю, коли з боку кругольнї надбіг ученик з першої кляси Віктор Барґер, син коваля з Підгаєць. Куля ударила Барґера в околицю жолудка. Він схопив ся за груди, побіг ще з пять кроків і впав на землю неживий. Хоч лїкарів прикликано зараз, то вже не було нїякої ради. Від удару кулї пукла в хлопци якась жила і від того він погиб.
Рись. В пациківских лїсах застрілено рися (самця), належачого безперечно до найкрасших оказів, бо довжина єго виносила метер а висота 64 центіметрів. Єсть се один з чотирох рисїв котрі сеї зими роздерли в пациківских і лисецких лїсах кількадесять штук серн.
Обманьства в державній касї. Дня 6 н. ст. марта відбула ся перед судом присяжних у Відни розправа против офіціяла рахункового каси державних довгів, Франца Маґа. Як ми вже доносили, забирав Маґа зужиті вже банкноти і вимінював их другій раз в державній касї. Дня 19 н. ст. грудня дав Маґа одному з послугачів пятьдесятку до виміни в касї. Пятьдесятка була в двох місцях передїравлена, (бо перейшла контролю каси довгів державних), але в той спосіб, що передїравленє виглядало так, як було би випалене случайно. Послугач виміняв пятьдесятку і одержав за неї 48 зр. 75 кр. (бо в касах мірить ся бракуючі части при помочи відповідної сїтки) і доручив Маґови. Позаяк Маґа видавав ся послугачеви підозріним, зробив той-же донесенє до поліції, котра зробила в мешканю Маґи ревізію і викрила, що Маґа здефравдував в згаданий спосіб в місяци грудни 1080 зр. Суд присяжних признав Маґу винним і засудив єго на 4 роки тяжкої вязницї.
Пригода на ловах. Ґр. Стефан Ледоховскій, управитель маєтків ґр. Браницкого, вибрав ся був дня 23 лютого на лови, а службі приказав тимчасом приготовити річи в дорогу до Кієва. Вже все було готове до дороги, аж тут дають знати, що ґр. Ледоховскій не жиє. Єго найшли на ловецкім кріслї, опертого о дуба. Перед ним ріс невеликій корч, о котрий видко він опер дубельтівку. В правій руцї тримав покійник папіросницю, а лївою цївку дубельтівки. З положеня, в якім труп находив ся, можна догадуватись, що покійник хотїв запалити папіроса, а в тій хвили дубельтівка посунула ся, він хотїв єї зловити, та она від того вистрілила. Цїлий набій попав ся єму в серце.
Дрібні вісти. Громада міста Львова дістала концесію на витворюванє елєктричної сили потрібної чи то до освітлюваня чи до порушуваня машин. — У Львові помер на удар серцевий Едвард Теодорович, совітник суду краєвого, отець теперішного редактора Szczutk-a в 64-ім роцї житя. — Дня 7-го лютого умер в Ромон в Швайцарії Лєопольд Ротлєндер бувшій властитель первостепенної цукорнї у Львові. В завіщаню записав він 8.000 зр. на удержанє кургана люблиньскої унії у Львові і поробив лєґати на цїли заведеня св. Лазаря і на посагову фундацію для дівчат-сиріт і для міщан у Львові і Станиславові. 