Відгомони з виборів. 

На правибори в Вишнївчику коло Перемишлян зїхав комисар староства Шелиговскій. Явившись серед зібраних селян подиктовав им з гори, кого мають вибирати на виборців, але на се від интелигентного і зажиточного господаря Синявского почув таку відповідь, що вибирати мають селяне, а комисар має наглядати формальностей вибору. Розярений комисар ударив Синявского в лице, а сей відплатив сю зневагу ударом в груди комисаря. Можна було побоюватись бійки, тому инші селяне випхали комисаря з комнати. Староство перемишляньске увязнило сейчас Синявского і засудило єго на 14 днїв вязниці. З своєї сторони внїс Сїнявскій до суду жалобу на комисаря і комисаря засудили на два днї вязниці або на заплату 10 зр. Від того засуду внесли Синявскій і Шелиговскій відклик, першій уважаючи кару за малу, а другій засуд невідповідним. — Сими днями явився у намістника гр. Баденія селянин Василишин, війт з Горожанки, пов. рудецкого, звістний патріот, в справі свого увязненя підчас виборів. Вислухавши устної жалоби Василишина заявив намістник, що не знає нїчого о тій справі, але єсли в самій рїчи староста в Рудках увязнив Василишина лиш за то, що він підчас виборів агитував за руским кандидатом, то треба внести жалобу на старосту. Василишин послухав намістника і таки того самого дня внїс письменну жалобу на старосту до президії намістництва. Як скінчиться та ціла справа, донесемо в своїм часї.  