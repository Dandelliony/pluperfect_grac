◦ ◦ ◦ ◦ ◦ ◦ ◦ ◦ ◦ ◦

О. Іосафат Кобриньскій з Мишина спрошує рускі женщини з Коломиї і околицї на день 1 н. ст. серпня до товариства "Родина" в Коломиї на нараду в справі проєкту о. Ил. Мардаровича, аби в Коломиї оснувати товариство руских женщин, котре би дївочу бурсу, на яку бл. п. Т. Білоус записав дім, взяло в свою опіку. Бурса буде відкрита вже з вереснем с. р., а дївчата ходили би до женьскої видїлової школи, котра на 1.100 дївчат числить більшу половину жидівок а лиш 145 Русинок.
З Рудок пишуть нам: В ночи з 15 на 16 с. м. навістила страшна буря місточко Рудки. Громи, блискавиця і дощ тревали цїлу годину від 1 до 2 в ночи. Нарід побуджений світив світло: одні молились другі плакали, а дїтвора ревіла. Шкоди великі. По год. 2-ій в ночи небо прояснилось і у воздусї утихомирилось. На другій день все вийшло в поле оглядати свою працю, котру буря повалила. Перед двома роками була тут в тім часї така сама буря.
В Чернівцях арештовано капелю з Морави, зложену з шістьох музикантів, а то з причини підозріня, що в Підбужи обікрали тамошний уряд почтовий. Капеля сидить в арештах та виграває польки і вальси.
Гради. Дня 5 н. ст. червня навістив град громаду Селиска, а дня 9 н. ст. червня громади: Грушатичі. Підмістцї, Жротівничі, Бесничі, і Міжинець повіта перемиского. Староство в Перемишли зарядило ліквідацію шкоди.
Вистава в Чернівцях. В понедїлок дня 13 н. ст. червня отворено в Чернівцях виставу промислу домового з предметів ткацтва вовняного і орієнтальних килимів — в льокали тамошної школи промислової. На отвореню вистави був присутний новий президент Буковини бар. Кравс.
Від проф. Иларія Огоновского одержуємо таке письмо з просьбою о уміщенє: З 126 ч. "Дѣла" довідав ся я, що входжу в склад комітету, вибраного для розгляду статутів руского товариства ґімнастичного. На се заявляю, що мене вибрано без моєї відомости і що я в згаданім комітетї не можу взяти участи. — Иларій Огоновскій.
Воздушний пливак Джіякомо Меріґі пописував ся в четвер по полудни у Львові. Наповнюванє бальона, що має 70 стіп висоти, а 140 стіп в окрузї, розпочало ся о 4-ій годинї пополудни, а о годинї 6-ій Меріґі піднїс ся у воздух враз з завішеним трапезом на котрім показував різні штуки ґімнастичні. Бальон пійшов лагІдно і скоро в гору, але незабаром змінив напрям і почав упадати, над огородом Сакраменток, де й упав до ставка. П. Меріґі вправдї скупав ся, але добив ся щастливо берега і відїхав в тріюмфі до міста.
Великі розрухи уличні повстали оногди в Гориції перед заведенєм сиріт Контовалє. Причиною несупокоїв було се, що монахинї замкнули за кару до темної комірки 18-лїтну сироту з Трієсту, Кляру Барні, і держали єї там три днї без їди. Дївчина кликала о поміч так голосно, що крик єї чути було на улицю. Нарід розярений вже й так на монахинї за их жорстоке поведенє з вихованицями, зібрав ся громадно перед монастирем, обкидав єго камінєм та хотїв виломити две-рі. Лиш з трудом удало ся поліції зробити лад і розігнати товпу, хоч розяренє против монахинь треває дальше. Правительство зарядило в сїй справі строге слїдство.
Дрібні вісти. Цїсар дарував громадам Конюшки семенівскі і Загірє, в повітї рудецкім, на будову спільної школи 100 зр. запомоги. — Намістник ґр. Бадені виїхав вчера вечером до Кракова. — Маршалок краєвий, кн. Евст. Сангушко, виїхав оногди на довшій час до Львова. 