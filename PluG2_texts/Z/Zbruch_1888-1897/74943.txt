Комедія з кунтушами.

З Городка.
На початку сего місяця відбув ся в Городку "poranek Mickiewiczowski" устроєний через городецкій віддїл польского товариства педаґоґічного на дохід того ж товариства. Все було виконане після наперед уложеної проґрами: було именно "zagajenie" виголошене через предсїдателя бар. Бруницкого з Любіня, були продукції на фортепянї львівського музика і композитора п. Червіньского, було відспіваних кілька співанок через товариство "Ехо" зі Львова, но найлучше, бо "надпроґрамово" убавились зібрані гости невиданим та несподїваним дивоглядом, якій им справили два учителї Русини, прибувші на сей поранок — в кунтушах.
Лучалось нам уже нераз бачити сердечну "bгасі"-шляхту в кунтушах при торжественних нагодах, як відкритє сойму, повитанє високо-поставлених осіб, — навіть і таке у нас бувало, що якій там homo novus з ново-креованої т. зв. обрізаної шляхти з окінченєм "stock" або "zweig" хотїв карабелею та кунтушем заманіфетувати своє "братерство", хоть і mojżeszowego wyznania, — але щоби якій światłodawca, до того Русин з дїда-прадїда, в такій небувалий спосіб форсував свою карієру, — сего дива, признаюсь, я до тепер не видав анї не чував.
То-ж як з одної сторони для правдивих а не мальованих Поляків-учителїв, було се зявище забавним дивоглядом, з котрого они самі не знали, чи сміятись чи завидувати, так з другої сторони для учителїв-Русинів, котрі вправдї поспішили віддати належну честь польскому ґенієви, але при тім не забули, що они довжні свому поважному станови та своїй найдорожшій рускій народности, — було се позорище правдивим сумоглядом чи траґі-комедією. Особливо прикре вражінє зробило се на городецких міщанах, з котрих походить п. К. учитель з Черлян [тут єго отець був знаний з руского патріотизму, а брат єго, священик в О., звістний яко щирий Русин-народовець]. Другій же кунтушовець п. Ск., хоть би себе пообвішував і десятьма кунтушами, все-таки не перестане бути Русинами, бодай de nomine, бо русчина з єго чисто-руского назвиска вилїзе на верх, як шило з мішка.
Де-хто з догадливійших старав ся пояснити тоту кунтушеву маскараду тим здогадом, що тії новочасні арґонавти хотїли би на крилах чи "вильотах" кунтушів підлетїти як найвисше, а бодай осїсти на одній з 15 посад инспекторских. "Szkoda czasu і atłasu" мої панове! бо вже минули [? — Ред.]тії блаженні часи, коли то висувано на перед индівідуа проголосивші urbi et orbi, що они лиш gente Rutheni, a natione Poloni. Тепер уже не поплачує [? — Ред.] таке комедіянтство, самим Полякам вже оно надоїлось [? — Ред.]. мають уже доста тих "Paraderuthen-ів". Вправдї оно ще й тепер инколи лучає ся, що такими Paraderuthen-ами чи то в сїраку чи в контуши вислугують ся яко своїми найпокірнїйшими орудями, но в душі кождий правдивий Поляк має свою справедливу гадку про той сорт людей.
Свій по званю. 