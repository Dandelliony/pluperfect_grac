Письмо з повіта ярославского.

В окрузї ярославско-чешанівскім нинї кипить рух виборчій на тлї боротьби польскої партії шляхотскої з партією хлопскою.   З усїх промов на вічу хлопскім в Ярославі, з промови голови звязку сторонництва хлопского, посла Поточка, з промов селян і кс. Стояловского стало кождому ясно, що хлопи на Мазурщинї виповіли отверту війну партії шляхотскій, котра доси переводила за хлопів усї вибори, а дуже часто о мандатї рішала передовсїм ковбаса та горівка. Віче ярославске запротестувало против того і поставило засаду: не хочемо опікунів, а будемо дбати самі про себе.   В Ярославщинї, правда, рух той хлопскій далеко не розвинув ся так, як в Ново-Сандеччинї і в других повітах мазурских, де і вплив кс. Стояловского на люд дуже великій. Се видко було і на участниках віча ярославского. Коли тутешні селяне [розумієсь, винявши одиницї] виглядали немов ще незорієнтовані докладно: о що то головно йде в цїлій річи? — то делєґати из повітів західної Галичини показували ся цїлком свідомими цїли і способів своєї боротьби, а при тім на-скрізь непримиримими. З усеї их бесїди, — яку ми у всхідній Галичинї не привикли чути з уст селян — видко було, що мазурскі селяне зовсїм зривають з партією шляхотскою, а позаяк і духовеньство польске держить з нею, то виступають і против ксьондзів своїх, величаючи лише кс. Стояловского, яко єдиного "dobrodzieja і opiekuna chłopów"... Однакож хто знає трохи близше відносини в Ярославщинї, той може сміло сказати, що віче ярославске не останесь без значного впливу на тутешний люд. Дай Боже, щоби ті, від кого залежить, зміною свого поступованя супротив селяньства запобігли, аби антаґонізмів не доводити до крайности. Висказуємо се бажанє яко сторона зовсїм обєктивна, бо-ж тут дїло межи самими Поляками, — в гру входять самі польскі елєменти — польско-мазурске селяньство, польска шляхта, польске духовевьство та й польске краєве правительство, — а рускої интеліґенції і руского духовеньства рух той не займає, ба навіть противно, провідники мазурского хлопского руху о интеліґенції рускій, світскій і духовній, яко о демократичній, прихильній людови і стоячій за интересами селяньства та маломіщаньства, висказували ся зовсїм прихильно. Ми мали нагоду розмовляти на той темат в Ярославі і замітили, що свідомі селяне мазурскі досить знають про наші рускі відносини, нашу боротьбу против польщеня Руси уважають зовсїм природною, — бо "każdemu swoje miłe" і "każdy musi i powinien bronić swego" — і завидують Русинам их заступників в соймі і в радї державній, особливо-ж велику почесть мають для посла Романчука, а один селянин-Мазур розказував, що коли єго громада мала раз вислати петицію до ради державної, то вислала єї на руки посла Романчука. Прихильність свою до Русинів заявив в день віча ярославского і кандидат сторонництва хлопского, Антоній Собєнь [селянин письменний та й знаючій нїмецку мову], прирікши, що нїколи не пійде против интересів руского народу, а селяне мазурскі приплеснули тому і ще поставили засаду, що в мішаних [руско-мазурских] повітах мусять Русини і Мазури посполу себе підпирати, а то так, що раз Русини підопруть Мазурів а другій раз Мазури обовязані помогти Русинам.   Комітет шляхотскій розвинув горячу дїяльність, щоби конче перефорсувати кандидатуру кс. Пастора. Оба маршалки повітові — ярославскій кн. Юрій Чарторийскій і чешанівскій Гноїньскій — розіслали по окрузї друковану відозву, в котрій величають кс. Пастора яко єдиного кандидата, котрий посвятив ся для люду і для него буде трудитись до кінця жизни. До того ще панове маршалки взивають в тій відозві також братів-Русинів, щоби солідарно голосували на кс. Пастора, а забули відай сараки, що ще в маю наложили "народовий податок виборчій", аби кс. Пастором звалити евентуальну кандидатуру "przeciwna" — т. є. руску. Се факт, що кс. Пастор нїколи не проявив нїякої прихильности для Русинів, до того є познаки, що він також був причастником в справі тучапскій, а вкінци на вічу ярославскім навіть не хотїв бодай що-то відповісти на интерпеляцію кс. Стояловского: як він глядить на справу руску. Ся відмова відповіди говорить уже найбільше. З тих причин Русини кандидатури кс. Пастора підперти не можуть — і се мусять узнати навіть безсторонно на річ глядячи Поляки. Длятого поклик до Русинів у відозві підписаній пп. маршалками, щоб Русини солідарно голосували на кс. Пастора, виглядає на иронію. Єсли комітет шляхотскій мав намір удаватись до Русинів о поміч, чому-ж не старав ся увійти в переговори з ними бодай що-до особи кандидата? Ба, в тім то й дїло, що шляхотска партія польска Русинів неґує, усякого права им відмовляє, а натомість хоче, щоб Русини їй безвзглядно служили. Дивна претенсія!   Русини мусїли би хиба зовсїм упасти в свідомости свого народного достоїньства, щоби мали позволити себе так безкарно понижувати! Кс. Пасторови нехай уже помагають усякі инші чинники! От по селах, де нема певности, чи учителї стоять по сторонї кс. Пастора, їздить на правибори ц. к. окружний инспектор п. Новаковскій. Взагалї сказати — і без Русинів єсть кому "підпирати" кандидатуру кс. Пастора.   Комітет хлопскій в дїланю за своїм кандидатом стрічає перешкоди. — Навіть відозву єго до виборцїв ц. к. староство сконфіскувало. Однакож аґітація за Собєньом серед самого селяньства єсть велика, — в деяких селах навіть не повибирано війтів на виборцїв [розумієсь нераз і за тихим порозумінєм з самим війтом], щоби всї голоси з громади могли упасти на Собєня.   Рускій окружний комітет виборчій, зріло розваживши ситуацію, постановив на сей раз не ставити кандидатури Русина, а узнавши, що Русинам нїяким чином не можна голосувати на кс. Пастора, постановив поручити руским виборцям кандидатуру Антонія Собєня, одержавши від него і від селян-Мазурів згадану висше деклярацію, і візвати виборцїв, щоби солідарно віддали свої голоси на Собєня.   Дѣло   