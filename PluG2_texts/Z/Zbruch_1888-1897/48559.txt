Реґуляції галицких рік. — Курляндскі королї.

Реґуляції галицких рік.
Видїл краєвий порішив предложити соймови проєкт реґуляції другої з порядку карпатскої ріки, с. є. горішного Днїстра між Розвадовом а Журавном. Посля проєкту, виготовленого намістництвом в 1886 р., ся реґуляція буде потребувати накладу в сумі 1,600.000 зр., котрі після резолюції соймової мають так розложитись, що скарб державний мав би покрити 60%, фонд краєвий 30% а интересовані 10% прелімінованих коштів. — Гірскі потоки в допливах Сяну, Днїстра і Стрия. В наслїдок петицій, внесених до сойму по повени в 1884 р. сторонами интересованими і видїлом турчаньскої ради повітової, віднїс ся видїл краєвий в своїм часї до міністерства рільництва, щоби зарядило зняти пляни і виготовило проєкт для забудованя гірских потоків в тім повітї в допливах Сяну, Днїстра і Стрия. Пляни потрібні для реґуляції потоків гірских в допливах Стрия виготовила вже секція перемиска, а тепер виготовляє подрібний проєкт робіт, котрих кошти винесуть около 5000 зр. Повідомлений о тім видїл краєвий, заявив ся готовим предложити соймови проєкт закона, котрим признано би реґуляцію за підприємство краєве, а заразом зажадав дальших плянів за для потреби управильнити потоки в допливах Сяну а именно Днїстра, де роботи гірскі з огляду на загадану меліорацію багон надднїстряньских мають велике значенє. Курляндскі королї.
"Русскія Відомости" подають вістку, що недалеко Ґольдінґен, міста повітового в ґубернії курляндскій, єсть сїм сел, котрих мешканцї не принадлежать до нїякого з суспільних станів, бо не суть нї баронами нї ґрафами, нї князями, нї шляхтою, нї купцями, нї міщанами, нї селянами а лиш нї менше нї більше тілько "королями курляндськими". Способом проживаня суть то звичайні селяне, не користають з прав шляхотских, називають себе Kurischkönig-ами, а навіть законодавство не найшло для них иншої назви, крім "королїв". До 1851 року не платили нїяких податків і були вільні від служби войскової; під взглядом адміністраційнім були підчинені лиш безпосередно ober-hauptmann-ах (начальник повіту), а звичайний hauptmann не мав навіть права являтись на граници их сїл. З-відки походять ті привелеї исторично ще не прояснено. Говорять, що права ті надав им орден Рицарів мечових за прислуги віддані законови від предків "королїв курляндских". Після иншого, их власного переданя, предки их володїли Курляндією і з того одержали свою назву. В их церкви поміщений герб, на котрім вимальований король на кони з хоругвою і підписом "герб королїв курляндских". 