◦ ◦ ◦ ◦ ◦ ◦ ◦ ◦ ◦ ◦

З руского "Сокола". Сим маю честь повідомити, що з уваги на ферії будуть льокалї товариства "Сокіл" заперти від нинї до 15 н. ст. вересня 1894 включно. — Вкладки членьскі належить з уваги на висше наведене платити на руки скарбника товариства п. Антона Хойнацкого в книгарни Ставропигійскій, де можна також засягнути всяких информацій в справах нашого "Сокола" — Львів 16 н. ст. липня 1894. — Василь Нагірний голова товариства.   Зливи з бурею і градом навістили послїдними днями многі місцевости в Галичинї. І так доносять від Залїщик, що дня 13 н. ст. липня лютила ся буря в тамошнім повітї і знищила засїви в Хмелевій, Дорогичівцї, Садках, Кошилівцях і Цапівцях. Нарід в розпуцї. Озимини в тих охрестностях не дописали; жито і пшеницю в великій части попереорювано і засїяно кукурузою або гречкою, а град знищив і ті засїви. Мимо того уряд податковий в Тлустім порозсилав вже карти упоминаючі за першій чвертьрік 1894 р. і загрозив екзекуцією про стяганю податків. До того і викази, які роблять громадскі писарі для відписаня податку не вірні. "Секретарі" — переважно жиди в навіщених громадах — роблять викази в коршмі і пр. перед двома лїтами подали до відписаня податку лише тих господарів, що платили від "півшнурка" (1/2 морґа) по 2 кр., а хто не заплатив згаданої квоти, той очевидно, не мав шкоди і відписаня податку не одержав. — З Горожанки, в підгаєцкім повітї, доносять, що дня 13 н. ст. липня між 1-ою і 2-ою годиною в полудне надійшла хмара з западу з бурею і градом, величини голубячих яєць. Туча тревала 15 мінут і вивернула множество будинків, поломила дерева в садах і огородах та знищила збіже в поли, як далеко око засягне. — З Кривча над Сяном пишуть: Нинї, т. є. 15 н. ст. липня около 7-ої години вечером упав тут і в окрестности серед зливи і громів град, котрого кусники важили подекуди по 17 ґрамів. На щастє падав рідко і з грубим дощем. Чи поробив які шкоди в поли, поки-що не звістно. — 3 Будзанова звіщають, що дня 13 н. ст. липня лютила ся в тамошній охрестности страшна градова туча. Перед другою годиною з полудня покрили градові хмари цїлий небозвід і вскорі густий град величини волоского оріха покрив землю майже на два дециметри грубо. За пять хвиль все було знищене. Всї збіжа і окопові ростини знищені цїлковито, дерева повивертані, галузє поломане. Буря не пощадила навіть будинків. Всї вікна повибивані. Шкоди так великаньскі, що поки-що не дадуть ся навіть обчислити.   Непошанованє руских свят. З Ярослава пишуть нам: Нераз читав я в "Дѣлї" про нешанованє руских свят, але доси не мав я нагоди досвідити, як оно виглядає, аж ось від 1-ого липня с. р. призначила мене краєва рада шкільна на курс нїмецкій, котрий відбуває ся при ґімназії в Ярославі. Я, призвичаєний рускі свята святкувати, а тут по раз першій в житю мусїв я а зі мною всї Русини учителї в свята рускі — на св. Ивана, на св. Петра і Павла — замість пійти до церкви, по пять годин сидїти в школї. Перед св. Иваном представляли ми директорови Іосифови Вуйцікови, що у нас руске свято і ми хочемо пійти до церкви, та на те дістали відповідь, що тут при ґімназії не обходить ся руских свят а з краєвої ради він не має нїякої директиви. На таку відповідь мусїли ми замовчати і в школї тихо сидїти. Але осміляємось запитати краєву раду шкільну: чи ми учителї народні, покликані з цїлої Галичини на курс доповняючій до Ярослава, підпадаємо тим самим приписам, що ученики ґімназії, чи може для нас є инші приписи? Дальше питаємо краєву раду шкільну: чи греко-кат. обряд єсть щось підлїйшого, нїж обряд римо-католицкій? Чи так само поступила би краєва рада зі святами латиньскими? Ми певні, що нї. Видко, власти на кождім кроцї легковажать нас Русинів...   Урожаї. З Иваня над Днїстром пишуть про урожаї: Помимо дощів і опізненя доходить збіже дуже скоро в наслїдок кількадневної спеки, особливо на надднїстряньских узгірях. Ріпаки вже вижаті і позвожені до стодоли, а оногди розпочато вже в деяких місцевостях збір озимого жита. Пшениця і овес конар жовкне. Колосє повне і добірне.   В бурсї "Народного Дому" у Львові було з кінцем ІІ-го курсу сего року шкільного 34 учеників, а то 20 на повнім удержаню а 14 діставало лише харч яко доходячі. Всї ходили до ґімназії нїмецкої і рускої. З них окінчили шкільний рік з успіхом відзначаючим 6, з добрим успіхом 25, поправку з одного предмету одержало двох учеників, а один з І-ої кляси ґімназіяльної, з причини недуги очей, не скінчив II-го курсу і буде здавати вступний испит до ІІ-ої кляси по феріях.   Грім на виставі. В часї вчерашної поранної бурі, що навістила досвіта Львів, ударив грім в павіліон почтовий, але не зробив великої шкоди, бо лише випалив незначну часть помоста.   Зміна власности. Маєтність Поплави в повітї тернопільскім купив Мар. Ладуньскій від Савини Соханик для нелїтних Маркила і Єлени Шиманьских за цїну 45.000 зр.   Дрібні вісти. Доповняючій вибір одного члена ради повітової в Бережанах з ґрупи більшої посїлости розписаний на день 23 н. ст. серпня. — В Исмаїлї, бесарабскої ґубернії, упокоїв ся дня 11 н. ст. липня Єрмил Чеховскій, дирекгор тамошної ґімназії, Буковинець родом.   Дѣло   