◦ ◦ ◦ ◦ ◦ ◦ ◦ ◦ ◦ ◦

Цісар перебуде в Галичинї від 3 до 9 вересня. Підчас скомбинованих маневрів піхоти, артилерії і кавалерії головна цісарска кватира буде в Павлосеві у гр. Сїміньского, а підчас слїдуючих маневрів кавалерії буде мешкати цісар в Краківци.
Министерство торговлї зарядило, що на будуче всї наукові заведеня не будуть оплачувати почтового порта нї від своїх кореспонденцій, нї від пересилок всякого рода.
В дрогобицкій гимназії настануть значні зміни від нового року шкільного, бо кромі того, що директор п. Бісядскій именований до львівскої гимназії а на єго місце приходить п. Олекс. Борковскій, то ще будуть перенесені професори: Гошовскій до Тарнова, Новак до Ясла а Сикутовскій до Перемишля.
Дарованє кари вязням. Найвисшим рїшенєм з 11 с. м. даровано решту кару 100 вязням в австро-угорских заведенях карних; з того числа припадає на Галичину: на мужескі заведеня карні у Львові 5, в Станиславові 7, в Висничу 2, а на женьске заведенє карне у Львові 8.
В лїсах меденицких коло Дрогобича, в ревирї Летня устроєно дня 1 н. ст. серпня облаву. Розійшлася вість, що в тих лїсах криються якісь розбишаки і горе тому, хто тамтуди має ити або їхати. Коли сі поголоски не переставали, а з сусїдних сел донесено до дрогобицкого староства о трех нападах на проходячих дорогою по під меденицкі лїси, устроїло староство облаву, до котрої вислано 7 жандармів і скликано кількасот селян. Гадали, що в тих лїсах укриваєся вязень Іосиф Бобяк, засуджений на 8 лїт вязниці, що утїк з львівского заведеня карного і доси ще не прихоплений. Перешукано цілий ревир, але не найдено нїкого, нї слїду, щоби хто пробував довше в тім лїсї. 