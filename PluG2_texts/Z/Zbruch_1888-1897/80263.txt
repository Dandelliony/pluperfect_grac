◦ ◦ ◦ ◦ ◦ ◦ ◦ ◦ ◦ ◦

  Без крику і шуму кружок приятелїв рускої молодежи шкільної будує тепер в Тернополи великій будинок на бурсу. Будинок [покритий уже цинковим дахом] представляє вартість по-над 20.000 зр. а простору має на поміщенє 60 питомцїв. Поодинокі патріоти наші підпирають се дїло — сказати-би: княжими дарами! Для придбаня гроша на викінченє тої будови заявили охоту славно-знані співочі сили рускі: світової слави співак оперовий п. Мишуга і симпатична дебютантка оперова панна Саломея Крушельницка — в супроводї инших добірних сил співочих і музичних, дати в Тернополи концерт около 1 н. ст. червня с. р. Розумієсь, о подробицях тої величавої продукції не залишимо повідомити Впов. публику в найкоротшім часї.   Д-р Корнило Чайківскій з Самбора, звістний нашим Вп. читателям з гарних, патріотичних, богатих в гадки статей, міщених в "Дѣлї", вписаний в листу оборонцїв в справах карних.   Дефравдація на почтї. На почтї львівскій відкрито послїдними часами дуже зручне обманьство. Як звістно лишає ся на почтї з року на рік множество поручених і звичайних листів, котрих почта з різних причин не могла адресатам доручити. По якімсь часї отвирають ся ті листи на почтї і єсли нема в них нїяких вартістних річей, як пр. грошей, документів і т. п. то листи ті нищать ся, єсли-ж такі річи суть, то листи читають ся, а скоро уряд дізнає ся зі змісту, хто ті цїнні предмети надіслав тогдї відсилає их надаючому назад. Наколи-ж годї дізнатись про надаючого то гроші і вартостні предмети переходять на річ скарбу. Отже один урядник попав на гадку викрадати недоручені листи і забирати з них гроші, єсли які там були. Се звернуло на себе увагу, заряджено слїдство і виновника викрито, котрий боячись наслїдків звернув шкоду і уступив сам з своєї посади.   Ревізія шляху для проєктованої зелїзницї льокальної з Шепаровець до Делятина відбуде ся дня 5 н. ст. червня о 1-ій годинї з полудня в бюрі староства в Коломиї, а дня 6 н. ст. червня о 3-ій годинї з полудня в урядї громадскім в Делятинї. Интересовані можуть там ставити свої жаданя.   Нове "политическое общество" на Буковинї під назвою "Народная Рада" оснували в Чернівцях: посол д-р Вас. Волян, посол Ив. Тиминьскій, Андр. Геличиньскій, д-р Ем. Калужняцкій, д-р Вол. Филипович, посол Іоан Бежану (зрумунщений Русин) і сов. Фил. Калитовскій. Єсть то москво-румуно-фіньске общество політичне вимірене против "Рускої Ради" остаючої під проводом буковиньских Русинів народовцїв. Найцїкавійша річ, що тепер знайшов ся між москвофілами і йде з ними durch dick und dunn посол Ив. Тиминьскій, котрий ще не так давно був найбільше зненавидженого особою у москвофілів, а "Галицкая Русь" инакше єго прізвище не писала, як лиш "Туманьскій". Tempora mutantur — нинї той "Туманьскій" уже фіґурує в "Галицкой Руси" яко "изряднѣйшій патріотъ русскій, членъ видѣла краєвого, господинъ Иванъ Тиминскій". Не завидуємо!   Торговця дївчать, Хаскеля Альтберґа з Перемишля, котрий вже кілька разів був судово караний за висиланє живого товару до Царгорода, найдено перед кількома днями неживого в Сянї. Позаяк на голові трупа була глубока рана, то заходить підозрінє, що Хаскля хтось убив і кинув до води.   Велику шайку злодїйску викрила і арештувала оногди львівска поліція. На Знесїню зловлено сими днями звістного злодїя Мойс. Меллєра, а сей видав всїх своїх спільників. Головним спільником був Вільгельм Сивак, а крім того належали до шайки Сам. Фішер, Йона Мільфельд і Йосель Бат. Всї они крали від десятьох лїт і продавали крадені річи девятьом жидівским купцям. Меллєр видав і купцїв в руки поліції, а то з мести за се, що не хотїли єму дати єго части зиску з крадених річей.   Дѣло   