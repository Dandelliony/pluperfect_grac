◦ ◦ ◦ ◦ ◦ ◦ ◦ ◦ ◦ ◦

Зміна власности. Добра Затвірницю повіта лїського, обіймаючі більше як 5000 морґів, купив оногди від пп. Міллєра і Кльосого ґр. Едвард Мицельскій.
З Перемишля пишуть нам: Тайна поліція перемиска зловила сегодня [28 н. ст. липня] шпігуна россійского, як робив скіци і нотатки коло фортів на полях перемиских. Шпіон представляє себе за професора якоїсь россійскої ґімназії і єсть Поляком.
Огонь вибух дня 22 н. ст. липня о ½11 години перед полуднем в Дмитровичах мостиского повіта. Огонь повстав, як догадують ся через те, що парубок кинув при молоченю в стодолї папіроса в солому. Поломінь обгорнула стодолу і, хоч вітру не було, але що люде були в поли при роботї і не було кому ратувати, спалило ся вісїм загород селяньских а шкода отаксована на 5000 зр. З вісьмох потерпівши селян було лиш 4 убезпечених. Щастє, що не було вітру та що сторожа огнева в Судовій Вишнї прибула з сикавкою і зльокалізувала огонь, котрий наближав ся вже до церкви.
Нову стацію телєграфічну з обмеженою службою денною отворено в Микуличинї, повіта надвірняньского. Стація сполучена з урядом почтовим і повнить функції від 24 н. ст. липня.
Факультет медичний при львівскім університетї має бути, як доносять до N. fr. Presse, дефінітивно з роком шкільним 1892/93 отворений.
Міністер торговлї маркіз Бакегем прибуде завтра рано до Львова. Всї урядники почтові мають явити ся в уніформах о 7 годинї рано в будинку дирекції почтової.
Загальні збори общества им. Качковского відбудуть ся 8 н. ст. вересня у Львові в сали "Народного дому". В проґраму входить богослуженє, потім звичайні справозданя, відчит, внесеня головного видїлу і філій, вибір видїлу, по скінченю офіціяльної части перекуска а вечером концерт з танцями.
Дрібні вісти. Посол Юл. Романчук виїхав на вакації до Пасїчної п. Надвірна; там перебуває також голова товариства имени Шевченка п. Дам. Гладилович. — Посол Ол. Барвіньскій виїздить завтра на вакації до Стрия. — Виставу природничо-лїкарску в Кракові замкнено в недїлю 26 н. ст. липня. — Славний подорожник африканьскій Стенлі, пробуваючій тепер в Швайцарії, упав підчас проходу і зломив ногу. — Маршалок краєвий кн. Сангушко повернув з своєї подорожи инспекційної з над Висли до Львова. — Цїсар дарував громадї Прокурова, повіту косівского, 100 зр. на внутрішне уладженє церкви. 