◦ ◦ ◦ ◦ ◦ ◦ ◦ ◦ ◦ ◦

Видїл товариства "Львівскій Боян" пригадує своїм членам що завтра, в пятницю, о годинї 7-ій вправи передконцертові хору мішаного, і взиває их, щоби в комплєтї і точно явили ся. —В. Ш.   Нунцій Аліярді у Відни приймав ві второк наших владик, повертаючих з Риму, митрополита Сильвестра Сембратовича і епископа Юліяна Пелеша на авдієнції а опісля були запрошені на обід у него.   Галицкі еміґранти перед судом у Bідни. Передвчера переведено в віденьскім судї 27 карних розправ против перехоплених 36 еміґрантів з Галичини в віцї від 19 до 21 лїт, отже в віцї рекрутаційнім. Обжаловані висказували, що лише тяжка нужда селян в краю зневолила их до еміґрації. Опис нашої нужди викликав велике вражінє. Обжалованих позасуджувано на арешт від тиждня до місяця, а по відбутю кари будуть вислані назад до Галичини.   Краєвий маршалок ґр. Стан. Бадені удїляє авдієнцій від 1–2 години з полудня що дня з виїмкою вівтірків і пятниць.   Посол д-р Кароль Леваковскій, — як телєґрафують до Kurjera Lwowsk-ого, зложив вчера мандат до ради державної. Що єго до сего кроку спонукало, має подати д-р Леваковскій письменно до відомости своїх виборцїв [міста Львова]. Мимо зложеня мандату д-р Леваковскій не усуває ся з житя політичного.   Стан холєри в Галичинї. Новою місцевостію, в котрій холєра появила ся, єсть Целїїв, пов. гусятиньского; там занедужала і померла 1 особа. З попередних днїв остало на вчера в прочих місцевостях, холєрою навіщених, 10 осіб хорих, занедужали 4, виздоровіли 2, померли 3, отже остає в лїченю 9 осіб.   Цїкавий процес против одного польского ксьондза скінчив ся сими днями в Кракові. Річ була така: В Лішках під Краковом уродила ся заможному селянинови Петрови Вонсикови перед кількома місяцями дитина. Коли прийшов до костела охрестити дитину, місцевий священик кс. Андрій Баньскій заявив, що він не може приняти за кума Петрового брата Франца, бо він читає заборонені епископом виданя кс. Стояловского. На заміт вітця дитини відказав священик: "Як не приведете иншого кума, то про мене, можете дитину дати собі і у жидів обрізати!" Петро Вонсик мусїв взяти иншого кума. По хрестї пійшли на плєбанію а тут кс. Баньскій накинув ся на Петра Вонсика і назвав єго "лайдаком" і т. п. Вонсик внїс жалобу на кс. Баньского до прокураторії в Кракові. В наслїдок того справу переведено в судї повітоввм в Лішках. Судья увільнив кс. Баньского, хоч він сам признав, що відправляв Вонсика "до жидів на обрізанє дитини", а два свідки зізнали, що він Петра Вонсика назвав "лайдаком" і т. п. Вонсик відкликав ся до краєвого суду в Кракові. Там на розправі оборонець кс. Баньского доводив що священик дїлав в интенції епископского посланія против видавництв кс. Стояловского, однакож трибунал узнав кс. Баньского винним обиди чести і засудив єго на три днї арешту або 15 зр. кари грошевої.   П. Александер Мишуга все гостить в Кіїві, виступаючи в опері тамошного театру міского. Недавно виступив в "Гальцї" Монюшка, не граній в Кіїві. Публика приняла гру і спів п. Мишуги в роли Іонтка з ентузіязмом. Спів єго в тій роли, переходячи з пориваючою силою всї ґами чувства чоловіка розжалобленого і дізнавшого заводу, був, пишуть, пріймаючій. Публика, зібрана дуже численно на представленю, формально засипувала сцену цвітами.   Дѣло 