З Тернополя пишуть нам. — Кольонизаційний проєкт.

З Тернополя пишуть нам: Дня 12 н. ст. мая наш театр дав в Тернополи на остатнє представленє мельодраму Карпенка-Карого "Хто винен?" Автор змалював тут один бік з семейного житя, доторкнувся одної великої рани, розкрив єї яко щирий прихильниць реализму литературного з переражаючою правдою, і над сею картиною поклав важкій знак питаня. Не місце тут відповідати на се: "Хто винен?" — бо відповідь скомпликована як і на всї проблєми соціяльного житя та вимагає ширшої критики. Обмежусь тілько на зазначенє і оцінку гри артистів. Она випала досить вдоволяючо, а передовсїм належиться признанє п. Осиповичевій (Варка), п. Керницкій (Софія), пп. Яновичеви, Вільшаньскому і Підвисоцкому. В загалї-ж запримітили ми, що тепер артисти наші поводяться сміливійше на сценї — не так, як перше, після одного майже моделю — через що тепер і особи драматичні набирають більше индивидуализму. Признак се добрий, тілько режисерія повинна уважати, щоби ся свобода индивидуализму не переходила певних границь, котрі зазначує сама пєса, котру виставляєсь на сценї. Публику — зовсїм нечисленну — попращав п. Янович словами: "Дай Боже побачитись в лїпших часах!" На двірци зелїзниці пращали відїзджаючих артистів пп. Геців і Ром. Бачиньскій. — Евг.
Кольонизаційний проєкт. О. Наумович помістив в "Русском Вѣстнику" статью, в котрій радить справити емиграцію галицких селян, именно "погибаючих з голоду" Лемків підкарпатских, замість до Америки до полудневих губерній Россії. О. Наумович пише: "Коли 100.000 Галичан вивандрує, их грунти сейчас закуплять сусїди і зискають значнїйші просторони для своїх господарств, а емигранти одержать капитал на купно землї в Россії. "Русскій Вѣстник" додав до тої статьї такі замітки: Давно вже минув час, в котрім Россія бажала для себе стягати сих або тамтих кольонистів; тепер має она доволї власних сил і не потребує глядати помочи деінде... В теперїшну пору Россія не має права нї видати копїйки нї відступити шагу своєї землї кому иншому, як лиш своїм підданим... Чи знає о. Наумович, що селяне з осередних і полудневих губерній виходять тисячами на Всхід, глядаючи лиш кусника землї, щоби виживити свою рідню? З переселеня тих Лемків до Россії вийшла-би на певно користь, лиш не для Россії, а для тих Лемків. 