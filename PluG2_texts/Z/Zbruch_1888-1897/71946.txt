◦ ◦ ◦

Ц. к. краєва Рада шкільна ухвалила дня 12 с. м. установити для видїлової школи женьскої і обох мужеских народних окремого учителя жидівскої реліґії; заложити школу в Семенівцї, в повітї городеньскім; именувати Марка Зінґера учителем мойсеєвої реліґії при 7-клясовій женьскій школї в Самборі, Теодора Турчана учителем в Гайворонцї, Осипа Плешкевича в Гребеннім, Марію Ґуставову в селї Любичи, Франца Лінднера директором женьскої школи выдїлової в Коломиї, Тому Блашкевича учителем, в Бережанах на Адамівцї, Осипа Білявского на передмістю містечко в Бережанах, Василя Стеткевича сталим управителем в Чернятинї. Крім того призвала ц. к. кр. Рада шкільна директорови Едвардови Харкевичеви другий пятилїтный додаток.
Відчити для женщин, устроювані заходом "Руского Товариства Педаґогічного" у Львові, розпочинають ся на ново в недїлю дня 16 жовтня в комнатах "Рускої Бесїди". Сеї недїлї о годинї 4ій з полудня буде читати з исторії рускої літератури проф. рускої ґімназії п. Володимир Коцовскій.
З салї судової. Онуфрія Леськова, що убив Ив. Ломагу — о чім ми вчера доносили — засудив трибунал на три роки вязницї. — Вчера зачала ся розправа против Павлини Штібор, обжалованої о те, що забила дитину. Дня 10 липня слуга Марія Тарнавска побачила, як якась жінка за рогаткою городецкою у Львові, щось закопувала до землї. Жінка тая утекла, а Тарнавска найшла в земли ще живу дитину, котра аж в шпитали померла, бо земля занадто придусила єї. Павлину Штібер зловлено а она признала ся до вини, каже, що она мала до того важну причину.
Малини в осени. На ринку львівскім стали продавати малини, зібрані в Бруховичах коло Львова.
В Печенїжинї воюють динамітом, коли вірити вісти Gazet-и Kolom. В середу именно кинув хтось комином до дому бурмістра тамошного п. Гесля набій динамітовий, котрий екпльодував, розвалив піч і ушкодив урядженє. Подібний, але ще сильнїйшій патрон динамітовий підложено в домі свояка бурмістра. На щастє той патрон не вибух. Слїдство веде ся.
Огнї. B Пикулицях під Перемишлем згоріло пять загород селяньских, а на Перекопаній фільварок капітана в пенсії Бубничка. На Буковинї згорів фільварок Милиця, власність Богосевича. Шкода 200.000 зр. В Коломиї згоріли чотири доми муровані серед міста.
Спільники розбійника Семередіого. Здаєсь, що віденьскій поліції удало ся вже вислїдити спільників розбійника Семередіого, котрий, як звістно, нападав на віденьских годинникарів і золотарів. Оден з них називаєсь Лазар Тірнавер, лїт 19, волоцюга, караний вже давнїйше, а другій Франц Весселі. Тірнавера вже арештовано. Він старав ся при протоколї доказати, що дня 16 вересня, коли то Семередій напав був на склеп Штоллього і там побив Ляммеля, не був у Відни, що тогди був в дорозї, але доказ єму не удав ся. Поліція віденьска показувала фотоґрафії обох тих спільників Семередіого сусїдам Штоллього і всї они признали, що то ті самі люде, що крутили ся під ту пору коло склепу Штоллього, коли там став ся розбій. Весселіого однакож ще не зловлено. 