◦ ◦ ◦ ◦ ◦ ◦ ◦ ◦ ◦ ◦

Буковиньскій митрополит Морарію-Андрієвич виїхав несподївано до Відня, а виїздови єго приписуєсь значінє політичне. Барон Кравс мав поинформувати ґр. Таффого, що митрополит веде свою політику румунізації через церков в такій уже спосіб, що в иитересї державнім стерпіти того не можна. Як митрополит не перебирає в средствах, доказом того єсть, що він остатними часами побратав ся з россійским аґітатором Купчанком і був єму помічним до скликаня віча. По информації даній бар. Кравсом ґр. Таффому — митрополит "не з власної охоти" виїхав до Відня.
Гостина цїсаря у Львові підчас сегорічних маневрів потреває три днї. Для уложеня остаточної проґрами удає ся намістник сими днями до Відня.
Вибори до ради міскої у Львові будуть розписані вже на 12 н. ст. липня. Речинець виборів установлено так скоро для того, щоби підчас гостини цїсаря у Львові функціонувала вже репрезентація міста. Давні карти лєґітімаційні будуть важні при тім голосованю, а хто их не має, повинен зголосити ся до маґістрату по дуплікат.
Краєва вистава у Львові в 1894 роцї. На запрошенє тїснїйшого комітету зібрало ся дня 29 н. ст. червня в сали ратушевій у Львові около 150 осіб, котрі вибравши одноголосно кн. Адама Сапігу презесом, приймили одноголосно рішенє устроїти в 1894 роцї загальну виставу краєву у Львові. Відтак принято орґанізаційний статут, виготовлений після статута тамтогорічної ческої вистави в Празї. Комітет вистави буде складати ся з предсїдателя; кн. Адама Сапіги, чотирех заступників предсїдателя (ґр. Стан. Баденіого, Авг. Горайского і президентів міст Львова і Кракова), пятьох почетних президентів з осіб запрошених орґанізаційною комісією, делєґатів міст і корпорацій і з осіб кооптованих комітетом, котрого члени обовязані на основний або ґаранційний фонд підписати бодай 250 зр. До комісії покликано взагалї 32 осіб самих Поляків, з Русинів нїхто не увійшов до неї.
На полях ерекціональних в Язлізчику, належачих до латиньского пароха в Бродах о. Свистерского, підгортало кількадесять робітників бараболї в сам день лат. Божого Тїла дня 16 червня 1892.
Огнї. Дня 28 н. ст. червня о 1-ій годинї з полудня повстав огонь в реальности Яблоньского в Болехові. При сильнім вітрі і посусї було би могло цїле місточко упасти жертвою огня. Однако завдяки енерґічному ратункови удало ся около 3-ої години з полудня зльокалізувати огонь.
На нищенє лїсів жалують ся в дописи до одної львівскої часописи мешканцї Рогатинщини. На обширах двірских в Липици горішній, в Стратинї і Дубрневі убуває від кількох лїт що раз більше лїсів кождого року. Лїси нищать ся тут безнастанним рубанєм на веснї і в лїтї, корчованєм, пашенєм худоби по зрубах і кошенєм трави. З лїсів, що в згаданих обширах двірских мають мати 500 морґів истнує ще ледве 1/4 часть з того. Наслїдки сего нищеня лїсів показують ся вже тепер, бо рік річно навіщують тамошні околицї бурі і гради, чого давнїйше не бувало, а селяне мусять за паливом і матеріялом будівляним їздити нераз много миль.
Черновецка рада міска радила оногди над тим, чи має взяти участь в будівничій виставі у Львові. Радні Румуни і д-р Штравхер були противні тому, а за сим заявили ся ліберали, Поляки і инші. При голосованю показала ся рівність голосів і з огляду на се рішив президент Кохановскій своїм голосом і справу в користь обісланя вистави черновецкою громадою. 