Вибори до Ради міста Львова.

Рускій комітет виборчій оголосив на мурах міста слїдуючу відозву:   "Братя Виборцї міста Львова! При виборах до Ради громадскої міста Львова виступають Русини львівскі яко самостійна ґрупа з власним комітетом виборчим і власною лістою радних. Знані нам усїм историчні обставини зробили нас, Русинів, у Львові, осередку руского населеня Галичини, невеликою і малосильною ґрупою. Чуємо се, але почутє тої малосильности не повинно відбирати нам духа. Противно, ми мусимо дбати о то, щоби чесною працею, просвітою і невтомимою боротьбою за наші народні права дорабляти ся чим-раз більшої сили. Яко горожане м. Львова мають Русини крім загально-горожаньских интересів ще і свої спеціяльно-народні рускі интереси, і для того треба нам, і сама справедливість вимагає, щоби в новій Радї міскій засїли також наші репрезентанти, мужі, котрі би були спосібні боронити наших народних справ, а заразом зуміли причинювати ся й до успішного полагоджуваня справ загально-міских уміли і хотїли працювати для розвою і добра столицї краю.   Наші народні жаданя всїм відомі і справедливі. Ми бажаємо, щоби особливо в шкільних і церковних справах Рада громадска м. Львова більше увзгляднювала наші народні потреби, була прихильнїйша до нашого народного розвою, нїж доси. Особливо бажаємо запевненя успішнїйшого розвою одинокої на весь Львів рускої школи народної имени М. Шашкевича, більшого нїж доси увзгляднюваня науки рускої мови у всїх школах людових львівских, а особливо в школах дївочих і фахових і т. д. — Стоячи на становищи чисто народнім і бажаючи при тім порозуміня і згоди обох братних народностій, ми Русини бажаємо, щоби поступуванє репрезентації столичного міста Львова супроти наших народних интересів було справедливе, подиктоване духом щирости і рівноправности!   Від кандидатів наших до Ради міскої жадаємо надто, щоби в справах господарки міскої держали ся слїдуючої проґрами: 1) Побільшеня видатків на просвіту народну, а особливо на полїпшенє стану народних учителїв; 2) Більшої нїж доси дбалости о найбіднїйші верстви людности, а затим: опіки над убогими, над підкиненими дїтьми, реформи оплат консумційних в цїли узисканя дешевших цїн артикулів конче потрібних до житя, пильнованя справи дешевих помешкань, нічлїжних домів і огрівалень для бездомних і т. д. 3) Більшої дбалости о чистоту і порядок (освітленє, каналізацію, чищенє улиць і т. п.) в містї, а особливо на передмістях. 4) Більшої ощадности і економности в адміністрованю доходів і добрами міскими, побільшуваня доходів громади без обтяжуваня біднїйших верств. 5) Заведеня більшої правильности в фунґованю маґістрату і єго орґанів, усуненя всякого непотизму і протекційности і упрощеня бюрократичної формалістики сполученої з безвзглядним трактованєм біднїйших і слабших.   Братя Русини, Виборцї львівскі! Наші жаданя скромні і ясні! Всї чесні люде повинні з ними погодити ся, повинні станути разом з нами. Але треба поперед усего, щоб ми самі чесно і сміло стали при них. Не відтягайте ся від голосованя! Най жаден рускій голос не пійде марно, не впаде на людей, що не люблять ясного світла і простої дороги! Най ті вибори будуть першою пробою, що Русини можуть здобути ся на згідне, явне і чесне поступованє. Разом до урни!   Рускій комітет виборчій: Предсїдатель Василь Нагірний. Члени видїлу: Бачиньскій Роман, Голейко Михаїл, Ковальскій Димитрій, д-р Павенцкій Лев, о. Стефанович Александер, Спожарскій Михаїл, д-р Сельскій Щасний, Цеглиньскій Роман, д-р Франко Иван.   До сего додаємо ось що: Рускій комітет виборчій видав також руску лісту кандидатів на радних міста. Позаяк т. зв. комітет міщаньскій і міскій, котрого звичайно зовуть "маґістратским", на сей раз при укладаню своєї ліси майже зіґнорував Русинів, длятого рускій комітет увійшов в порозумінє з иншими комітетами і на основі их ліст приняв на свою найвідповіднїйших кандидатів польскої народности, щоби тим допомогти впровадити их до ради і новими спосібними силами єї відсвіжити. Ми сподїваємо ся, що кождий Русин віддасть до урни тілько руску лісту, бо буде се також протестом против поступку комітету "маґістратского".   _______________   В лістї руского комітету виборчого випущено [єдино через недогляд при переписуваню лісти до друку] п. Генрика Реваковича, редактора Kurjer-a Lwowsk-ого. Просимо руских виборцїв конечно умістити в рускій лістї п. Генрика Реваковича! — За комітет В. Нагірний.   Дѣло 