Розправа судова.

Цікава розправа судова відбувалась вчера а нинї покінчиться в секції ІІІ. львівского суду міско-делегованого. Річ йшла о провину з §§. 487 і 488 (обида чести), котрої допустились: краківскій книгар Гиммельбляв і бувшій ректор Піярів в Кракові о. слотвиньскій, а потерпівшим був д-р Антін Малецкій, автор польскої граматики, професор литератури польскої, вицекуратор заведеня им. Оссолиньских і пр. Прокураторія, котру заступав п. Сумпер, внесла обжалованє на основі жалоби д-ра Малецкого сего змісту: З сим роком кінчиться концесія заведеня им. Осс. на друкованє книжок для шкіл народних, видана министерством просвіти і кураторія почала заходитись о продовженє сеї концесії. Коли вже ті заходи мали по доброму покінчитись, знайшовся книгар краківській Гиммельбляв, що поробив якісь перешкоди і клевети та министерство продовжило концесію лиш на один рік а не на десять. Куратора заведеня, князя Андрїя Любомирского, відвідав у Львові кс. Слотвиньскій і представивши єму оферту краківского товариства, завязаного для видаваня таких книжок, о користнїйших условіях для цілого краю, заявив, що в заведеню лучаються великі надужитя, бо сам Малецкій ховає до кишенї 12.000 зр. з того видавництва а Гиммельбляв має на се докази. Кн. Любомирскій сказав се д-рови Малецкому і тепер суд рїшає в сїй цілій справі. Кн. Слотвиньскій означив перед судом оферту Гиммельблява так, що Гиммельбляв обовязався: зложити відповідну кавцію; ціни книжок знизити о 49 до 50%; давати добрий папір і оправу; що року давати для убогих дїтей безплатно книжок на 25.000 зр. а комитетови краківскому в тій самій ціли ще за 12.000 зр., заведеню им. Осс. платити що року по 6.000 зр., а видїлови краєвому також по 6.000 зр. для фонду шкільного. Хто допускаєсь надужитя в заведеню им. Осс., кс. Слотвиньскій не знає, але що се єсть, доказують слова референта комисії шкільної в соймі гр. Стан. Баденія, котрий сказав, що край волить сам сховати до кишенї 12.000 зр. як хто третій. Переслухано ще сина Гиммельблява, котрий заступає свого отця, князя Любомирского і проф. Малецкого, а нинї має судія оголисити засуд. 