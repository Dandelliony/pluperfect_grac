З нових виборів. — З черновецкого университету. — Продав свої добра. — "Димник" засаджено. — Дрібні вісти.

З нових виборів до ради міста Стрия в ІІІ-тім крузѣ виборчім вийшло 5 Русинів міщан, 4 Жиди і 3 Поляки.
З черновецкого университету подає "Буковина" ось яку звістку: Виклади на черновецкім университеті розпочались через репарації доперва минувшого понедїлка. Проф. д-р Стоцкій читати-ме сего півроку про "Руску старину" і "Лїтопись Нестора". Більше не почуєш і сего року на нашім университеті, бо і з "практичних вправ" на теології остала хиба одна катихитика та й то на такім язичію, котрого нїхто не зрозуміє.
Продав свої добра п. Станислав Поляновскій кн. Ад. Сапізї за 1,300.000 зр. і 8.000 зр. річної ренти досмертної. Добра ті, Мошків і сусїдуючі фільварки, були страшно задовжені, так що п. Поляновскому лишилась лише досмертна рента, виплачувана кн. Сапігою.
"Димник", горб за черновецкою митрополичою палатою, засаджено деревами і перетворено в парк, котрий при засадженю "цісарских дубів" названо "взгірєм Габсбургів".
Дрібні вісти. У Львові помер совітник скарбової дирекції, Фридр. Блюм. — Гумористичним газетам віденьским заказала прокураторія брати до своих тематів короля Милана і єго розвід з Наталією. — Дня 21. н. ст. падолиста відбудеся в Коломиї вінчанє п. Кипр. Сербеньского, вислуженого капитана, з п-ю Катариною Ротовою. — В Путилові ухвалено в день цісарового ювилею положити камінь угольний під будову нової школи народної имени "Франц Іосифа".  