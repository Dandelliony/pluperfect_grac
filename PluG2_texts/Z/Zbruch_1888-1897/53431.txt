◦ ◦ ◦ ◦ ◦ ◦ ◦ ◦ ◦ ◦

Ґр. Мечиславови Борковскому, послови до ради державної і на сойм, надав цїсар гідність шамбеляна з увільненєм від такси.
Проєкт будови всхідно-галицких зелїзниць льокальних обнимає ще шлях з Острова, коло Тернополя, до Галича. Сей шлях однак не буде безпосередно дотикати Бережан, бо буде поведений через Козову.
Спека панує вже від кількох днїв у Львові. Доскуляє она найбільше молодїжи шкільній, то-ж власти шкільні розпорядили, щоби в деяких школах не відбувала ся наука в годинах пополудневих.
Вибір доповняючій одного члена ради повітової в Калуши з ґрупи громад сїльских відбуде ся дня 4 н. ст. серпня а такій же вибір одного члена з ґрупи місточок і мість дня 6 н. ст. серпня.
В справі науки ґімнастики в школах середних, видала краєва рада шкільна обіжник до учителїв шкіл середних, щоби они підчась ферій старали ся з власної охоти познакомитись з теорією і практикою вправ ґімнастичних. До того уряджено для кандидатів курс вакаційний в "Соколах" галицких. До тепер однакож не зголосив ся нї оден учитель і дуже справедливо замічає Kurjer Lw., що цїла справа позістане на папері так довго, доки не заведуть по ґімназіях обовязкової науки ґімнастики і не установлять осібних відповідно платних учителїв до удїлюваня тої науки.
Підводний корабель. В Шербурзї у Франції робила комісія, зложена з адмірала Жерве і многих офіцирів маринарки і инжінірії, пробу з новим підводним кораблем "Ґубе". Корабель занурившись на кілька метрів глубоко в воду, обертав і порушав ся у всїх напрямах так скоро і так легко, що, єсли би судити з тої першої проби, квестія підводної плавби розвязана. "Ґубе" се першій корабель, що може довільно заглублятись під воду, плисти вперед і в зад, обертати ся на бік, підноситись в гору і виконувати всякі обороти. Єсли би так було а францускі денники додоказують, що так єсть, то вигадка Юлія Верна в повісти "Двацять тисяч миль під водою" оправдала би ся. 