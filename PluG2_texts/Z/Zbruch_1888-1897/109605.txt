◦ ◦ ◦ ◦ ◦ ◦ ◦ ◦ ◦ ◦

Білєти вступу на засїданя соймові будуть видавати ся в канцелярії соймовій (І поверх) завсїгди в передодень засїданя вечером між 5 а 7-ою годиною. Білєти на перше засїданє будуть видавати ся в недїлю 27 грудня від год. 11—1-ої в полудне.   Товариство Руских женщин в Перемишли устроює на дохід убогої шкільної молодежи вечер з танцями дня 21 н. ст. сїчня [в четвер] 1897 р. в сали міскій. Запросини розсилають ся.   Про арештованє кс. Стояловского в Будапештї доносять ґазети ще такі дальші вісти: Кс. Стояловскій укривав ся в домах польских робітників в Будапештї, знаючи, що за ним слїдять. Арештованє мало наступити в хвили, коли кс. Ст. в одязї стрілецкім вибирав ся виїхати до Білграду. Арештованого віддала поліція прокураторії державній, а та має поробити кроки до видачі єго австрійским, взглядно галицким властям судовим. Робітники польскі і знакомі кс. Ст—го старають ся всїми силами, щоби єго не видано австрійским властям. В тій цїли удали ся з просьбою до Гавр. Уґрона, щоби він постарав ся о интерпеляцію в соймі угорскім, а Уґром мав приречи се зробити.   Торговля дївчатами. Одна поважна особа подає таку вість о тій поганій торговли: В Копичинцях збільшає ся послїдними часами виїзд молодих дївчат на "добрі посади і зарібки" в Америцї, via Черніцї. Вихвалюють ся знамениті відносини американьскі і вигідне житє; навіть россійскі відносини бувають представлювані в дуже добрім світлї, бо кажуть, що там так легко о рубель як у нас о 10 кр. Всьо то, очевидна річ, баламученє несвідомих аби заманити до домів розпусти в Константинополи, або деинде на Всходї. А між тим ті байки дїлають дуже шкідливо, бо богато хороших дївчат покидає навіть службу і по кілька их виїздить до Чернівцїв, а звідтам за границю. Навіть молоді замужні жінки так набили собі голову "зарібками", що покидають чоловіків і виїздять. Оповідають о случаях, що самі родичі заохочують дочки до виїзду, а один умираючій отець сказав до своєї дочки: "Шкода, що ти з тамтими не поїхала, я знав би, що ти щаслива і був би спокійний!" Ті байки о "посадах і зарібках" розпускають потайки гандлярі живого товару.   Дрібні вісти. Цїсар затвердив вибір Клима Торосевича, дїдича з Русилова, на маршалка, а о. Мих. Цегельского, пароха в Камінцї стр., на заступника маршалка ради повітової в Камінцї струмиловій.   Дѣло 