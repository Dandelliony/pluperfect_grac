◦ ◦ ◦ ◦ ◦ ◦ ◦ ◦ ◦ ◦

Огнї. Дня 8 н. ст. жовтня погоріло в Пацикові сїм господарств до тла. Вітер був сильний, води не було, а люде працювали в поли. Шкода виносить около 10.000 зр. Причина огню не знана. — Дня 16 н. ст. вересня погоріло було — як ми доносили — в Липици долїшній, рогатиньского повіта, сїмох господарів. Огонь повстав через злу будову комина. Нїхто з погорілцїв не був обезпечений. Дня 3 н. ст. жовтня горіло в тім селї другій раз. Тамошний господар Иван Рубаха, трохи придурковатий і пяниця, мав злість на свого сусїда і постановив єго підпалити. Щоби відвернути від себе підозрінє, підпалив на перед свою хату в надїї, що від огня займе ся і хата сусїда. Тимчасом стало ся инакше; вітер повіяв в противний бік і від огня займили ся будинки місцевого управителя двірского і також спалили ся. Виновник признав ся до вини, тілько жалував перед судом, що єго сусїд не погорів.
Маєтність Сплотвину з 14 селами, власність бар. І. Лібіґа, має — як нам пишуть від Богородчан — набути на власність архикнязь Альбрехт. Відпоручники архикнязя вже по другій раз ведуть переговори в Солотвинї. В наслїдок того наміреного дїла застановлено дальше трасованє шляху зелїзного Станиславів-Сеґедин [з Надвірни до Станиславова], бо на випадок закупна ключа солотвиньского архикнязем Альбрехтом шлях зелїзницї поведесь з Надвірни без сумнїву по-при Солотвину, Богородчани, Лисець до Станиславова. За таким шляхом сильно старав ся цїлий повіт, староство, рада повітова, посол о. Мандичевскій, а скарб солотвиньскій обовязав ся зложити готівкою на будову 50.000 зр. і забезпечив зелїзници на кільканацять лїт великі доходи з перевозу дерева. Однакож все те доси бувало неувзгляднюване з оглядів стратеґічних. Може бути, що на випадок, як ключ солотвиньскій перейде на власність архикнязя Альбрехта, архикнязь своїм впливом підопре заходи цїлого повіта.
О незвичайнім злочиньстві доносять з бохеньского повіта. В селї Ґавлові, 1½ милї від Бохнї, займає посаду учительки панна Марія Л. Вже минувшого року переслїдував єї паробок Тома Холист, котрий навіть за напад на єї особу дістав ся до вязницї. Коли єго по 6 місяцях випущено на волю, вернув він до села і дня 22. н. ст. жовтня в ночи вломив ся до мешканя учительки та ножем так єї поранив, що она находить ся в небезпезности житя. Злочинця арештовано. Панна Л., боячи ся погроз Холиста, просила свої власти вже давнїйше о перенесенє єї з Ґавлова, однако безуспішно.
Дурисвіт. Дня 7 н. ст. жовтня придержано в Мизуни Федя Сабана з Ракова, котрий ходив зі скарбонкою і збирав гроші нїби-то на костел. В скарбонї єго найдено ще 1 зр. 70 кр. Сабана відставлено до суду в Долинї.
Срібні гроші конвенційної валюти, т. є. сороківцї, таляри і т. ин. будуть виняті з обігу з днем 31 н. ст. грудня. До того часу можна згадані гроші виміняти після номінальної их вартости, пізнїйше-ж вже лиш з утратою около 30%. Годить ся тут зауважити, що між нашими богатїйшими селянами суть ще такі, що любують ся в давних срібних грошах і мають часом значнїйшу скількість тих же. Нехай же спішать тепер з виміною, щоби опісля не виставили себе на страту.
Самоубійства. Оногди застрілила ся у Львові Марія Стурчиньска, жена вахмайстра від уланів. Причина самоубійства не звістна. — В тім самім дни кинув ся з вікна другого поверха при ул. Оссолиньских ч. 4 в намірі самоубійчім льокай Кароль Благий, але крім сильного потрясеня і потовченя не потерпів значнїйшої шкоди. Причиною сего наміреного самоубійства була нещаслива любов.
Буджет міста Відня виказує на 1898 р. у видатках 34 міліонів а в приходах 32 міліонів. Дефіцит 2 міліони має покритись з припасів касових, котрі виносять півтретя міліона. В прелімінар видатків вставлено півтора міліона на будову шкільних будинків, 600,000 зр. на каналізацію, 1½ міл. на брукованє улиць а один міліон зр. на розширенє водопроводів.
Дрібні вісти. Цїсар дарував громадї Хлопчичі, в повітї рудчаньскім, 50 зр. підпомоги на будову школи. — Маршалок краєвий кн. Евст. Сангушко виїхав вчера зі Львова до Гумниск. — Презідент висшого суду краєвого Яков Симонович, жертвував з нагоди ювілею 40 лїтної служби 1000 зр., а то 500 зр. на побільшенє Фонду коренного фундації на запомоги для вдів і сиріт по урядниках судових і 500 зр. на збільшенє фонду товариства дієтарів і урядників.
Американка панї Е. П. Лінева з Нового Йорку постановила підчас всесвітної вистави в Чікаґо 1893 р. прочитати 3—4 публичні лєкції про народну руско-україньску музику. Проґрама уложена в той спосіб, що на перші лєкції призначила панї Лінева піснї народні, в подїлї на рубрики: піснї любовні, историчні, кобзарскі, весільні і инші. На другі лєкції припадала-би штучна музика: романс, дуети, хори, опера. Все те має бути представлене співом, хором і пр. При помочи маґічного світла має бути кожда сцена илюстрована в костюмах, типах народних, а також єї рапсодів-кобзарів, лїрників, поетів. До сего потребує панї Лінева матеріялу, пісень відповідних, малюнків, строїв, типів і пр. Щоби придбати се все, удаєсь панї Лінева до мене з просьбою, щоби і заняв ся зібранєм повисшого матеріялу в Галицкій Руси. [На Українї упрошений до того М. Лисенко.] Хвиля се дуже важна коли наша народність буде представлена аж за Океаном при всесвітній виставі в своїх найкрасших етноґрафічних формах, тож сподїваю ся, що Вп. Земляки поспішать чим скорше помогти пани Ліневій довести дїло до ладу. Всякі матеріяли прошу присилати на мої руки найдальше до 1-го лютого 1898 р. Позаяк на покритє коштів посилок як і взагалї на сю цїль я нїяких фондів не маю, прошу посилки до мене висилати оплачено. [Всї рускі часописи прошу о перепечатанє сеї відозви.] — Проф. Вол. Шухевич у Львові, ул. Чарнецкого 26. 