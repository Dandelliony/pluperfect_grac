Розслїди палєонтольоґічні. — Опришок. — З над лївого берега Днїстра.

Розслїди палєонтольоґічні
П. Т. Оссовскій, яко відпоручник комісії антропольоґічної краківскої академії наук, з порученя сеї комісії розслїджував сего лїта під взглядом палєонтольоґічним середну область межиріча Збруча і Серета, именно часть полудневу повіту скалатского, повіт гусятиньскій і части повітів чортківского, залїщицкого та борщівского. На тім просторі відкрив і розслїдив численні а дуже розличні роди передисторичних останків, именно кладовища нетїлопальні з гробами камінними, скринковими, підплитовими, також з гробами в рядку з віку камінного і бронзового; кладовища тїлопальні з урнами з кінця віку бронзового і початків зелїзного, також кладовища т. зв. цегольні, з віку камінного, відзначаючі ся мальованою керамікою гробною, вкінци камінє з обрядів реліґійних і много предметів з каміня, кости, бронзу і зелїза. До найцїкавійших останків на тім просторі наложить печера в Більчу, котра відзначаєсь і своїм обємом і своєю фантастичною будовою. Внутр печери правдивий лябірінт коридорів, ходників і комор, та ще нїхто не дійшов их кінця. Все то вижолобили атмосферичні води алювіяльні в треторядних верствах збитого ґіпсу. При помочи властителя сеї печери кн. Льва Сапіги, розслїджено сей підземний вертеп в довготї 312 метрів. Найдено много кістяків, покритих сталяґмітом вапняним, а при них знаряди кістяні мальовану кераміку. Надїють ся, що цїлковите розслїдженє печери достатчить величезні добутки археольоґічні, тож і забезпечено вхід до тої печери. Опришок.
В судї черновецкім веде ся цїкавий процес против Вартолома Антонова о злочиньство розбою і рабунку. В. Антонов, чоловік 28-лїтний, Липован, россійскій кольоніст з Білокирницї, занимав ся про око зарібком але головним занятєм єго було розбійництво та рабівництво по дорогах. Прокураторія закидає єму, що 1) дня 19 липня 1889 в товаристві незнаних судови спільників, на гостинци межи Герца а Дорогой в Румунії напав Антонов двох подорожних Якова і Исаака Ґроніхів, а прикладаючи им револьвер до грудей, вимусив у них всю готівку, яку мали і тогдї опришки пустили их дальше в дорогу; 2) в ночи з 26. липня с. р. також з незнаними доси людьми вдер ся Антонов до хати Шміля Ґросмана в Новоселици россійскій через вирване вікно і в присутности усїх хатних зрабував все, що мало яку небудь цїну, а відтак утїк; 8) в кінци дня 9 марта с. р. той сам Антонов прийшов вечером до жида Айзика Хабота в містї румуньскім Герца і там впросив ся на ніч. В ночи, коли всї поснули, отворив двері і впустив до хати кількох своїх спільників, кинув ся з ними на Хабота й єго жінку та задушив их в ліжках. Відтак обрабували дім, забрали около 5.000 франків готівки і утекли. Австрійскій жандармерії удало ся схопити сего небезпечного опришка Антонова, а найдено при нїм цїнну мошонку та золотий перстень з буквами J. G. Злочинець не признаєсь до вини анї не хоче зрадити товаришів а о перстеню каже, що найшов єго на дорозї. На питанє, відки мав гроші, що вів так безжурне та гуляче житє — відповідає, що знає різні ремесла і зарабляв більше як деякій "учений". Переслухано цїлий ряд свідків і обох братів Ґроніхів, котрі під присягою зізнали, що их власне той самий Антонов напав був свого часу на дорозї. З над лївого берега Днїстра.
Працюючи від 35 лїт над нашим народом, з котрого походжу, стикаючи ся з тим народом щоденно, видячи єго добрі і злі сторони, знаючи єго спосіб мисленя, єго нужду: нераз застановляю ся над єго будучностію і так собі думаю: Милий Боже!
Хто двигне той нарід в єго культурнім і матеріяльнім взглядї яко нарід самостійний? Правда, народна просвіта зачинає процвитати, декуди і бит матеріяльний улучшає ся, і самопізнанє зачинає межи народом прозябати — але то все иде поволи, за надто поволи, бо перепон єсть богато і для народу самого і для тих, що над ним трудять ся.
З великим задоволенєм читав я бесїду соймову нашого умного і дїятельного посла Юліяна Романчука. Він, обдумавши глубоко положенє pyского народу, поставив ясну проґраму народну, політичну і національну. Дай Боже, щоби тая проґрама, принята зичливо в соймі, поправила наше положенє, щоби увільнила нас від безпідставних підозрівань о стремленє до "Москви і шизми", і щоби в слїд за тим устали і ті всї секатури, якими нам часто докучають... Ми Русини, виплекані під убогою нашою стріхою на святій галицко-рускій земли, вірні преданям нашого народу, вірні австрійскій державі і єї династії, будемо єї підпирати і за проґрамою наших народних проводирів наше національне і культурне житє розвивати, а до святої згоди з другими народами стреміти. Хотя поводи, котрі побудили нашого заступника до єго виступленя в соймі, не вповнї суть звістні, я пересвідчений твердо, що не які еґоістичні вигляди, але тілько щира идеальна любов до народу єго наклонила, щоби Русинів представити яко льояльних людей правительству, котре не відкаже нам своєї підпори в слушних наших жаданях.
Помістїть, Пане Редактор, сих кілька слів від сельского священика, котрий, будучи в 1848-ім роцї ще студентом у Львові, спішив нераз на Раду руску до семінарії a по бомбардованю Львова дня 2 падолиста 1848 р. до звалищ нинїшного Народного Дому, і прислухував ся там внесеню пок. о. Трещаковского, фельдвебля з 1814 р., "просити милостивого цїсаря Франц-Іосифа о подарованє звалищ університетских." Смішком взяли тоє внесенє сельского священика, а нинї слово єго стало ся величезним дїлом — коби лише на повне добро нашому народови!
Селюх. 