◦ ◦ ◦ ◦ ◦ ◦ ◦ ◦ ◦ ◦

15-ий полк піхоти, рекрутуючій ся з Тернопільщини а стаціонований штабом і всїми чотирма баталіонами у Львові, святкував тут дня 20 с. м. при сприяючій погодї незвичайне свято 50-лїтного ювілею свого полко-властителя Адольфа архикнязя люксембургского і князя нассавского. О 8-ій годинї рано відправив війсковий священик рускій о. Лїтиньскій польну службу Божу в касарни і виголошено три промови в рускій мові до приналежних полку; именно промовили: о. Лїтиньскій, оберстляйнант і один капітан. Кільканацятьох офіцирів і шіснацять підофіцирів надїлено ордерами і медалями а декорацію передприняв в сїй торжественній хвили сам командуючій ґенерал XI. корпуса. Потім відбув ся пир; тілько грища для вояків мусїли з причини смерти архикн. Кароля Людвика занехати ся. Кромі сего святкованя ювілею у Львові — виїхала на приказ цїсарскій депутація до Люксембурга, а знов з-відтам приїхав до Львова відпоручник архикнязя нассавского.   Вечерок "Жіночого кружка" в Коломиї дня 19. мая випав дуже добре мимо дощу, котрий певно богато гостям зовсїм перешкодив прибути, а инших опізнив, бо зібрались доперва около 10-ої години. Салї були гарно прикрашені нашими панями. До танцю стануло 36 пар. Котіліон з хорошими приборами був справдї милою несподїванкою для всїх гостей. Буфет, богато заосмотрений, був у зарядї пань "Жіночого кружка". Всї забавляли ся свобідно і весело, не диво, бо самі панї кружка не жалували великого труду, щоби всїм вимогам відповісти і вечерок зробити як найкрасшим. Весела забава протягла ся до 6-ої рано і аж білий день пригадав одним, що треба йти до звичайного занятя, а иншим відпочити. І справдї всї з жалем розходили ся, бажаючи нашому "Жіночому кружкови" найкрасшого розвою та щасливого довершеня наміреного заснованя дївочого института в Коломиї!   Демонстрація студентів рільничої школи в Дублянах. Від двох лїт заведено при школї рільничій в Дублянах интернат для студентів сеї школи. Оногди видав директор интернату Фромель устне розпорядженє, котрим заборонив студентам принимати в интернатї гостей, що приїздять з околицї або зі Львова. У відповідь на таке розпорядженє всї студенти интернату, в числї 43, забрали свої річи і перепровадили ся до мешкань приватних в селї. Се стало ся коло 11-тої години рано. В пів години опісля приїхав директор Фромель до Львова до маршалка краєвого ґр. Стан. Баденього і повідомив єго о тій демонстрації, а вернувши до Дублян, скликав конференцію професорів школи до наради в тій справі. Яке рішенє запало, не знати, однак говорять, що заведенє буде розвязане, нові вписи розписані і що чотири студенти не будуть приняті. Студенти постановили з своєї сторони, коли би справа так мала скінчити ся, солідарно виступити з заведеня.   В купелевих місцях: Шклї і Риманові будуть з днем 1-ого червня с. р. створені телєґрафічні стації в тамошних урядах почтових на час сезону купелевого, т. є. до кінця вересня, з ограниченою службою денною.   Пригода ґр. Баденього. В ночи з середи на пятницю вертав ґр. Бадені з вечірного засїданя палати послів, їдучи своїм повозом. Нараз з бічної улицї напротив опери надїхав віденьскій фіякер і впав з цїлим розмахом на повіз президента міністрів. А треба додати, що й повіз ґр. Баденього їхав в повнім розгонї. Візник ґр. Баденього упав з козла, конї сполошені зломали дишель і разом з дишлем відірвали ся від повозу та побігли в повнім ґальопі через Ringstrasse, де их здержано аж коло готелю Imperial. Візник ґр. Баденього небезпечно потовк ся, а ґр. Бадені лиш в наслїдок того вийшов цїло з сеї пригоди, що зломив ся дишель і конї пірвали упряж.   Дрібні вісти. В поїздї поспішнім зі Львова до Кракова відобрав собі перед Бохнею житє вистрілом з револьверу правник Тайхман, син покійного анатома краківского Тайхмана. Причиною має бути нещаслива любов.   Дѣло 