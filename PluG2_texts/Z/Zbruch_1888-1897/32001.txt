З Станиславова пишуть. — Основують тамошні патріоти читальню. — О далекосяглости нових пушек. — Акція в справі голодовій.

З Станиславова пишуть: Дуже важною справою для Станиславова єсть полученє міста з передмістєм Книгинином. Не кождий може знає, що се на першій погляд так велике місто Станиславів обмежає ся властиво лиш до середмістя і не довгих улиць а всї ті гарні домики поза рогачками міста стоять вже на грунтах села Книгинина. Книгинин окружаючи довкола Станиславів становить окрему громаду з своєю власною управою, цілком независиму від міста, і хоч користає з добродїйств, яке подає так близьке безпосередне сусїдованє з містом, не поносить нїяких тягарів міских крім незначного причинку до шкільного фонду. Від давна стараєсь міска рада перевести якесь полученє з Книгинином, а здаєсь що та справа полагодить ся вже вскорї, бо і намістництво звернуло на ню свою увагу. В звязи з повисшою справо стоїть хоч би така на око маловажна квестія. При виборах до міскої ради не допущено до голосованя урядників зелїзничих а то тому, що ті урядники, урядуючи на двірци станиславівскім, приналежать вже до Княгинина, бо на грунтах сеї громади стоїть станиславівскій дворець. В громадї Водниках, повіту бобрецкого, основують тамошні патріоти читальню. Статути ще в першій половинї грудня 1889 року вислали до затвердженя ц. к. намістництву. До читальнї зараз зразу приступило 20 членів, а число те, розуміє ся, значно зросте, коли читальня увійде в житє. Водники — громада нинї щаслива, маючи священика о. Іосифа de Топір Каміньского, що, де треба, обстає за русчиною, і взірцевого учителя п. Олександра Голиньского. Один из основателїв читальнї водницкої, доносячи нам про читальню, описує обширно, кілько то муки нажила ся тота громада через довгій час з всякими учителями, доки не прибув п. Голиньскій. Насамперед якійсь повстанець кругом калїка удав ся до инспектора о посаду, а той зіслав єго до Водник. Той повстанець почав зараз будувати в рускій школї Польщу — притьмом завзяв ся дїти польщити. —Mów: bąk! Дитина не годна. — Mów: bąk, bo сі język wykręcę! Приѣхав бувшій п. инспектор окружний і, як котра дитина вихавкала bonk, похвалив: A to ślicznie! Але коли почав парохією завідувати о. Іосиф de Топір Каміньскій, почав упоминатись о рускій язик викладовий. То викликало велика бурї-громи і так колотило ся довшій час. Серед того громада діставала потім за чергою учителїв: Поляка, відтак Нїмця, потім знов Поляка ожененого з жидівкою. Громада уже так молила Бога, щоби допустив якого гідного учителя Русина, тай вимолила: від вересня 1889 року став у нас учителем п. Голиньскій, Русин. Тепер дїти в школї днювали-б і ночували-б, а громадяне від вересня не знають о екзекуції за неходженє дїтей до школи. Серед того щастя в нашій школї постановили ми оснувати собі читальню..." О далекосяглости нових пушек, які заведено від р. 1888 в прускій армії, можна пересвідчитись з оповіщених недавно войскових приписів що-до их уживаня. Стрїл несе взагалї на 3800 метрів при 32 степенях елевації. На 300 метрів пробиває куля на скрізь зелізну плиту грубу на 7 міліметрів. На 100 метрів пробиває сухе дерево соснове грубо 80 сантиметрів. На 800 метрів куля пробиває таке дерево грубе чверть метра, а в що в віддаленю 1800 метрів, се значить майже два кільометри пробиває дошку грубу 5 сантіметрів. В такій віддали куля заглублюєсь до 10 сантіметрів в пісок. Середно грубі мури з цегли не хоронять достаточно перед стрїлами, бо дві кулї, що одна по другій поцілять в одно місце, пробивають на скрізь мури. Акція в справі голодовій. Як звістно, завязав ся у Львові польскій комітет ратунковий, а до участи в нїм розіслав президента міста Львова п. Мохнацкій до 360 осіб такі запросини: Щоби нести поміч людности рільничій нашого краю, потерпівшій від минувшорічного неврожаю а в дальшім ходї, загроженій голодом, завязує ся комітет під моїм проводом. Уповаючи в досвідний патріотизм, в найлїпшу охоту служити добрій справі і в готовість до жертв, де йде о се, щоби нести пільгу страждучій людскости, маю честь запросити Вп. пана взяти участь в акції ратунковій, а вельми причините ся до дїла гуманітарного і патріотичного, за що Вам припаде вічна вдяка. Перші збори і уконституованє комітету ратункового відбуде ся 29 н. от. сїчня с. р. о 6-тій год. вечером в сали ратушевій. Львів в сїчни 1890. Мохнацкій. — Львівскій віддїл ц. к. галицкого товариства господарского скликав на день 25 н. ст. сїчня с. р надзвичайні загальні збори з таким порядком дневним: Справа язви неврожаїв, а именно розвага над способами можливого єї усуненя і над питанями поставленими комітетом товариства господарского: 1. Яка буде потрібна скількість збіжа на засїв для тих рільників, котрі з власних запасів не в силї обсїяти? 2. Чи можна се збіже набути в околици; в противнім случаю, з-відки треба би єго спроваджувати? 3. Яка буде потреба доповненя робучого инвентаря, на стілько що найменше, щоби необходимі господарскі роботи весняні можна виконати? 4. Яких потреба средств грошевих для доставленя збіжа на засїв і для доповненя инвентаря? 5. Кілько треба грошей для виживленя людности, діткненої найбільшим недостатком? Товариство господарске завізвало крім своїх членів також всїх господарїв до участи в тих зборах, щоби своїми радами підпомогли ту акцію ратункову. 