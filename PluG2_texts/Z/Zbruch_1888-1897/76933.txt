◦ ◦ ◦ ◦ ◦ ◦ ◦ ◦ ◦ ◦

Сходини "Клюбу Русинок" відбуватись будуть кождого вівтірка між годиною 3 і 6 в великій комнатї "Рускої Бесїди". За ласкаве відступленє тої комнати на цїли "Клюбу" складає видїл Світлому товариству "Руска Бесїда" сим прилюдну подяку. — Г. Шухевичева, І. Федаківна.
Видїл "Львівского Бояна" пригадує своїм членам, що завтра в четвер о годинї 7-ій вечером вправи хоральні. З огляду на близькій [8 н. ст. марта] кояцерт "Бояна", видїл просить явити ся точно і в комплєтї. Перед вправами о годинї 6-ій засїданє видїлу "Бояна". — В. Ш.
До відомости ц. к. суду в Теребовли. Велике нещастє лучило ся в горальни Різдвяньскій побіч Струсова дня 16 с. м. З причини експльозії кітла вісїм робітників покалїчило, двох смертельно попарило. Як зачуваємо, місцева власть ще не донесла о тім до суду, аби против виновних зарядив слїдство.
Увільненє фундації від еквівалєнту. Перед кількома днями доносили ми, що львівскій уряд виміру належитости вимірив за десятлїтє еквівалєнтову належитість в висотї 10.356 зр. 37½ кр. від рухомого майна стипендійної фундації им. Сам. Гловиньского, стоячої під зарядом видїлу краєвого. — На рекурс, внесений в тій справі видїлом краєвим до краєвої дирекції скарбу, відповіла тая-ж, що згаданий наказ платничій неважний і поручила урядови виміру належитости відписати цїлу жадану суму. Розпорядженє се мотивувала краєва дирекція скарбу тим, що фундація Гловиньского єсть добродїйна і має служити для бідної молодежи, а такі фундації вільні від еквівалєнту.
Дар для папи. Цїсар Франц Іосиф дав папі в день ювилею на памятку касетку, дуже гарно зроблену, в котрій було 100.000 франків в золотї. За ті гроші казав папа устроїти публичну читальню в Ватиканї.
Убійство на вартї. Коло війскового маґазину порохового у Відни стояв на вартї в ночи з пятницї на суботу вояк Ив. Копичек, а коло дальшої части маґазину вояк Игн. Трапелля. В наслїдок мраки здавало ся Копичкови, що хтось підходить до него і він візвав єго три рази задержатись. Коли не дістав відповіди вистрілив в напрямі з-відки наближав ся чоловік, котрий зараз повалив ся на землю. Показало ся, що се був Трапелля.
Еміґрація селян з ґуберній гродненьскої і ковеньскої звернула ся, як з-відтам пишуть, від Бразилії на Сибір. Вже минувшого року виеміґрувало богато селян на далекій всхід, а в сїм роцї на весну має туди вибратись о много значнїйше число білоруских селян. Додати треба, що і правительство россійске підпирає ті змаганя і гадає в першім рядї заселити своїми кольоністами західний Сибір, котрий визначає ся плодовитостію землї і може ще виживити найменше яких 50—60 міліонів людей.
Дрібні вісти. Цїсар дарував греко-кат. комітетови парохіяльному в Любени, в повітї городецкім, 50 зр. підмоги на реставрацію церкви. 