Зі Львова. — Від Городка.

Зі Львова. [Віче польских студентів]
Були часи, що розєдненє між Русинами Поляки старали ся використати в тій цїли, щоби перешкодити згодї Русинів. Наші противники не доглянули що і у них розєднанє єсть і що прийти може час, що власне тогдї, коли Полякам солідарність буде конче потрібна, розєднанє між ними вирине на верх в цїлій своїй силї.
Ми як-раз мали нагоду бачити се на вічу польских академіків. Віче, про котре говоримо, відбуло ся дня 7 н. ст. червня в сали політехнічній о годинї 7 в вечер. Хоч там мали бути студенти університетскі, техніки, студенти школи дубляньскої, ветеренарії і школи лісної, то однак усїх присутних було лишо 160.
Віче відкрив академік Ернест Адам промовою, в котрій зазначив, що цїлею віча єсть рішити, які постуляти мають поставити львівскі студенти Поляки до видїлу краєвого в справі спровадженя мощей Мицкевича. По полагодженю формального уконституованя зборів забрав слово яко референт ак. Домбровскій і предложив слїдуючі внесеня:
Академіки львівскі домагають ся удїлу при спровадженю мощей Мицкевича і тому жадають, щоби видїл краєвий приняв до комітету трох представителїв львівскої польскої молодежи; щоби одного з них вислав до Парижа; щоби допустив до голосу над домовиною Мицкевича і в Парижи і в Кракові представителя львівскої молодїжи.
Тоті внесеня принято (помимо опозиції ак. Подковича против їзди до Парижа, за котру непотрібно видав би край ще і на львівского депутата, без котрого можна обійтись) і до комітету вибрано ак. Ернеста Адама, студ. університету (шляхетского демократа) Суржацкого, студ. школи дубляньскої (поступового), і a priori представителя техніків, котрого они самі мають вибрати. Доси не було опозиції. Аж коли прийшло ся вибрати речника з поміж тих трох, поступовцї оглянули ся, що зле, бо через переважаюче число академиків на вічу вийде не Суржицкій, а академік Адам. Для ратованя ситуації поставили на речника Подковича, але противна партія майже закричала их. Підчас промови Подковича гамір піднїс ся такій, що годї було зрозуміти єго слівця, а оден з консерватистів зачав свистати. Яко защитник консервативної партії говорив голова Крчек. Він зазначив, що свист нїчого не значить, бо і "не оден з поступових свище на улици"; що они консерватисти уступити не можуть, "бо в кождім цівілізованім світї більшість становить о репрезентації загалу" і т. д. і т. д. Як бачите, не обійшло ся без комічних сцен. Остаточно вибрано на речника ак. Адама, а оден з присутних дивував ся, що то він буде говорив в Кракові, коли вже все вискаже в Парижи. Ак. Адам відповів, що хиба говорити буде то саме і тут і там...
Хома З...ч. Від Городка. [Робітники в фабрицї паперу в Черлянах. — Осторожно з волокитами.]
День 1 мая с. р. проминув в фабрицї паперу в Черлянах цїлком спокійно, хоть власти політичні налякані, мабуть крикливими голосами жидівско-нїмецкої праси, з тревожливим напруженєм дожидала кінця того дня, а "орґани безпечности" цїлу ніч були на ногах, пильно надслухуючи, якій там вітер віє з папірнї. Тимчасом чорний дим валив з комина фабрики цїлий день і ніч, як звичайно, а нїкому з робітників анї на гадку не прийшло робити якій-там страйк або постановляти якійсь робітницкій празник.
За то в день 1 червня зробили робітники папірнї малу несподїванку єї властителеви, застановивши роботу на 12 годин (від 6 рано до 6 вечер). Но і тут не мали робітники на увазї нїякого економічного мотиву свого кроку анї не улягали нїякій посторонній аґітації, лиш по просту бажали першій день Зелених свят руских спокійно собі відсвяткувати. Зараз же в вечер того дня повернули всї спокійно до своєї роботи і так маленька тая проба страйку мов-би "реліґійного" скінчилась без дальших наслїдків.
Як то всюда треба бути обачним в обдходї из всякими волокитами, що то вибирають ся на село "людей дурити", показує слїдуючій факт. До священика о. В. в Повітнї приходить якійсь порядно одягнений панок та предкладає єму до купна цїлий сервіс столовий з хіньского срібла, котрий буцїм то викупив з заставу. Умовившись о цїну, священик дав єму гроші і той йде собі з Богом. Но самої тої ночи якійсь злодїй вибиває одну шибу в вікнї, влазить до передпокою та забирає священикови всю ґардеробу і инші річи, які лиш міг запопасти. Рано, побачивши обікражу, телеґрафує священик до Львова, підозріваючи, що нічний "ла вірко" (як нарід називає майстрів, що уміють лазити вікнами) a вчерашний продавець сервісу идентичні особи, сам же пускає ся фірою до Львова, вступаючи по дорозї до кождої коршми. Зараз у третій коршмі здибає свого панка знакомого, як заїдаючи смачний снїданок, тримав коло себе якійсь обємистий клуночок. Не роздумуючи довго, розвязує той підозріний клуночок та находить в нїм всї свої украдені річи. Злодїй, бачивши сеє, накивав пятами, але два жваві паробки зараз єго здогонили та віддали в безпечні руки.
А. 