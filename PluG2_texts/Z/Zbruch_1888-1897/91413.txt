◦ ◦ ◦ ◦ ◦ ◦ ◦ ◦ ◦ ◦

Зїзд соціял-демократів, про котрий ми вже згадували, — відбуває ся від двох днїв у Львові. Єсть се третій з черги зїзд польскої партії соціял-демократичної (першій і сей третій у Львові, а другій в Кракові), а беруть в нїм участь відпоручники пооодиноких польских товариств соціялістично-робітничих. Зїзд скликаний на основі §.2-го закона о стоваришенях; наради відбувають ся в сали ґімнастичній школи им. Мицкевича. З нагоди зїзду видали редакції Now-ого Robotnik-а у Львові ґазети Naprzód в Кракові брошурку, в котрій подано короткій нарис розвитку партії соціялістичної в Галичинї, враз з додатком исторії т. зв. независимих соціялістів львівских. Наради зїзду отворив зецер Маньковскій, яко найстаршій віком соціял-демократ і єго вибрано презесом конґресу. Відтак всї участники вибрали ся в похід на кладовище Личаківске для відкритя памятника Болеслава Червіньского. На пополудневім засїданю складав Pеґеp з Кракова справозданє з дїяльности комітету аґітаційного для західної Галичини. З демонстрацій найлїпше удалось свято 1 мая в Кракові, бо взяло в нїм участь 6000 робітників. Краківскій комітет орґанізує поодинокі міста, як Тарнів, Новий Санч, Бялу і т. п. Рівнож удало ся комітетови навязатп тїснїйші зносини з Остравою і Карвином. В рр. 1893 і 1894 відбуло ся заходом краківского комітету 89 публичних зборів, а з того один під голим небом в Новім Санчи. Було кілька страйків. Поліція і власти спиняють роботу комітету увязненями і карами грошевими. Другого дня нарад складано справозданє з дїяльности комітету для всхідної Галичини. Комітет видає дві ґазети: Now. Robotnik-a і в жидівскім жарґонї Arbeiter-a; перша ґазета розходить ся в 1200 а друга в 600 примірниках. Зборів відбуло ся менше як в Кракові, а маніфестацій було дві: за загальним голосованєм 1 мая і в честь Костюшка. Зі стрейків удав ся найлїпше мулярів. Орґанізація робітників жидівских не веде ся за-для браку відповідних аґітаторів. — По вислуханю справозданя відпоручника Черновець, зачала ся дискусія над реформою редаґованя ґазет сторонництва.   Засїданє старшини товариства ґімнастичного "Сокіл" у Львові відбуде ся в четвер дня 16 н. ст. серпня с. р. о годинї 8-ій вечером в хатї товариства, улиця Підвалє ч. 7. На порядку дневнім: Справа резиґнації голови п. Василя Нагірного. — Мих. Голейко заступник предсїдателя, Володимир лаврівскій справник.   Міністерство просвіти дозволило завести з найблизшим роком шкільним семінарійні вправи при викладах рускої мови і літератури в університетї черновецкім і призначило в тій цїли на премії за семинарійні роботи 100 зр. а на закупно підручної бібліотеки 200 зр.   Для всїх шкіл середних на Буковинї завело міністерство просвіти руску граматику видану д-ром Смалем-Стоцким і д-ром Ф. Гартнером.   Спір о кусник поля став ся причиною страшного злочину в Теребовли. Дня 1 н. ст. серпня вивабили Михайло і Андрух Ворончії свого вітчима Павла Полишевского в поле і там убили єго. Секція виказала поломанє всїх ребер, обірванє легких і заломанє черепа. Виновників вислїдив теребовельскій жандарм Лонгин Лукашевич і віддав их до суду. За причину убійства подали увязнені спір о кусник поля.   З причини наміреної подорожи цїсаря до Львова приїхав тут оногди кватирмайстер цїсарского двора Вуко Бранкович. Подавши подрібні постанови що-до приїзду цїсаря, повернув вечером до Відня. Натомість лишив ся у Львові прибувшій з ним рівночасно шеф цїсарскої служби Вундер Бальдіґер і сей задержить ся тут довшій час, бо єму поручено устроєнє комнат для цїсаря в палатї намістництва. Як звістно, має цїсар приїхати до Львова дня 7 н. ст. вересня.   Підмоги для термінаторів. З фундації им. цїсаря Франц Іосифа, основаної пок. д-ром I. Малиновским, розписує маґістрат міста Львова конкурс на пять підмог для термінаторів по 60 зр. річно. Підмоги будуть роздані 11 н. ст. вересня с. р. на памятку гостини монарха у Львові в 1880 роцї. О ті підмоги можуть убігати ся лише бідні хлопцї, христіяньского віроисповіданя від 10 до 14 лїт, що учать ся ремісла у Львові, єсли добре ведуть ся і віддають ся пильно науцї. Просьби, заосмотрені метрикою хрещеня, свідоцтвом убожества і свідоцтвом шкільним, як також потверджене корпорацією свідоцтво від майстра о поведеню компетента, треба вносити до маґістрату у Львові найпізнїйше до кінця серпня с. р.   Пошести. В Добрівлянах дрогобицкого повіта, слабують люде на кроваву бігунку, від котрої умирає богато дїтей, навіть по четверо й пятеро денно. В наслїдок сеї недуги заборонило дрогобицке староство мешканцям Добрівлян відвідувати відпусти в Рудках, однако лїкаря до Добрівлян ще не вислано, хоч пошесть лютить ся там вже два тижднї і забрала вже кількадесять дїтей.   В Перемишли випущено минувшої недїлї о 6-ій годинї рано 200 почтових голубів з Будапешту. Голуби відлетїли зараз, але з причини вітру прибули до Будапешту аж о 5 ½ годинї вечером. Воздушне віддаленє між Перемишлем а Будапештом виносить 500 кільометрів.   Дрібні вісти. Намістник ґр. Бадені приїхав був вчера з Буска до Львова, щоби взяти участь в заупокійнім богослуженю за пок. архикнязя Вільгельма і вечером повернув до Буска, а в середу приїзджає до Львова на постійне перебуванє. — Міністер просвіти дозволив, щоби почавши від 1895 р. преліміновано по 200 зр. річно на кошти наукових подорожей для бідних слухателїв політехніки у Львові. — В Перемишли упокоїла ся дня 12 н. ст. серпня трилїтна донечка пп. Игнатія і Олени Власюків — Мануся. Се вже друга дитина яку пп. Власюки стратили від місяця. — В Бабинї під Калушем померла Меланія Розвадовска, жена посла Томислава Розвадовского.   Дѣло   