◦ ◦ ◦ ◦ ◦ ◦ ◦ ◦ ◦ ◦

Міністер справедливости ґр. Шенборн має приїхати, як се ми доносили, на візитацію судів в Галичинї. Разом з міністром будуть їздити президенти апеляційних судів, краківского і львівского, пп. Зборовскій і Симонович.
Архікнязь Альберт, ґенеральний инспектор армії, виїхав вчера разом з шефом ґен. штабу, бар. Беком, і з войсковим почотом, зложеним з пяти офіцирів ґен. штабу і лїкаря полкового, зелїзницею черновецкою зі Львова до Бібрки на маневри. На двірци зелїзничім явив ся намістник Бадені і инчі урядники. Дня 6 вересня виїде арх. Альберт з стації Бібрка-Хлїбовичі до Львова а відтак через Стрий на Угорщину.
Новий деканат установив львівскій ординаріят митрополичій в аепархії львівскій. Деканат сей буде називатись галицкій, а за то перестає називатись таким же именем деканат станіславівскої епархії і буде називатись єзупільскій. До сего нового деканату галицкого будуть належати приходи: а) з давного галицкого деканату: Бовшів, Галич, Демянів, Дубівцї, Залуків, Хриплин, Нїмшин і Тустань; б) з калуского деканату: Войнилів, Мединя і Перевозець; в) з журавеньского деканату: Дубовиця, Мартинів і Сївка; г) з рогатиньского деканату: Болшовець, Ганівцї, Кинашів, Скоморохи старі, Скоморохи нові і Яблонів. — Також именовано вже, як се вчера ми донесли, для сего нового деканату о. Симеона Ткачуника з Бовшова деканом, о. Юліяна Копистиньского з Галича першим а о. Іоана Гургулу з Гановець другим віцедеканом.
Субвекцію в квотї 1000 зр. порішив видїл краєвий виплатити в р. 1890 громадї міста Коросна на здвигненє будинку, в котрім має поміститись краєва школа ткацка.
На засїданю черновецкої ради міскої 2 н. ст. вересня радний п. Вацль внїс проєкт побільшеня радних з 50 на 60. Рада приняла проєкт , а маґістрат має в тій цїли поробити підготовленя, щоби сей проєкт перевести успішно.
Відзначенє. Цїсар надав золотий хрест заслуги вислуженому старшому учителеви школи народної в Мисленицях, Людв. Сливиньскому.
Нове заведенє патольоґічне. Міністер просвіти затвердив шкіци на будову заведеня анатомічно-патольоґічного в Кракові на ґрунтї шпитальнім a намістництво поручило краківскому староству виготовити без проволоки після затверджених шкіців подрібний проєкт разом з начерком коштів, так щоби перша рата на будову могла бути вставлена в будучім роцї. Новий будинок призначений на поміщенє заведеня патольоґії анатомічної, патольоґії загальної експеріментальної і медицини судової. Всї ті заведеня містять ся тепер по части в невідповідних льокалях винаймлених і по части в старих будинках, цїлком невідповідаючих задачи. Університет краківскій старав ся від давна о инше поміщенє згаданих заведень, тож рескрипт міністерства просвіти з минувшого тиждня робить важний крок в той цїлій справі. Новий будинок буде два рази завбільшки як нова клініка хірурґічна. Шкіци виготовлено в краківскім старостві, маючи на увазї подібні заведеня заграничні, а міністерство затвердило их без нїякої зміни.
Атентат на "бойків" як доносить "Grazeta Przemyska", удав ся перемиским властям вповнї. Синевідскі бойки, як відомо, суть майже одинокими представителями домашного промислу в Галичинї, і тїшать ся загальною симпатією публики. Як у Львові, так і в Перемишли занимали они до сего часу один пляц і торгували там своїми продуктами. Та мабуть, щоби охоронити жидів від конкуренції, заказали перемискі власти громадскі торгувати на заниманім ними пляцу, помимо того, що бойки заалатили за наєм сего місця на один сезон, більше як жиди за цїлий рік. 