◦ ◦ ◦ ◦ ◦ ◦ ◦ ◦ ◦ ◦

Посол о. Гаморак, один из тих трех послів з провінції, що явили ся на загальні збори "Народної Ради" і всї три з довірія зібраних становили поважну презідію зборів, заявив по зборах послови Романчукови і другим послам, що вступає до соймового клюбу руского під проводом посла Романчука, і уповномочнив редактора "Дѣла" оповістити се для прилюдної відомости. Подаючи сю звістку, не таїмо свого вдоволеня, що клюб народно-рускій збільшив ся достойною особою посла о. Гаморака, щирого патріота, бажаючого добра народу свого і вповнї узнаючого прінцип національний. Посол о. Гаморак від часу нової ситуації довго стояв на боцї в роли совістного слїдителя справ і людей, — наконець, по двох лїтах нагляду, прийшов до пересвідченя, що посол Романчук з своїми товаришами заступав і заступає справу руску щиро і совістно, отже яко правдивий патріот, зараз виступив з дотеперішної ролї, а подав свої руки до спільної працї з людьми тих самих добрих і чистих намірів, що і він, — до працї в соймовім клюбі народно-рускім.
"Народна Торговля" — як зачуваємо — заведе в своїй львівскій комнатї до снїдань пиво товариства міщаньского [Burgerlicnes Brauhaus], спроваджуване просто з жерела. Як звістно, при комнатї до снїдань "Народної Торговлї" отворено недавно кухню, котрої брак давнїйше давав ся дуже відчувати. Отже тепер по заведеню кухнї, рух гостей в комнатї до снїдань при "Народній Торговли" що-раз більше зростає. Пільзненьске пиво з бочки і в бутельках, львівске пиво в бутельках, здорові і дуже добрі вина, як і знаменита кухня — все те складає ся на добру славу тої рускої комнати до снїдань.
Цїни обідів для вояків. Міністерство оборони краєвої, порозумівшись з державним міністерством війни, визначило цїни, які має платити скарб войсковий в Галичинї в часї від 1 сїчня до кінця грудня 1893 за обід для вояків від заступника офіцира до найнизшого вояка. Цїни ті слїдуючі: для міста Львова 24½ кр., для Кракова 23½ кр., а для всїх инших стацій переходових 17½ кр.
Нещастна пригода з нафтою. Оногди около 6-ої години вечером лучив ся при улици Фірманьскій у Львові такій факт: В партері одного з домів при згаданій улици жиє поворозничій челядник Фр. Пош. Згаданого дня лежала єго жінка недужа на постели, а він хотїв перенести стіл, на котрім стояла лямпа, в другій кут хати. Тимчасом лямпа вивернула ся, нафта розлила ся на постїль, котру в одній хвили обхопила полумінь. Пош вибіг на улицю, щоби прикликати сусїдів на поміч; за ним вибігла і жінка єго вся в полуміни і зараз зомлїла. Нещастну перевезено до шпиталю, але она так попарила ся, що нема надїї на єї виратованє.
Величезна шиба. Сими днями вставлено в однім віденьскім склепі величезну шибу виставову. Шиба має поверхнї 16 квадратових метрів і важить 7 сотнарів а вставляло єї в рами 18 робітників. Підчас сеї роботи зібрала ся перед склепом величезна товпа цїкавих. До транспорту таких шиб мають австрійскі зелїзницї лише один ваґон.
Дрібні вісти. Цїсар дарував громадї Винятинцї, в повітї залїщицкім, 100 зр. на будову школи. — В Сокали помер д-р Володислав Семетковскій субститут нотаря. — Властителем 77 (самбірского) полку піхоти, котрого штаб находить ся тепер в Перемишли і котрий доси носив имя архикнязя Кароля Сальватора, именований полковник кн. Филип Віртембергскій. 