В справі фантової льотерії на памятник Тараса Шевченка

одержали ми від "Клюбу Русинок" слїдуюче письмо:
"На перших загальних зборах "Клюбу Русинок" передала панї Герасимовичева з Янова справу урядженя фантової льотерії з призбираних праць руских жінок, видїлови "Клюбу Русинок". Видїл розбирав сю справу на своїх сходинах також при участи членів "Клюбу" з по-за видїлу і дотронув ся передовсїм проєкту, котрий поставило свого часу "Дѣло" именно, чи не належало би ті фанти задержати аж до вистави краєвої на р. 1894 — і их там помістити. "Клюб" узнав сей проєкт невідповідним, з огляду на те, що 1) поміщенє фантів на виставі було би получене з великими коштами за оплату місця, та і уладженє відповідних склянних ґабльотів вимагало би великих накладів, що 2) богато з фантів могло-б знищитись через час вистави, а то від мая до падолиста, отже через 6 місяцїв, і що 3) годї було би призбирати з евентуальної розпродажи фантів на виставі такої суми, яку можна буде зібрати з фантової льотерії.
Кромі того роздумував "Клюб" і над иншими проєктами і порішив остаточно: 1) вистаратись о позволенє еміссії льосів на річ фантової льотерії, 2) уладити в жовтни с. р. однодневу виставу в великій сали "Народного Дому", в часї котрої 3) відбулось би публичне тягненє льосів під контролею заступника правительства.
Мотиви до сего рішеня були ось які:
1) з такої еміссії льосів придбано би значнїйшу суму на памятник Т. Шевченка;
2) через еміссію льосів цїла руска суспільність може брати участь в льотерії, а надто всї люде доброї волї, бо такі льоси буде можна набувати в конторах по усїх містах як і посредством приватної розпродажі;
3) урядженє однодневої вистави в сали "Народного Дому" не буде получене з нїякими коштами; а можливі видатки покрились би малим вступом на виставу, в котрій може брати участь і провінція; а
4) тягненє публичне під оком орґанів правительства увільнить "Клюб Русинок" від всїх можливих нарікань.
Відповідне поданє о позволенє урядженя такої льотерії внїс "Клюб" на руки посла О. Барвіньского, а о порішеню еміссії льосів, о часї і способі тягненя повідомить "Клюб" загал земляків, скоро лиш одержить позволенє.
Всї другі часописи просить "Клюб" перепечатати се рішенє.
Від видїлу "Клюбу Русинок". 
І. Федаківна секретарка. Г. Шухевичева предсїдателька. 