◦ ◦ ◦ ◦ ◦ ◦ ◦ ◦ ◦ ◦

Похорон кн. Льва Сапіги відбуде ся в Більчи нинї, в суботу. Ві второк відбуде ся перенесенє мощей до родинного гробу в Красичинї. Видїл краєвий переслав вдові кн. Тересії з Сангушків Сапіжиній свою кондолєнцію з нагоди смерти єї мужа.
Фіякерска анкета, скликана для переведеня реформи львівских фіякрів, відбула сими днями засїданє під проводом директора поліції, совітника Кшачковского. Між иншими заявила ся анкета за введенєм однакової одежи візників, за усуненєм однокінних кариток з 4 сидженями і за помноженєм парокінних фіякрів. — В минувшім роцї засуджено 300-400 львівских візників на 15.000 днїв арешту. На тім терплять властителї фіякрів, отже анкета рішила переміняти кару арешту на відбиранє права бути візником.
Д-р Православ Троян, звістний ческій посол помер в четвер дня 9 н. ст. лютого в Празї. Д-р Троян уродив ся 1814 року, школи ґімназіяльні і студії правничі окінчив в Празї, а відтак віддав ся званю нотаріяльному. В роцї 1848 вибраний був до першого австрійского парляменту, з котрим удав ся до Кромерижа. По оголошеню конституції грудневої виступив знов в парляментї і полишивсь в нїм аж до послїдної хвилї. Від року 1818 був почетним горожанином міста Праги. Д-р Троян перебував кілька лїт в Кракові, навязав близші знакомости з польскими кругами і від того часу звістний був з своєї прихильности до Поляків.
В галицкій виставі краєвій у Львові в 1894 роцї має взяти участь також правительство. Як доносять з Відня до польских часописей має правительство виставити павільони: міністерства скарбу (сіль), рільництва і торговлї, а крім того удїлити субвенцію в формі досить високої ґарантії державної.
Самоубійство. В пятницю відобрав собі житє у Відни поручник в резерві 8 полку уланів д-р Кароль Копаль, урядник в міністерстві просвіти, син ґенерала.
В наслїдок недостач надзору погибло в Новоселици двоє дїтей. Дня 2 н. ст. лютого пійшов селянин Теодорчук з женою до близького місточка, оставивши в хатї двоє дїтей; одно мало 4 роки, друге 2½. Дїти бавились сїрничками і запалили на собі одежу. Коли родичі повернули домів, дїти вже попалили ся на смерть.
Дрібні вісти. Цїсар дарував громадї Витвиця, в повітї долиньскім і громадї Голови, в повітї косівскім по 100 зр. на будову шкіл. — Дирекція поліції у Львові заборонила видавати робітничі часописи Robotnik-і Sił-y, мотивуючи заборону тим, що обі ті часописи становлять цїлість і виходять що тиждня, длятого обовязані зложити кавцію 3.000 зр. — Дня 12 н. ст. лютого відбуде ся в Угринові долїшнім вінчанє п. Юліяна Панькевича, артиста-маляря, з панною Климентією Воляньскою, учителькою в Угринові долїшнім, дочкою судьї з Станиславова п. Клима Воляньского. — В Чернівцях помер вчера польскій писатель Александер Морґенбессер, звістний автор Oboron-и Sokołow-а. — Дня 6 н. ст. лютого помер в Чернівцях Помпілій Піпош, видавець і редактор Gazet-и Bucovine-и, семигородскій Румун, в 36-ім роцї житя. — Дня 12 н. ст. лютого с. р. відбуде ся в Чукви коло Самбора вінчанє п. Григ. Зарицкого, учителя рускої школи вправ при мужескій учительскій семинарії у Львові з панною Гоноратою Кордасевичівною, сиротою по бл. п. о. Теофіли Кордасевичу. 