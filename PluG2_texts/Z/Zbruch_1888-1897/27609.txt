Конець і наслїдки великого стрейку в Лондонї.

Великій стрейк робітників на доках в пристани Лондону, про котрий писали ми в нашій часописи, уже скінчився і то побідою для робітників. Більшу часть жадань, які ставили робітники, уже сповнено або приречено сповнити в будучности. Успіх стрейку належить приписати передовсїм витревалости і солидарности самих стрейкуючих робітників.
Ми згадували вже попередно, що до стрейку прилучилися скоро робітники всяких заводів. Від робітників в пристани перейшов в миг оклик безробітя через ціле місто і вскорї застрейкували також вуглярї, візники, пекарї, деякі складачі по друкарнях, швачки, лямпарї і инші заводи робітничі. Загальне число стрейкуючих дійшло до 180.000. Ситуація ставала що-раз гіршою: робітники пристаней грозили формальною бльокадою цілого острова, робітники ґазові віщували повну темряву в мрачній столици над Тамизою, друкарскі складачі могли одного красного поранку нараз перетяти весь публицистичний і науковий рух столиці держави. Отже рух той робітничій дійшов взагалї до надто широких розмірів, щоби міг не заинтересувати як найширших сфер загалу і не приневолити их задуматись серіозно над єго наслїдками. А до того ще стрейкуючі робітники велися так спокійно і законно, що анї з сторони властей, анї з сторони публики не міг піднестися против них і найменшій заміт. Мимо великої сили і такого знаменитого числа стрейкуючих не сподїявсь анї один ексцес, не пролилась анї капля крови. (По скінченю стрейку віддячились вправдї стрейкуючі товаришам, котрі их зрадили і приняли роботу, однак в часї стрейку оставали і під тим взглядом пасивними.) Лондоньска полиція могла сама без помочи і интервенції війска удержати всюди лад і порядок і тим головно різнився той стрейк від своїх попередників.
Поважне і тактовне становище стрейкуючих зєднало для них прихильність загалу. Публика англійска вглянула в рїч і пересвідчилася, що з одної сторона робітники на доках живуть дуже нужденно, а з другої знов сторони предприємці доків наживають миліони зисків. Опинія публична причинилися збурилась против директорів доків, почато домагатися, щоби цілу пристань взяло місто під свою управу, і тим способом зроблено на предприємців пресію, котра приневолила их поступитися супротив робітничих жадань. А тимчасом, поки то наступило, ишла публика знаменито в поміч стрейкуючим. З самих австральских кольоній прислано им двацять тисячів фунтів штерлинґів, в Лондонї кружили лісти, на котрі збирано щоденно сотки або і тисячі фунтів. Був то може першій случай, де загал віднїсся так симпатично і справедливо до питаня робітничого, хотяй сам стрейк був для загалу дуже некористний і дався єму болючо почути, особливо там, де продукти стрейкуючих (прим. вуглярїв) відносились до заспокоєня щоденних потреб житя.
Значінє лондоньского стрейку лежить не лише в тій одноразовій побідї робітників; стрейк той принїс для питаня робітничого ще важнїйші і дальше идучі наслїдки. Передовсїм спровадив він тїсну і правильну организацію робітничих заводів.
Сама асоціяція робітників на доках числить нинї 18.000 членів. За приміром робітників зорганизувались і инші робітничі заводи, кождий для себе, а кромі того утворили всї разом звязь из собою в формі федерації з спільною генеральною радою, котра має заступати всї заводи робочі, заняті в якій-будь спосіб в пристани, супротив предприємців. Така сильна организація робітників єсть на кождий спосіб значною запорукою скрїпленя их становища в будучности. Стрейк робітників в пристани послужив також многим другим робітникам в Лондонї, котрі користаючи з загально прихильного настрою публики і переполоху між предприємцями капиталистами, уміли в тім часї вибороти собі підвисшенє плати, взглядно скороченє часу праці, а взагалї скрїпив духа серед цілої робітничої кляси та поставив питанє робітниче на лучшу, безпечнїйшу дорогу. 