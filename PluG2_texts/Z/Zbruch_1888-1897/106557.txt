Грізний пожар в Східници.

В копальнях нафти в Східници вибух в ночи з пятницї на суботу о 11-тій годинї грізний пожар, котрий наробив богато шкоди, однак на щастє нїхто з людей не втратив житя.   Копальнї нафти в Східници представляють ся так: Де лиш оком глянеш, всюди вертничі вежі; буде их з 300 по цїлій Східници. Найбільше закопів на Пасїчках. Ропа находить ся тут пересїчно в глубокости 300 метрів, а всї закопи мають єї доволї. При верченю можна пізнати роподатний закіп по тім, що ще на кількадесять метрів перед ропою добувають ся на верх ґази, а відтак сама ропа перта силою підземних ґазів, в хвили, коли свердел має пробити вже послїдну верству, вибухає струєю 20–30 метрів по-над землю, наче справдїшна фонтана. В наслїдок того над цїлим тереном на Пасїчках уносять ся тоті легко запальні ґази нафтові, тож не вільно там нї курити тютюну, нї світити сїрників, нї уживати до машин моторів ґазових.   В Східници лучають ся часто вибухи газів а також і пожари; однак суботїшний пожар, попереджений сильною екзпльозією, був найбільшій від усїх попередних. О 11-тій годинї в ночи зачав добувати ся з закопу ч. 7 в великій скількости ґаз. Мимо заборони огрівано там котел від трансмісії вертничої і освітлювано керат ґазом добуваючим ся з закопу. Від огника займили ся добуваючі ся ґази і наступила експльозія. Узрів се Юрчак, вертник з закопу ч. 6 та що стало єму сили, зачав кричати та відганяти людей занятих при роботї, і сему тільки треба завдячувати, що обійшло ся без жертв в людях. По першій експльозії наступила друга і третя, а кожда сильнїйша.   Першій зачав горіти закіп Гартенберґів ч. 6, потім Замля ч. 7, а за хвилинку закопи кн. Любомирскої ч. 1, 2 і 5, та заразом шість великих деревяних резервоарів на нафту кн. Любомирскої. Огонь заняв відразу все, що лише було на просторі 1000 метрів. Ратунок цїлий обмежено на зльокалізованє пожежі, а акцію вели директор копалень Галявай і инжінєр Смаковскій. Велено викопати відповідно глубокі і широкі рови, щоби здержати ропу, що плила горіючи. Небезпечність була велика, бо з кількох повних резервоарів випущено ропу, щоби спинити дальші експльозії.   Страшний огонь лютив ся цїлу ніч, більшаючи постепенно через цїлу суботу, та аж над вечір устав. Шкода, на скілько можна на разї обчислити, виносить 50,000 зр. Згоріло 28 цистерн ропи, крім невчисленої розлитої, дальше пять веж над закопами і пять приладів вертничих. Огонь був так великій, що о 10 кільометрів віддалений Борислав стояв в клубах чорного гризучого диму.   В недїлю знов згоріла в Східници одна хата. Ратувала интеліґенція, а робітники стояли з заложеними руками і придивляли ся спокійно огневи.   Дѣло 