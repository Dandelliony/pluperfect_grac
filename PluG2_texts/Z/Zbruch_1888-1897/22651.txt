О пожарї Поморян. — З Сокальщини пишуть нам.

О пожарї Поморян подаємо близші вісти: В полуднє дня 7 (19) мая с. р., коли золочївскій декан і парох Поморян, о. Мих. Рудницкій, 70-лїтний старець, відправляв богослуженє, роздався грізний оклик "горить!" і в одній хвили вибігли люде з церкви, щоби ратувати своє добро. При золочївскій дорозї в домі одного жида займився огонь і в одній хвили займилися від него сусїдні доми, між ними приходскі будинки, дзвінниця, школа і читальня. Міщане взялись енергично до ратунку і спасли свою нову церков та вивели худобу свою старенького душпастиря. В загалї упало жертвою огню 60 будинків, а шкоду потерпіли 21 Русинів-міщан і до 30 жидів; з міщан було лиш 7 убезпечених. Дзвінниця з дзвонами, вартости 4000 зр., і будинки приходскі були убезпечені. Згорїла також громадска сикавка, вартости 500 зр. Підчас пожару був сильний вітер, тому і не можна було добре ратувати. — Пишуть нам з Поморян ще такі подробиці о тім пожари: Огонь зачався з старої пекарнї жидівскої, бо комин, плетений з прутя, займився. Дзвінниця, що згорїла, була убезпечена на 800 зр., стопились старинні дзвони, широко звістні в околици, з котрих один коштував 2000 зл. польских. Нова церков, покрита бляхою, хотяй стояла серед огню, не займилася, лиш дах бляшаний потрїскав; другу стареньку церков, що займалася, пригашено лопухами. Найбільше помогли при ратунку п. Алексевич, аптикар і пп. Цавдерери, що словом і дїлом взяли участь в придушеню огню. Огонь був так сильний і обгортав зі всїх сторін, що навіть се згорїло, що повиносили на огороди. Страта велика, не лиш від огню, але і від злодїїв, що порозкрадали виратоване добро; не помогла нї міска полиція, котра повитягала аж шаблї, і постерунок жандармерії.
З Сокальщини пишуть нам: В дописи з Сокальщини, уміщеній в ч. 100 "Дѣла", подана була вість, що п. Поляновскій, кандидат на посла селяньского, хоче купити або бодай заарендувати мале сїльце Лещатів в повітї сокальскім. Сїльця Лещатів не може П. Поляновскій купувати, бо єго яко приналежне до ключа дібр Мошкова, тілько-що продав п. Поляновскій П. Плятерови. П. Поляновскій зарезервував собі лиш мешканє на один рік в Лещатові, щоби мав де на разї з Мошкова випровадитись, а стараєся два малі сїльця Корків з Лубовом набути на власність, бо жаль єму з Сокальщиною розлучитися. 