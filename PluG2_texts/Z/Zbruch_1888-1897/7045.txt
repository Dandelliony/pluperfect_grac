Старий Днїпро — 900-лїтний ювилей христіяньства — Процес антисемита — Петербургскій „Гражданин“ — Америка вабить. — Спільні гроби. — Перенесенє мощей бл. п. гр. Станислава Скарбка.

„Русскій Курьер“ і инші часописи подають звістки, що старий Днїпро наробив великої шкоди у Кієві, а ще більше у Кременчузї. Такої повени, яка сеї весни розлилася в Кременчузї, не було вже довго. Нема що й казати, що повінь та найбільше вчинила лиха злиденній біднотї.
900-лїтний ювилей христіяньства на Руси обходити-ме россійскій уряд єдино з чисто религійним характером. Але епископ і консисторія в Житомири прирадили пошанувати день св. Володимира 15 (27) липня ще организацією двох шкіл. Чи треба й казати, яку би дїйстно велику вагу і шанобу показано тому святу, коли-б у тих школах була рідна руска мова, якої вживав св. Володимир, якою вимовлено на Руси перше слово Христове, першу науку св. євангелія, якої уживали по тих руских школах, що позаводив був у Кієві св. Володимир...
Процес антисемита посла Шенерера скінчився у Відни в суботу по 2-дневній розправі. Суд засудив Шенерера за то, що в ночи з товаришами впав до редакціи „N. Wien. Tagblatt-y“, за злочиньство публичного насильства з §. 83. зак. кар. на 4 місяцї тяжкої вязницї заостреної постом (кара від року до пяти лїт) і на утрату титулу „Ritter“, а товариша єго Герстґрасера за співвину на 2 місяцї вязницї. Шенерер боронився в той спосіб, що він до редакціи зайшов не в злій гадцї, але тілько спитатись, чи правду напечатано, що цїсарь Вильгельм умер. Свідки Шенерера так само зізнавали, але члени редакціи „Tagblatt-у" своїми зізнанями представили рїчь инакше. Після їх зізнань Шенерер, прийшовши до редакціи, крикнув до своїх товаришїв, щоби обсадили дверї, в піднесеній руцї держав палицю, і кричав до редакторів жидівского „Tagblatt-у“ : „На колїна жиди! Schandblattjuden !" Щоби Шенерер командував „Schlagt sie nieder!“ — того не доказано. Адвокат Шенерера зголосив жалобу неважности. Численні прихильники Шенерера виправили єму по засудї велику овацію. Вечером о 10 годинї зібрались перед судом маси народу і раз-у-раз кричали: „Hoch Schӧnnerer!“ — „Pereant Juden !“ Ще перед оголошенєм засуду хтось крикнув: „Шенерера увільнено !“ — а вся маса народу заревіла таким страшним окликом радости, що чверть години годї було їй угамуватись. Полиція очевидно не могла дати собі ради, тожь спроваджено віддїл войска 84. полку, котре, розпустившися в ланцюх, замкнуло улицю перед судом. Але крики народу не переставали. Шенерер по засудї сїв до поїзду і виїхав. Товпа окружила єго, випрягла конї і почала сама везти поїзд, кричачи „Hoch Schönnerer!“ Опісля Шенерер злїз из воза і супроводжений товпою при співі „Wacht am Rhein“ прийшов домів. Тут довго ще товпа стояла і кричала „Носһ Schönnerer!“ — "Pereant Juden!“ — ажь наконець з криками: „Ми вірно стоїмо при тобі!“ розійшлася, тим більше, що двоє дїтей Шенерера лежало недужих на шкарлятину.
Петербургскій „Гражданин“ напечатав (а всї польскі газети перепечатали) лист одного з „русских“ редакторів, в котрім той редактор страшно нарїкає на свою долю, на упадок духа і на д-ра Шараневича. З Петербурга поручили редакторови постаратись о копію з листу Муравьева-Апостола до поета Батюшкова, котрий находиться в библіотецї им. Оссолиньских. Отожь редактор відписує, що удався в тім дїлї до крил. Петрушевича а остаточно поручив то п. Левицкому, а до проф. Шараневича навіть не подумав звернутися, бо той дрожить цїлим тїлом на саму згадку о Россіи і россійских дїлателях. В загалї, ми так якось упали на дусї, що н. пр. товариство Ставропигійске не посилає до Россіи прямо, але через книгарїв нїмецких... Коли-жь наконець зішле нам Господь — освободителя ?...“ і т. д.
Америка вабить. Як радо вибираються селяне з західної Галичини до Америки, може бути доказом факт, що дївчата з окрестности Горлиць, Ясла, Фриштака і Біча вибираються сотками до Америки. В окрестности Жмигорода настала така охота до вандрівки за море, що там нїхто о нїчїм більше не говорить як лишь о Америцї а хто лишь може призбирати трохи гроша зараз вибираєся до Америки. Суть села, де вже майже трудно знайти молодого паробка, бо всї вибралися до Америки. Майже що день виїзджає з тих сторін множество людей до Америки.
Спільні гроби. У Львові заведено на кладбищи стрийскім спільні гроби, в котрих ховаєся разом по кільканацять домовин. Такі гроби заведені вже у Відни від довшого часу і зараджують недостаткови місця на кладбищах. Домовини кладуться в двох рядках, одна на другій, і присипуються землею.
Перенесенє мощей бл. п. гр. Станислава Скарбка. Минувшого понедїлка відбулося відкопанє мощей основателя дроговиского заведеня гр. Станислава Скарбка на Личаківскім кладовищи, де єго тїло спочивало від 1848 р. в мурованій могилї. При сїй нагодї годиться згадати хочь кількома словами про чоловіка, котрий лишив по собі памятку, котра віками буде голосити доброту єго серця. Гр. Станислав Скарбек був сином гр. Іоана Скарбка і Тереси з Більских і родився в Обертинї 1780 р. Вже в перших роках житя стратив він матїрь, а в четвертім році і батька. Молодим хлопцем ходив до шкіль у Львові а в 21 роцї житя обняв заряд свого маєтку в Рожнїтові. Оженившись з Софією Яблоновскою, не був з нею щасливий і незадовго розвівся. На торговли волами доробився великих грошей і заложив в 1838 р. теперїшний польскій театр у Львові а умираючи лишив в завіщаню з 24. жовтня 1848 р. значний запис на теперїшне заведенє в Дроговижи. Мощї покійника найдено вже зовсїм спорохнїлі, лишь кости і одїжь чорна та чоботи трохи держалися, але зараз за діткненєм розсипувались. Разом з мощами Станислава видобуто такожь і мощї єго брата Володислава, котрий такожь причинився до здвигненя дроговиского заведеня, жертвуючи для него 50.000 зр. Мощї обох зложено до подвійних домовин металевих і ві второк перевезено з великим торжеством через місто на дворець зелїзницї. Підчас сего обряду похоронного поступали за домовинами крім родини обох покійників такожь маршалок краєвий гр. Тарновскій, намістник п. Залескій, президент міста Мохнацкій і другі достойники. О 4 год. пополудни привезено мощї до Миколаєва а з відси до Дроговижа де їх зложено в каплици збудованій в готицкім стилю недалеко від дроговиского заведеня. Похід похоронний вели архіеп. Иссаковичь, митроп. Сембратовичь і пралат кс. Юрковичь. Нагробне слово виголосив аеп. Иссаковичь а кількома ще другими промовами закінчено цїлий обряд похоронний. 