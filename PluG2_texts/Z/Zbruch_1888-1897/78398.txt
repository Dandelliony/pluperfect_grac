◦ ◦ ◦ ◦ ◦ ◦ ◦ ◦ ◦ ◦

В справі письма Впреосв митрополита до управляючого совіта "Народного Дому" доносять зі Львова до Neue fr. Presse, що совіт рішив відповісти негативно на жаданя достойного протектора "Народного Дому" і у своїй відповіди "спростувати" деякі погляди митрополита...
Зі Львова пишуть нам: Вчера в недїлю відбулось незвичайне, бо першій раз у нас уряджене торжество спільного св. причастія, до котрого приступило кількадесять пань-Русинок. Около 8-ої години рано зачала заповнятись хороша церковця Преп. СС. Василіянок вірними, а небавом потім приїхав Єго Ексц. митрополит і, відправивши службу Божу, підчас котрої прегарно співав хор питомцїв семинарії удїлив паням найсв. причастія, а по службі Божій посвятив і роздав им шутки. Цїле се торжество — з прегарною проповідію Преп. о. єромонаха Филяса, котрий через чотири днї голосив науки реколєкційні паням — зробило на участницях глубоке вражінє і розходячись всї желали собі посполу: Дай Боже на-рік в здоровлю ще численнїйше зійтись в сїм св. місци. На закінченє годить ся додати, що в звістнім москвофільском орґанї позволив собі оногди хтось зробити з cего торжества "нову еру" — і зробив закид о. Гузареви, котрий щиро заняв ся був урядженєм тих реколєкцій, що мов-то позапрошував лише самих "ново-еристок". О скілько ми мали нагоду переконатись, закид сей зовсїм безосновний і дуже неумістний, бо як-жеж можна в справах духовних бачити якусь "еру" і сю гадку підсувати священикови? Дїйстно, крайна, нужденна злоба!"
Загостившій до Львова п. Коссовскій дає в Европейскім готели перед кількома запрошеними особами проби з новим фоноґрафом Едісона. Чудесний сей апарат віддає людскій голос в деклямації і пісни а також музикальні продукції як цїлих капель так і поодиноких осіб так само вірно як телєфон, нераз з такою вірностію, що дїйстно аж дивує. Публичні продукції перед публикою начнуть ся в понедїлок і будуть тревати кілька днїв.
Угорскі Русини — як доносить львівскій кореспондент Neue fr. Presse — мають по Великодних святах устроїти недалеко галицкої границї два віча, щоби на них обговорити церковно-політичну проґраму угорского правительства, як також церковну автономію і національні відносини руского населеня Угорщини. На ті віча мало — після згаданої часописи — одержати запросини також і богато галицких Русинів [не сказано: яких].
Обікража церкви. З-під Устрік доносять, що невислїджені доси злочинцї виломили вікна в дочерній церкви в Устріяновій долїшній, влізли до церкви, розбили скарбону і забрали з неї гроші, котрих, на щастє, було лише около 7 зр.
Грім. Дня 17 н. ст. марта вечером ударив грім підчас сильної курявицї снїжної в дворець зелїзничій в Добрусинї коло Жовкви. Грім повивертав деякі батерії при телєґрафі і увійшов дротами в землю, не зробивши більшої шкоди.
Процес о підпаленє. В ночи з 19 на 20 н. ст. падолиста 1892 р. згоріли в Острові всї будинки господарскі Гоха, хата Целенкевича і вдови Андресової. О підпаленє підозрівали сусїди Целенкевича, котрого минувшість не зовсїм чиста, бо на совісти має він безбожність, крадїж і ще щось. Казали, що він підложив огонь длятого, щоби достати асекурацію за хату, котру обезпечив був на 440 зр. хоч она не була варта й 200 зр. Суд львівскій не міг єму доказати вини тож і увільнив єго.
Потвора. Дня 24 н. ст. марта породила в Братківцях коло Ряшева Катерина Хунай, жінка Якова, дитину мужеского пола з двома головами, чотирма руками і чотирма ногами при однім кадовбі. Дитина прийшла на світ в своїм часї, але при породї очевидно задушила ся. Мати лежить смертельно недужа.
Про сухоти читав в кіївскім товаристві лїкарскім д-р Липскій. Він доказував, що сухоти не найнебезпечнїйша і найнездоровійша недуга з усїх звістних заразливих недуг. Против них нїчим не єсть тиф або холєра. Холєри на пр. можна набавитись, лише так, що проликне ся баціль холєричний, сухоти можна дістати у всякій можливий спосіб. Бацілї сухіт дістають ся до орґанізму віддиханєм, жолудком, скалїченями в тїлї, стравами а також єсть се недуга дїдична. Здорові люде набавляють ся сухіт мешкаючи спільно з сухітниками або уживаючи одежи, меблїв, постели, заслон і килимів, котрих давнїйше уживали сухітники. Найновійші розслїди виказали, що навіть блощицї можуть розносити сю недугу, бо найдено у них сухітничі бацілї. Отже, коли блощиця укусить здорового чоловіка то може до єго крови ввести сухітничі бацілї. 