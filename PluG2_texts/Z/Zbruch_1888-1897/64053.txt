Концерт в пам'ять ХХХІ-их роковин смерти Тараса Шевченка

Проф. Наталь Вахнянин відкрив вечер такою краснорічиво виголошеною промовою:
В старинній Лібії жив колись велит Антей, син бога Моря і матери Землї. Антей тим заслугував ся вітчинї своїй, що не допускав туди нїякого чужинця.
Однакож стало ся, що у Лібію зайшов грецкій герой Геракль. Він станув до бою з Антеєм. Гераклеви помагав сам Зевс, батько єго. Раз-у-раз кидав Геракль Антеєм об землю. Але сей, замість опадати на силах, кріпшав ще заєдно, бо скоро лиш тїлом доторкнув ся матери Землї, тая надїляла єго новою, ще дужчою силою.
Запримітив тайну сю Геракль, підняв велита в гору і — задавив єго.
Старинний Антей — се вірний образ нашого руского народу. І нам приходилось довгими віками нераз ставати до бою з всякими Гераклями. Такими Гераклями були у нас Ґоти, Хазаре, Печенїги, Половцї, Моголи, Татаре і Турки. Були і пізнїйші Гераклї, єсть их і нинї всякого рода, з котрими нарід наш з конечности, з услівя "бути чи не бути", став, бо мусить ставати до бою.
Чи-ж упаде наш Антей в тій борбі?
Доси він не упав, але наколи-б якому небудь Гераклеви удалось відлучити єго від всего того, що єсть основою єго єства народного, знаменем окремішности єго, душею, плотью, єго идеалом, освященим традицією, — і наш велит не устоявсь би в нерівній борбі.
Тим-то для нас першим і послїдним завітом єсть і буде: берегти упішно тих идеалів, за котрими стояли ми в бувальщинї, а при котрих стоячи, щасливо оперлись всяким посторонним впливам і по нинї в світї та родинї славяньскій остались тим, чим єсьмо — народом руским.
Які-ж ті идеали?
Не далеко глядїти нам за ними.
Отсей пророк, котрого смерти XXXI-ші роковини нинї обходимо, відчув і зрозумів их — бо вийшов з народу — а відчувши, проголосив их кріпкими устами на вічну незабудь грядущим поколїням.
Так! Тарасовий ґеніяльний дух надав им плоть, а ми зійшлись нинї не на сумний помин, а на поважний спомин завітів єго, зійшлвсь потомки руского непобореного Атея, щоб доторкнутись віщого гласу ґенія, набрати нової животворної сили до дальших трудних трудів для добра великої нашої вітчини.
Передовсїм Тарас велїв нам — полюбити рідну землю, рідний край — велїв "любити Україну небогу", так, щоби бути готовими "за неї і душу положити". Русь-Україна — то "тихій рай"! Тілько-ж тепер стала вона одною "руїною". Она "заснула, прибита горем", на неї налягло "люте время". Тут і там "вкрилась она буряном, цвілью зацвила", а над нею орел чорний сгорожем лїтає. А дїти єї? Ох, ті потомки вольного козацтва, буває, і у наймах, і кайданами міняють ся і правдою торгують і Господа зневажають — юродиві!
А колись на тій Українї вольнії пишались села, а в них жили і люде веселі. Колись степами України звенїла широко слава лицарства, звенїла по всїм світї! Колись сивоусий Днїпро Словутиця на білих ребрах своїх носив під горду Византію завзятих "чубатих Славян". Колись Синоп, Трапезунт і Ґалата бачили смілих орлів Днїпрових. Так, колись... Шевченко віщим духом розкрив нам сотки високих могил, що з буйним степовим вітром про волю тихцем лиш розмовляють, і показав світови, що нам прожитої бувальщини не соромитись а величатись нею, бо кости якими могили начинені, спочили тут не за фантоми, не за марницї, не за для заборів і не на чужу кривду, а за-для висших цїлей і идей, в оборонї родини, рідної скиби та найцїннїйшого добра людскости... волї чоловіка і прав свобідного горожанина.
З землею, широким Словутицею, буйним безкраїм степом велїв нам Шевченко полюбити і дїтей тої святої землї. А велїв их полюбити без різницї стану і званя. І "найменшого, темного брата" велїв пригорнути нелукавою рукою до теплої груди, зжити ся з ним як з членом одної великої родини; бути єму не лиш другом, а розумним братом, батьком-провідником щирим; показати єму — правдиве добро; просвітити єго очи не "современними огнями" а своєю домородною, предківскою, старою, Господньою правдою; душу єго налити огнем одушевленя до всего, що високе, благородне, людске; а волю наложити що найтвердшою крицею. В тім лиш лежить запорука правдивого добра і лучшої судьби кождого народу.
За любовію вітчини, брата і правди велїв нам безсмертний Тарас любити і рідну мову, держатись кріпко того першого знамени народности, "свому навчатись", "не бути нї грязью, нї підніжками чужими", "не сквернити образу божого", "не цуратись того слова, що неня співала, як малого сповивала, з малим розмовляла", бо відступника, бо перевертня і земля свята не прийме, люде осудять і не буде йму нїгде спокійного пристановища.
Тілько в своїй хатї своя правда і сила і воля, тілько з пламенною любовію рідного краю — святої Руси, з братерством щирим, нелукавим у груди, правдою на неложних устах, — в рідній своїй одежи — устоїть ся наш рускій Антей против усякого Геракля!
______
По концертї відбув ся в сали у Штадміллєра комерс, на котрий зібрало ся стілько гостей, що досить обширна саля ледви их помістила. На комерсї явились наші посли соймові і з ради державної, всї артистичні сили, взявші участь в виконаню концерту, многі родини рускі зі Львова та з провінції і богато молодежи академічної.
Комерс відбув ся дуже гарно і поважно. З тоастів наведемо головнїйші: П. Корнило Устіянович піднїс сердечний тоаст в честь і за здоровлє посла Юліяна Романчука; всї зібрані приняли єго з одушевленєм. Дальше пійшли тоасти: в честь діріґента "Львівского Бояна" проф. Наталя Вахнянина, в честь голови "Бояна" проф. Володимира Шухевича (внесла Вп. панї Савчакова), в честь славного декляматора на вечерку п. Корнила Устіяновича (внїс пос. Барвіньскій), в честь пяністки панї Олесї Озаркевичевої, декляматорки Кл. Кузьмівної і співачки панни О. Крушельницкої (внїс проф. В. Щухевич). Пос. д-р Окуневскій пив за здоровлє руских женщин, а о. Солтикевич в честь молодежи. В многих тоастах містились красні думки патріотичні, що всїх одушевляли до любови рідного краю, руского люду і єго духових скарбів.
Вп. панна Ирина Герасимовичівна, дочка начальника суду з Янова, привезла з собою теку прекрасної роботи, на котрої окладинках деревяних вималювала артистично удалий портрет Тараса Шевченка серед китиць цвітів, а внизу в мережаних обвідках афоризм з Шевченкового "Чигирина". Сю теку призначила панна Ирина Герасимовичівна на льотерію з 300 нумерів по 30 кр. на фонд памятника Тараса Шевченка. Як артистичне викінченє теки, так і патріотичне дїло панни Герасимовичівної викликали серед гостей комерсових справдїшний ентузіязм — і зараз з рук самої панни Герасимовичівної розібрано льосів на 51 зр. 30 кр. Суму сю вручила патріотична молоденька артистка-малярка п. Володимирови Шухевичеви. Панна Ирина Герасимовичівна подала тим чином красний, гідний наслїдуваня примір другим панночкам нашим, котрі могли би в подібний спосіб приспорити фондів на памятник для найбільшого поета України-Руси.
Комерс протягнув ся серед загальної сердечности та одушевленя до 2-ої години по півночи і зарівно як концерт позістане у кождого єго участника згадкою хвиль найприятнїйших в житю. 