Біда і нужда народу.

[Письмо з-над Збруча.]
Прийміть до дорогої нам часописи "Дѣло" тих кілька слів наших і подайте до прилюдної відомости біду і нужду нас бідних селян. А біда наша без границь.
Сего року у нас не зародило, люде не мають що їсти, а екзекуція за податки переводить ся по селах безмилосердно. Ми знаємо, що для держави належить ся дань, але-ж для бідних суть параґрафи, що мають хоронити их перед руїною, — параґрафи збороняючі забирати послїдну річ від бідного. А що-ж робить екзекутор зі Скалата, що недавно тому зїхав у наші села?
В селї Чернелївцї над Збручем екзекутор, прибувши до села, казав позабирати остатні кожухи з бідних селян. Коли прийшов до Вульки Баскової, не застав нїкого в домі, — пішли були на роботу до двора [за 14 кр. на день]. Хата була замкнена. Екзекутор казав виймити вікно, влїзти до середини і забрати лахи. — Настя Ковалиха, бідна старушка, мала одну лише коровицю і стареньку хатину. Отже корову продали за податок, а і з хатини виганяють єї, бо боять ся, аби не завалилась. Жаль і роспука брали дивитись, як бідна вдова Ковалиха з дїтьми і внуками ридала, руки ломила за коровицею та як она старшину по руках цїлувала, аби їй не забирали...
В Оріхівци у Павла Маринюка забрали остатну кожушину, котра служила не лиш єму, але й жінцї та дїтям. На другу ніч казали єму ити на варту, — а треба знати, що там що ночи стоїть на вартї 18 людей — бачите, з причини еміграції... Отже той Павло Маринюк, не маючи вже кожушини, завинув ся в простирало і так прийшов відбути службу. Чудуватись тій витревалости бідного селянина! Коли пан заступець старости спитав того Павла Маринюка: "Dlaczegoś chodził do Rosyi?" — він покірненько відповів: "Бігме, пане, не йшов би-м; але їсти хочу. Та й ще взяли менї остатну кожушину. Але то — каже — нїчо, перетерплю і при тих словах підскочив у-гору, вдарив обцасами і почав [то було перед латиньским новим роком] вінчувати: "Наші пани най жиють, многа лїта най мають!" Добра щира душа! — Костеви Шевцевому в Оріхівци забрали скриню з шматєм; бідачиско навіть не буде мати в що перебрати ся.
І так з-над граничних сїл, як Чернелївка, Качанівка, Мислова, Заднишівка, Оріховець — позабирали кожухи і возами понавозили до громадскої канцелярії в Оріхівци. Там то лежить купами, а бідні селяне заводять, бо не лиш голодують, але й не мають в що зодягнути ся.
Тож просимо Світле ц. к. староство в Скалатї, щоби вглянуло в справу і казало звернути бідним селянам одїж, аби бодай не мерзли, коли вже не мають що їсти.
Та й взагалї просимо тих, що мають власть в руках, нехай звернуть увагу на нужду і біду народу. Нужда і біда пхає людей до еміґрації. Наші священики нїчо не винні. Они говорять і представляють злі наслїдки еміґрації, учать, що ми католицкої віри і повинні тримати свою віру, не покидати рідної землицї, — але що то поможе, як з христіянина нужда дух випирає, як він голодний і голий...
Ще раз просимо Вас, Пане Редакторе, помістїть ласкаво се письмо наше в любій нам часописи "Дѣло".
Надзбручане. 