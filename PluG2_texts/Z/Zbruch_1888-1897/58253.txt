◦ ◦ ◦ ◦ ◦ ◦ ◦ ◦ ◦ ◦

З Тернополя пишуть нам: Селяне з Збаражского і Скалатского за намовою коршмарів випродують грунти. Коршмарі закуповують за безцїн, щоби ті грунти за добрі гроші спродати комісії кольонізаційній бар. Гірша, а взглядно Фрідлєндерови, секретареви товариства Alliance Israelite. В Тернополи якісь мабуть покутні писарі під назвою Lepkefingery контракти селянам пишуть і вказують дорогу до "Розалії" (Бразилії). Чей-би власти політичні і жандарми схотїли вислїдити тих отчайдухів сидячих по коршмах і в Тернополи?
Відголос з прогульки "Бояна" на виставу в Празї. Як звістно, участники прогульки устроєної "Бояном" на ческу виставу, поступили по дорозї до Кралевого Градца, щоби там на гробах упавших Русинів в битві під Садовою 1866 року зложити вінець. З тої нагоди користали тамошні товариства ческі, щоби повитати Русинів. Тепер зарядила поліція слїдство против участників ческих товариств в ті повитаню і запізвала их перед суд за те, що не повідомили поліції о урядовім повитаню Русинів. Обжаловані суть по більшій части членами ческого "Сокола".
Зміна власности. Маєтність Гаврилівка і Велесниця в повітї станіславівскім належача до ґр. Коморовскої, перейшла на власність панни Анни Квіциньскої.
В Мисорвій коло Підволочиск надибали робітники при будові дороги на якесь старинне кладовище, де викопали богато глиняних судин. Робітники товкли посудини, не знаючи их вартости, однако удало ся місцевому учителеви Еразмови Островскому забрати до себе 13 штук неушкоджених а то: 1 збанок з сивої дуже грубої глини, украшений різними взорами, 1 фляшку з такої-ж глини, 1 вазу, 1 миску, 1 збанок малий, 2 горнцї і 6 инших судин. Крім того викопано там зелїзну спису і скляну судину, котрі забрав до себе надзиратель доріг. Судини ті, як пише п. Островскій, мусять бути дуже старі, бо різнять ся цїлком виробом і формою від теперішних.
Число шкіл філіяльних в Галичинї все збільшає ся і єсть их вже більше як 1000. Різница між школами філіяльними а етатовими єсть хиба така, що учитель побирає меншу платню, на дїлї-ж не різнять ся они нїчим від етатових, бо в деяких школах філіяльних єсть і по-над 100 дїтей. Краєва ряда шкільна взяла сю справу під розвагу і задумує найбільше переповнені школи філіяльні перемінити на етатові. Таких шкіл має бути до 200.
Дрібні вісти. Цїсар дарував погорілцям громади Шманьківцї в повітї чортківскім 200 зр. підмоги a погорілцям Ятвяг в повітї рудчаньскім 100 зр. — Дня 12 н. ст. падолиста відбуде ся в Комарниках коло Боринї вінчанє окінченого богослова п. Савина Кмицикевича з панною Ольгою Саламон дочкою тамошного пароха. — Дня 12 н. ст. падолиста відбуде ся вінчанє п. Іосифа Заремби укінченого богослова з панною Марією Лїщиньскою, дочкою о. Ивана Лїщиньского пароха в Команчи (стація зелїзнича в місци). 