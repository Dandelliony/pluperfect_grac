◦ ◦ ◦ ◦ ◦ ◦ ◦ ◦ ◦ ◦

Питомцї львівскої духовної семинарії одержали вже урядове повідомленє, що вакації продовжені до 13 н. ст. жовтня. В послїднім числї "Львівских Архиепархіяльних Вдомостей" напечатаний окружник митрополичого ординаріяту, в котрім поручає ся урядам парохіяльним і деканальним повідомити питомцїв, що они мають явити ся у Львові найдальше 12 н. ст. жовтня так, щоби вже 13 н. ст. жовтня, яко в день Покрова Пресв. Богородицї, могли взяти участь в богослуженю.
Урядники зелїзничі у Львові закладають для себе читальню і вже статути вислали до затвердженя ц. к. намістництву. До комітету основуючого читальню належить також кількох Русинів. Завірювано нас, що в читальни буде панувати під взглядом національним повна рівноправність, отже і поспільна терпимість. З того тілько тїшити ся. Протекторат над читальнею обняв старшій инжінір і начальник ц. к. уряду руху п. Франц Екерт, котрий тїшить ся симпатією і поважанєм у урядників зелїзничих.
Огнї. Дня 13 н. ст вересня (в недїлю) о 4-ій годинї з полудня погоріло Лесеви Косовичеви в Заболотові цїле господарство враз из сегорічним прирібком. Огонь підложив умисно рідний брат Леся, Стефан, посваривши ся з братовою, чи як там кажуть — з невісткою. З причини посухи цїле обійстє стало нараз в поломіни. Шкода виносить 400 зр., неубезпечена. На місце огню прибула зараз огнева сторожа ц. к. фабрики тютюну з сикавкою під проводом офіціяла п. Козловского, прибула також сикавка громадска, а що горіти почало зараз по вечірни і люде могли скоренько взятись до ратунку, огонь удало ся обмежити. — З Романова повіта коросняньского доносять, що дня 15 н. ст. вересня знищив огонь в Вороблику королївскім 6 загород селяньских. Огонь повстав з печи зле урядженої з бляшаною рурою. При огни відзначила ся сторожа огнева з Риманова і мешканцї сел Вороблика шляхотского та Ладина.
Величезна струя нафти показала ся сими днями в Баку над озером каспійским. Перевисшає она своїм богатством всї до тепер знані струї. Десять днїв з ряду бухала струя з великою силою отвором, маючим 18 цалїв проміру. Струя нафти такої грубости з скоростію гарматного стрілу, видає після обчислень до 200.000 сотнарів нафти на добу.
З Снятиньского пишуть нам: В цїлім майже повіті снятиньскім, особливо-ж в Снятинї і Заболотові, панує тепер епідемічно кровава бігунка. Випадки смерти між старшими і молодшими бувають нерідко, а коли хто оздоровіє, то густо-часто дістає рід корчів в ногах, або рід параліжа, і мусить довго лежати, заким цїлком прийде до сил.
Процес о зраду державну відбував ся сими днями в воєннім судї окружнім в Кієві против австрійского купця Еразма Красницкого, обжалуваного о намір підкупленя, против старшого писаря XI корпуса армії Фелиціяна Тучиньского, дальше рядового 165 полку ковельского піхоти, Теодора Харченка і фельчера ветеринарії Іосифа Пельчиньского, обжалуваного о зраду державну і инші поменші провини. Суд признав Красницкого винним намови урядників через підкупленє до викраденя документів з урядового місця, Пельчиньского винним зради державної і допомаганя Красницкого, Харченка і Тучиньского винними крадежи актів і документів з урядового місця і зради державної в обтяжаючих обставинах. Всїх их засудив суд на утрату прав горожаньских і поселенє на Сибіри а то: Красницкого на поселенє в місцях не дуже віддалених Сибіру а прочих трех до тяжких робіт, кождого на вісїм лїт.
Дрібні вісти. Намістникі ґр. Бадені виїхав вчера до Відня, де забавить кілька днїв. — У Львові умер старшій комісар дирекції поліції Мих. Заячківскій в 45 роцї житя.
Від Вп. панни Евгенії Ярошиньскої з Брідка (на Буковинї) одержуємо слїдуюче письмо: "Доповнюючи звістку подану п. Н. Вахнянином о дарунках присланих на єго руки з Чехії, увідомляю, що і представительки жіночого пола удостоїлись таких памяток від панї Наперсткової. Дня 18 серпня дістала я письмо враз з двома гарними скриночками, в котрих знаходились дві прехороші ґранатові брошки. Зміст письма такій: "Високоповажана Панї! Прийміть сі дрібнички на памятку Вашого побуту в моїм домі, другу брошку прошу передати Вашій сестрі Емилії також на памятку єї подорожи до Чехії. Огонь ґранатів ческих най пригадує Вам, що наше серце горить любовію до Русинів і завсїгди мило споминаємо хвилї в Вашім товаристві проведені. Мій муж і я здоровимо Вас сердечно і остаємо з правдивим поважанєм — Іосифа Наперсткова." Брошки дуже гарні, з трех розет сполучених з собою. На відворотній сторонї знаходить ся моноґрам і надпись "Praha 23/7 1891". Панї Наталія Кобриньска одержала сими днями також таку саму брошку від панї Наперсткової. Які они любі та милі ті Чехи! Не досить, що нам осолоджували хвилї нашого побуту в своїм краю, але ще й до дому посилають нам знаки своєї приязни. Коби то им хоть трохи мож віддячитись! — Евгенія Ярошиньска." 