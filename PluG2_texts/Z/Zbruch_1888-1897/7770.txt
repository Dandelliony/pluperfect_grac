Межинародна валюта.

III.
З представленого стану валюти в головнїйших державах сучасного світа виходить, що з огляду на валюту і межинародний оборот маємо теперь два головні стремленя. Одно стремленє репрезентоване згаданою висше конвенцією латиньскою прямує до заведеня валюти золотої, друге, репрезентоване найчисленнїйше в Англіи уважає пожаданим завести з огляду на межинародний оборот в всїх краях валюту подвійну. Тоє друге стремленє проявилось як-раз в нарадах згаданої на вступі того огляду англійскої королївскої анкети скликаної за-для справи валюти.
Сторонники подвійної валюти або, як їх називають, биметалисти проєктують заключити договір найперше міжь Англією, Сполученими Державами півн. Америки, Францією і Нїмеччиною і завести на підставі того договору в всїх тих краях подвійну валюту на основі однакового для всїх держав принятого відношеня вартости золота до срїбла, надаючи заведеним тою валютою монетам силу правного средства заплати в всїх договором сполучених краях.
Не беручись рїшати, котре стремленє лучше, обмежимось лишь на наведеню головних добрих і злих сторін обох тих валют т. є. золотої і подвійної з огляду . на можливе розширенє їх на всї краї в интересї межинародаого обороту яко межинародної валюти.
Валюта золота має за собою дуже богато і то так з становиска внутрїшно-краєвих економичних відносин, як і межинародних взаємин. Відома рїчь, що на економичні відносини кождого краю великій вплив має внутрїшна вартість гроша краєвого. Де грішь сам в собі дорогій, там не так легко приходить дорожня, коли противно дешевість гроша спроваджує вже сама собою подороженє всїх товарів, котрих властителї або купцї о стілько більше мусять брати гроша, о скілько менше той грішь вартує. Отже при валютї золотій тая друга евентуальність майже неможлива т. є. в краях з золотою валютою грішь не спроваджує з засади дорожнї (своєю дорогою она походить ще з многих инших причин), позаяк золото удержуєсь тревало в своїй високій вартости а навіть, як учить исторія послїдних віків, усе иде в гору. З огляду на межинародні взаємини представляє золота валюта ще більші користи. До перевозу надаєсь золото далеко лучше, як срїбло. Щоби монета срїбна представляла таку саму вартість як дана монета золота, мусить мати від неї 28 разів більшій обєм. При тім заграничні вірителї не все приймають виплату в срїблї а правильно майже жадають виплати в золотї. Краї з золотою валютою мають звичайно перевагу в межинародних торговельнихь взаєминах. Заграничні векслї купецкі (девизи) мають правильно користнїйшій курс для тих країв, в котрих єсть золота валюта, як для країв з валютою срїбною.
Помимо того має валюта золота такожь численні недогідности і мала-би їх ще більше, коли-б заведено єї в всїх краях, яко валюту межинародну. В внутрїшно-краєвім оборотї викликує золота валюта великі недогідности через то, що золотих монет не можна уживати при дрібнїйших виплатах. Для тих виплат мусять уживатись монети здавкові, з дешевшого металю, а що монети золоті вибиваються доперва на значнїйші суми, тожь значна часть обороту відбуваєсь фактично при помочи другого металю не маючого валюти, з котрого монети бувають звичайно вибивані зле : з всякими упосдїджаючими їх вартість примішками, що знов відбиваєсь некористно на тих, котрі мусять ті монети в значнїйшім числї приймати. В взаєминах межинароднихь краї з золотою валютою стоять вправдї під кождим майже взглядом лучше від країв з валютою срїбною, однак і тут може в відносинах з тими краями вийти инодї для перших некористь. Примір такого користнїйшого положеня краю з валютою срїбною подає послїдна пруско-француска війна. В трактатї франкфуртскім застерегли собі Французи можність заплати контрибуціи срїблом. Тоє застереженє зумів дуже зручно вихіснувати тогдїшний францускій министер Сей. Позаяк Нїмеччина мала вже тогдї на думцї завести у себе валюту золоту, тожь срїбло було тогдї дуже подешевіло. Правительство пруске продало тогдї депозит ЗО мил. срїбних талярів якій мало в гамбурскім банку до Лондону, а кромі того збувало за границю срїбло всякими иншими дорогами. Французи вихіснували тую дешевість срїбла, викупили срїбло і срїбні монети, які збувала Нїмеччина, закупили проданий до Лондону депозит ЗО мил. талярів і тим срїблом, котре за пів дармо викидала Нїмеччина платили їй, перетопивши єго на франки, контрибуцію. Но найбільше відстрашує від идеї введеня в всїх краях золотої валюти факт, що, як виказують геологичні дослїди, копальнї золота вичерпуються і вкінци може продукція золота зовсїм устати, а з другої сторони також і тая некористна поява, що стремленє до валюти золотої обезцїнює дуже срїбло, за котрим зменшаєсь тим способом повит, а котрого подача росте і, як кажуть геологи, рости буде ще довгі часи. Послїдний той факт викликав послїдними часами стремленє „регабилитаціи срїбла“, а одним з головних средств такої регабилитаціи уважають введенє подвійної валюти в всїх краях яко валюти межинародної. 