Рух передвиборчій в Галичинї.

Збори делегатів польских комитетів провинціональних, котрі відбулися дня 22-ого с. м. у Львові в ціли вибору 5 членів до польского центрального комитету виборчого для всхідної Галичини, дали дуже сумне свідоцтво цілій польскій суспільности нашого краю і розвіяли ті илюзії, яким віддавався може де хто і з Русинів на вид оживленої більшої акції між т. зв. польскою демократією. Збори ті показали повну индоленцію і сервилизм серед польскої интелигенції; показали, що та интелигенція хотяй часом любить пописуватись поступовими фразами і видавати на словах війну шляхтї, в дїйстности, коли прийде рїшуча хвиля, не має на стілько сили і відваги, щоби виеманципуватися з-під своїх дотеперїшних проводирів, і по воли чи по неволи йде шляхом давної шляхотско-езуїтскої политики. Перед зборами була між делегатами комитетів провинціональних бесїда о тім, щоби між пятьма вибратись маючими членами комитету центрального знайшли місце що-найменше три представителї міст, — однак коли прийшло на зборах до голосованя, рїч сейчас обернулась инакше. При першім голосованю вибрано абсолютною більшостію голосів гр. Голиєвского, Стан. Гнївоша і д-ра Скалковского, решта голосів розстрїлилась між Сиґурда Висневского, д-ра Зґурского і Верницкого. По тім голосованю забрав голос п. Висневскій і покликався на уклад, якій відбувся між делегатами перед зборами і на підставі котрого мали бути вибрані до центрального комитету три репрезентанти у міст. Тогдї предсїдатель центрального комитету Станислав Поляновскій заявив, що укладу нїякого не було, а лише приватна поговірка. На то відповів п. Висневскій, що не розуміє, в якій спосіб можна уважати трактованє справ публичних приватними поговірками, і заявив, що не хоче, щоби на него голосовано, бо встидався-би засїдати в комитетї центральнім лиш случайно, яко міщанин. Вибір міг-би приймати лише тогдї, коли-б вибрано ще і других представителїв міст. Однак мимо того більшість зібраних не увзгляднила жаданя представителїв міст і при доповняючім голосованю вибрала до центрального комитету двох шляхтичів Влад. Незабитовского і гр. Влад. Козьєбродского. Таким способом не вибрано членів міст. Против такого поступованя протестував ще на зборах д-р Ґольдман, згадуючи про комитет для міст і місточок, котрий хотїв ити разом рука в руку з комитетом центральним, а за котрого програмою заявилось доси вже 66 міст і місточок. На то відповідав гр. Войтїх Дїдушицкій, стараючися збути цілу справу фразами про солидарність та патріотизм, і признав вкінци, що сталося зле, але на то нема вже ради. І видно, що нема ради, бо збір не згадував вже анї одним словом про претенсії міст, а тим способом перейшов мовчки до порядку дневного над цілим комитетом міст і місточок, над єго програмою та жаданями, і зсолидаризувався безусловно з шляхотским комитетом центральним.
Праса демократична польска відзиваєся про збори делегатів комитетів провинціональних словами повними обуреня. Kurjer Lwowski називає делегатів комитетів провинціональних малодушними ретроградами з тїсними чашками і коротким зором, забуваючи при тім, що будь-що-будь делегати ті були мандатарами польскої интелигенції з провинції і що тяжко допустити, щоби всюди вибрала тая интелигенція своїими речниками людей найретроґраднїйших і з поглядами противними поглядам іх мандантів, а противно, сама льогика велить скорше повірити в сумний факт идентичности поглядів загалу польскої публики (з малими виїмками) з поглядами делегатів. Супротив того тяжко не признати якоїсь рації словам вчерашної Gazet-и Narodow-ої, котра з злобною радостію реґиструє хід згаданих зборів а відтак відмовляє комитетови міст всякого значіня, називає єго акцією сепаратистичною і велить надїятись, що навіть в містах і місточках пійде більшість за комитетом центральним, котрого прихильники суть всюди сильнїйші числом так, що супротив них лиш горсточку репрезентують mamelucy рр. Romanowicz і Rewakowicz! За тим поглядом промовляють на перекір симпатії — факти, виринаючі що-раз частїйше в міру того, як зближаєсь рїшуча хвиля. Загальні збори польских делегатів а зиґнорованє комитету міст, зірванє Поляками солидарности в місцевім комитетї в Турці, форитованє демократичною Nowo-ю Refor-мою на повіт Рудки-Комарно шляхтича Райского против поставленого рускими і польскими демократами нотаря Лушпиньского — от і вязаночка фактів, виказуючих, яка сила, консеквенція і карність серед т. зв. польскої демократії і яких результатів можна надїятися з єї политичної акції. Факти ті безперечно сумні, хоч для нас зовсїм не нові і не ненадїйні, однак суть они для Русинів заздалегідною доброю наукою, щоби, не оглядаючись на нїчию поміч, злучили і скрїпили до борби передвсїм всї свої власні сили і найперше шукали союза серед себе самих! 