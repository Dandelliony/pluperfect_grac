Відозва.

Дорогі кождому Русинови мощі незабутого нашого поета бл. п. Маркіяна Шашкевича почивають до сеї пори в чужій гробници, в гробници бувшого властителя Новосїлок лїских, повіта каменецкого, де покійний поет був душпастирем і помер.
В слїдуючім 1893-ім роцї припадають 50-ті роковини смерти Маркіяна. Щоби віддати хоть в части заслужену честь заслугам нашого віщого поета, що то першій в 30-их роках нашого столїтя відозвав ся забутим чистим руским народним словом та й видобув з-під сельскої стріхи гармонійні звуки чудно-мельодійної рускої піснї, постановили перші загальні збори філії товариства "Просвіта" в Каменцї струмиловій, — в 50-лїтний ювілей смерти бл. п. Маркіяна вимурувати на кладовищи в Новосїлках лїских гріб єму, перевести з можливо найбільшим торжеством цїнні мощі єго і поставити на могилї помянник, та тим показати, що в нас не загибла вдячна память про Того, що збудив Русинів-Галичан до працї на рідній рускій ниві.
Загальні збори поручили видїлови філії товариства "Просвіта" перевести се дїло в житє і зложили на тую цїль 26 зр. 50 кр. Відзиваємо ся до всїх Русинів, до всїх почитателїв Маркіяна, і просимо: поспішайте з жертвами на висоту тую цїль! В міру впливаючих жертв буде можна подумати о величавійшім або мірнїйшім помянику. Тож складаймо і скидаймо кождий, чи найбільшу чи й найдрібнїйшу жертву. А особливо ми, Русини повіта каменецкого, посеред котрих почивають дорогі мощі бл. п. Маркіяна, не даймо ся завстидати. Здвигнїм Маркіянови памятник гідний єго заслуги. Най побачать люде, що Русь уміє почтити заслужених синів своїх!
Складки просимо надсилати або просто до видїлу філії товариства "Просвіта" в Каменцї струмиловій, або до Редакцій наших часописей, котрі просимо приймати жертви на повисшу цїль.
[Всї Редакції часописей наших просимо о повторенє сеї відозви.]
Видїл філії товариства "Просвіта" в Каменцї струмиловій, дня 19 н. ст. липня 1892.
М. Цегельскій, голова. П. Стецьків. 