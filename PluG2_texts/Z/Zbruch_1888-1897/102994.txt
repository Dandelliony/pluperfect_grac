◦ ◦ ◦ ◦ ◦ ◦ ◦ ◦ ◦ ◦

Міністри "родаки" у Львові. З вчерашного дня треба занотувати два факти: рано міністер скарбу д-р Білиньскій приймав від години 10-ої представителїв властій, корпорацій і т. д. [між иншими Є. Ем. кардинала Сембратовича з капітулою], а вечером відбув ся в ратуши на честь міністра ґр. Баденього равт виданий радою міста Львова. На равтї було до тисяча осіб — духовних, цивільних, войскових, послів і т. д. Крім міністрів ґр. Каз. Баденього і д-ра Білиньского загостили на равт намістник кн. Санґушко, маршалок кн. Стан. Бадені, кардинал Сембратович, аеп. Моравскій, головно-командуючій ґр. Шулєнбурґ і т. д. На ґалєрії була уміщена капеля 30 полку піхоти. Коли міністер ґр. К. Бадені увійшов до салї з д-ром Білиньским, музика привитала єго польонесом. О годинї 10½ засїли гостї до вечері, а о 11-ій ґр. Каз. Бадені відїхав з ратуша. Коли в серединї ратуша відбував ся — як каже Dziennik polski — "akt uroczysty", на дворі, в окрузї ратуша був малий стан облоги. Ринок окружила густим кордоном поліція [з комісарями та аґентами] і крім повозів нїкого не впускала, так що навіть мешканцям ринку трудно було дістати ся до дому. А позаяк робітники по своїм зборі в Домі робітничім подійшої ґрупами к ринкови, то поліція мала богато метушнї і від часу до часу кількох поліцаїв таскало по-при лат. катедру якогось робітника до дирекції поліції. На зборі робітників, в котрім взяло участь до 500 осіб, всї бесїдники протестували проти баденївского проєкту реформи виборчої а промовляли за загальним безпосередним тайним голосованєм і збір ухвалив в тім дусї резолюцію. Один бесїдник [Желяшкевич] в своїй промові сказав: "Коли перед стома лїтами Польща упадала, панове уряджували бенкети. Пили і palili cygara, кола armaty pod Stoczkiem zdobywała wiara чорними руками від плуга. І нинї пють на бенкетах, як на сїм в ратуши, хоч не мають уже що пропити, хиба себе самих"...   З Кормон (Cormons), міста в ґрафстві Гориції і Ґрадисцї на граници Италії, одержали ми сегодня телєґраму такого змісту: "Нинї завернули з Кормон 31 родин а 143 осіб наших еміґрантів, бо нема безплатної їзди кораблем до Бразилії. Хто не мав 100 зр. на особу, того завертають з границї і будуть завертати. — Турбацкій. [В містї Кормон австрійска полуднева зелїзниця переступає границю австрійско-италійску.]   З Перемишля пишуть нам: Дня 21 с. м. обходив о. Юстин Желехівскій, бувшій катихит перемискої ґімназії, 50-лїтний ювілей священьства. Комітет з поклонників ювілата устроїв того дня торжество ювілейне під покровительством Преосв. еп. д-ра Пелеша. Торжество відбулось після надрукованої [в россійскій мові] проґрами. Рано ювілат відправив службу Божу в катедральнім храмі, а відтак приймав благожеланя від знакомих і колишних учеників своїх [між тими і від еп. д-ра Пелеша]. Вечером же відбув ся в міскій сали концерт, а потім забава танцями.   Комітет для ювілею унії берестейскої оголошує в польских дневниках подяку для львівского лат. архіеп. Северина Моравского за дар 1.000 зр. на институт св. Іосафата.   Дрібна вість. Дня 30 н. ст. сїчня відбуде ся вінчанє п. Емиліяна Федевича, укінченого богослова, з п. Теодосією Дуркотівною, дочкою пароха в Дикові старім коло Олешич.   Дѣло 