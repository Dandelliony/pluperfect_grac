◦ ◦ ◦ ◦ ◦ ◦ ◦ ◦ ◦ ◦

Відень 3 марта. Wien. Ztg. оповіщує цїсарску санкцію закона о підпомозї державній для голодуючих.
Прага 3 марта. Старо-Чехи і февдальна шляхта рішили голосувати в соймі за відложенєм акції угодової в сей спосіб, що правительственні внесеня мають передатись до реферату не комісії угодовій лиш видїлови краєвому.
Петербург 3 марта. Що раз більше даєсь відчути недостача лїкарів в околицях, де голод і тиф. Власти висилають замість лїкарів студентів з висших курсів медичних.
Париж 3 марта. Заявленє міністеріяльне в палатї буде такого змісту, що мають задержатись постанови конкордату і дотеперішні аліянси політичні.
Білград 3 марта. Надїють ся упадку міністерства, бо 50 членів радикального сторонництва заявило, що в справах церковних не можуть підпирати теперішного правительства. Новий кабінет зложили би Сава Груїч і Вуїч.
Берлин 3 марта. Ґазетам Köln. Ztg. і берлиньским Neuste Nachr. мають виточити процес о обиду цїсаря за критику послїдної промови цїсарскої.
Царгород 3 марта. Турецке правительство призначило 1000 фунтів турецких за викритє убійника д-ра Вулковича.
Атини 3 марта. В містї супокій і нема нїяких розрухів. 