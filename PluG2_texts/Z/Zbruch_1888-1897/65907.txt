Пісонька з табору мальконтентів

У Львові, дня 13 н. ст. мая 1892.
Від довшого часу співають наші мальконтенти пісоньку, мов-то посли-народовцї лише длятого инавґурували "нову" політику, щоби для себе і для "своїх" людей придбати висші, дохідні становиска. Виходило би з того, що ті посли не мають на оцї добра народу, а лише свої личні интереси.
Коли наспіли деякі заспокоєня потреб Русинів на поли шкільництва і коли правительство краєве прилюдно заявило в соймі, що не думає на будуще оскорбляти прав язика руского, тогдї на хвилинку мальконтенти наші притихли, а для покритя себе заспівали без сорому на лици, що ті концесії поплили таки просто з "Бляхарскої улицї"... Але мимо того в таборі мальконтентів лунає безперестанно давна пісонька, що так звані "Романчуківцї" дбають і дбати хотять лише про себе. Дарма, що доси нїхто з "ново-еристів" анї не посунув ся висше на своїм становиску, анї не довелась єму нїяка синекура, — з пісонькою про аванс стрінеш ся нинї вже і на провінції. Потреба лише чоловіком "твердого закала" завести річ про нинїшну ситуацію, а він, навіть не вислухавши тебе добре, зараз стане тобі співати: А, ви хочете лиш авансів для себе! На таке dictum нїчого тобі толкувати дальше, бо противник махнув рукою і з позою глубокого політика відвернув ся. Єму прикро розстати ся з мельодією, котру велить єму співати "Галицкая Русь" за кождий раз, коли контр-арґументи єго не можуть мати нїякої стійности.
По тій причинї хочемо нинї пригадати трохи давнїйші часи з исторії боротьби руского народу о свої права в Австрії і на основі документу, якій маємо під рукою, поставити доказ, що не "ново-еристи" дбають про аванси, а дбали про такі річи як-раз ті люде, котрих "Галицкая Русь" любить заєдно зачислювати до представителїв "историческої Руси" і их політику величає суперлятівами.
Було се в роках 1860-тих. Провід в політицї мали тогдї звістні патріоти при храмі св. Георгія, люде, котрим ми нїколи не уймали заслуг, а котрих талант орґанізаційний на свій час був великій. Політику ведено тогдї у нас при помочи пропамятних письм, в котрих представлювано кривди Русинів, их жаданя, а котрі висилано на адресу центрального правительства у Відни. Таких пропамятних письм єсть чи-мало, а підписували их в имени всего народу люде найповажнїйші в Галичинї.
Отже в однім з тих меморандів тогдїшні заступники Руси галицкої звертають увагу центрального правительства на ту обставину, що Русинам трудно добитись висших становиск в краю, а по тій причинї они не в силї вести справи краю так, як би треба, а що найголовнїйше — не в силї зорґанізуватись і впливати в своїм дусї на нарід. Висші становиска при урядах і судах галицких — сказано там — находять ся або в руках Нїмцїв, або Бемаків, або Поляків, а функціонери ті або не зовсїм дбають про руску справу, або — що гірше — настроєні для неї ворожо. Стан сей — сказано дальше — належить чим скорше змінити і на висші становиска покликати лише таких людей, до котрих Русини можуть мати довіріє, а котрим справа руска і розвій єї лежать хоч крихту на души. Окрім того єсть річею конечною "авансувати" урядників Русинів в краю. і от по тім наступає цїлий довгій поименний спис тих урядників-Русинів, котрих автори згаданого меморанда хотїли би бачити на високих становисках.
Годї нам переступати границї дискреції і наводити тут имена тих Русинів-урядників, о "аванс" котрих в роках 1860-их упімнули ся патріоти наші, а з котрих многі дїйстно небавом і посунулись висше. Скажемо лише, що межи предложеними до "авансу" находять ся і ті господинове, котрі заєдно величались перед ширшим світом, мов-то они нїчим иншим, як лише талантом своїм і заслугами двигались висше і висше, та що они, заступаючи пізнїйше справу руску, дїлали завсїгди безкористовно, а навіть з самопожертвованєм. В слїд за тим пропамятним письмом давано на тогдї Русинам і veniam aetatis і veniam studiorum, двигано их на Bezirksvorsteher-ів, совітників суду, апеляції і намістництва, хоч з другої сторони лїтопись сих часів не згадує, щоби для народу руского в Галичинї приходили з Відня які-небудь важнїйші здобутки, хоч би в мініятурі до тих, які заходами кількох "ново-еристів" довелись нинї Руси Галицкій.
Замітимо, що ми й зовсїм не дивуємось тій політицї патріотів наших з 1860-их років. Нарід, що хоче скріпитись, мусить і повинен дбати о то, щоби люде єго плоти і кости займали впливові становиска в краю, бо тогдї ширшає их круг дїланя і лиш тогдї даєсь им спроможність в цїлім краю робити добро свому народови. Але дивуємось тим крикам, на-скрізь пустим і злобним, які підносять ся нинї против "ново-еристів" на темат "авансів" і личних интересів, воли від падолиста 1890 року жаден з тих "ново-еристів" не був на стілько щасливий, щоби бодай худенького воробця зловити. "Ново-еристи" не вислали доси ще нїякого пропамятного письма анї до правительства краєвого анї до центрального з предложенєм "своїх" людей на висші становиска, а самих не именовано анї гофратами, анї референтами при міністерстві. Пропамятні письма йшли і йдуть, але в них патріоти "нової ери" домагають ся "авансу для прав руского народу".
Длятого нехай нїкого з народовцїв не разить згадана пісонька "Галицкої Руси" о синекурах, за котрими нїби-то уганяють ся "ново-еристи". Инсинуації ті понесе вітер, як рознїс богато клевет з того самого "чистого" жерела... 