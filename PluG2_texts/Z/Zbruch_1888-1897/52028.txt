Брак учителїв. — Холмчак душпастир.

Брак учителїв
для шкіл народних в Галичинї дає ся що-раз більше відчувати. Що-раз більше шкіл стоїть порожних, а окружні ради шкільні радять собі в той спосіб, що обсаджують місця учительскі, ким попаде. Дійшло до того, що в деяких округах шкільних єсть більше т. зв. заступників учителїв, як учителїв испитованих. Що з тих заступників хісна мало, не треба й казати. Тож в краю чим-раз більше незаводоленє з теперішних шкільних відносин. Щоби тому зарадити, видала краєва рада шкільна розпорядженє, в котрім приказує окружним радам шкільним звертати увагу на талановитих учеників шкіл людових, синів селян та міщан, і наклонювати их, щоби вступали до семинарій учительских. Також і видїл краєвий думає в той спосіб побільшити фреквенцію семинарій, і длятого розіслав обіжник до всїх видїлів повітових з припорученєм — спомагати, о скілько можна, власти шкільні в их змаганях, а навіть удїляти в своїх повітах молодим людям, котрі хотїли би бути учителями, грошевої підпомоги, щоби могли покінчити семінарії учительскі. Сі способи можуть трохи зарадити лиху, але не зовсїм. По нашому, головна вина слабої фреквенції семінарій лежить не в чім иншім, як в лихій платни учителїв, при их великій одвічальности і тяжкій праци. Доки панувати будуть нинїшні відносини, доти нїякі підпомоги анї заходи не доведуть до цїли і не заповнять семінарій. Холмчак душпастир.
Маючи орудки до міста, вибрав ся я в дорогу до славного міста Сокаля, а був то час Великого посту руского. З воза виджу перед собою товпу селян, старших і молодших, невіст, дїтей... виглядало то, як би цїле село, покинувши свої селитьби, вандрувало кудись — до Америки. Здивувало і зацїкавило мене се зявище дуже, кажу поганяти конї скорше, а зрівнавшись з товпою, питаю:
— А куди так, люде добрі?
— Ми — каже оден старшій з товпи — йдемо сповідати ся до Сокаля до Бернардинів.
Думаючи, що то селяне латиньского обряду, питаю, чи не мають у себе ксьондза польского, і чого так спізнили ся з великодною сповідію (бо було то вже давно по латиньских святах)?
— Ми не є Поляки, а Русини, і маємо свого єгомостя, але они дістали тепер парафію лїпшу і не хотять нами ся мучити і нас сповідати, а кажуть нам ити до Бернардинів, бо тут "файно" сповідають, а Бог всюди оден...
— А чому-ж — кажу — не йдете до руских священиків, коли ваші не хочуть?
— Та де тепер можуть чужі єгомостї сповідати, коли мають своїх?...
Та правда, — помислив я собі, — як би так десять, то ще пів біди, але цїле село, то за богато, а Бернардини за то, коби здорові, сповідають і до себе овечки притягають...
Люде були з села К., а священиком в тім селї єсть холмчак о. К. Г. Нїколи той холмчак не подивить ся на руску ґазету і книжку, від него і в єго домі не учує навіть Русин руского слова, а хотяй жиє на рускій земли і руским хлїбом живить ся, гордить русчиною, а за те мислить о відбудованю Польщі, буває у Бернардинів, має поважанє у Єзуїтів та у шляхти, котрі, маючи сей кут густо подібними священиками заповнений, робить им всякі кречности, як презенти на парохії, стіпендійки і т. и., а, противно, з злобою висказує ся о всїх тих походячих з Холму священиках, котрі їй не йдуть під руку, хотяй таких священиків число не переходить трех...
Скалецкій. 