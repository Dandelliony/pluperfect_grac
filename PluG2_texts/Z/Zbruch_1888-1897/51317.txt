◦ ◦ ◦ ◦ ◦ ◦ ◦ ◦ ◦ ◦

Відень 8 мая. На внесенє д-ра Смольки рішила нинї палата послів одноголосно — відступити від ухвалюваня адреси цїсареви а поручити презідії, щоби подякувала цїсареви за тронову бесїду і заявила вірність. Предсїдателї клюбів короткими словами приступили до внесеня д-ра Смольки. В имени Русинів промовив посол Романчук. Причиною такого поступку було се, що не було надїї, аби ухваленє адреси пійшла гладко, не кажучи вже о тім, аби перейшла она импонуючою більшостію.
Бонн 8 мая. Цїсар Вільгельм був на комерсї студентів і заповів, що пришле на університет наслїдника престолу, і що наслїдник пристане до буршів.
Брукселя 8 мая. Робітнича рада ґенеральна видала проклямацію, де заявляє, що атентати динамітові були инсценовані правительством, щоби відтак можна було виступити против робітників.
Лондон 8 мая. В Костаріка (середна Америка) вибухла революция.
Букарешт 8 мая. Арештований еміґрант болгарскій Ризов має бути виданий болгарскому правительству, бо суть докази, що брав участь в убійстві Білчева. — На вічу студентів румуньских і сербских порішено скликати конференцію народностей австро-угорских, з виїмкою Нїмцїв і Мадярів, а також скликати окрему сербско-румуньске віче, щоби розмежити круг дїланя тих народностей в пропаґандї шкільній в Македонії. 