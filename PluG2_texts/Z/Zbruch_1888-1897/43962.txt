◦ ◦ ◦ ◦ ◦ ◦ ◦ ◦ ◦ ◦

Д-р Кость Левицкій отворив канцелярію адвокатску у Львові, при улици Корняктів ч. I., ІІ. поверх (Народний Дім.) Приймає заступство в справах цивільних карних, адміністраційних і скарбових. В справах народних, політичних заступає безплатно.
О. Антонія Ковальского (сина посла о. Тита Ковальского), сотрудника в Куликові, увязнено позавчера у Львові в краєвім судї карнім. Против о. Антонія Ковальского веде суд карний слїдство о підпаленє. Перед двома місяцями займив ся в мешканю о. А. Ковальского в Куликові огонь і згоріли деякі меблї. Дослїди, в якій спосіб займив ся огонь, мали виказати, що оно не могло стати ся случайно, але що хтось підложив підпал, тим більше, що меблї були политі нафтою. Підозрінє — не відомо, на основі яких даних, — упало на самого о. Антонія Ковальского, а по переведенім доходженю увязнено єго на внесенє ц. к. прокураторії. Справа се дуже загадочна і при розслїдї єї треба буде незвичайної осторожности. [Вже то відносини в Куликові якісь особливі. Бл. п. о. Децикевич горів кілька разів, а три рази з підложеного злобною рукою огню згорів був до тла... Відомо і про вічні процеси небіщика о. Децикевича, а по недавній смерти єго показалась потреба відкопувати єго тїло і секціонувати, щоби пересвідчитись, чи не умер він заживши отруї, бо смерть наступила при загадочних обявах. Результат секції ще не звістний.]
О. Захарія Підляшецкій з Монастириск пише нам: "Добродїям церкви Монастирскої подаю сим до приятної відомости, що церков уже під бляхою а копула на 18 м. дерева уже на земли звязана. Коби погоди зі дві недїлї, то і заяснїє уже незадовго святий хрест на сїй "нещасливій" церкві. Доношу се тому, що з многих сторін Руси одержую листовні запитаня з висказами щирого жалю, чи правда то, що церков в-друге завалила ся... А оно злобні люде ширять такі вісти, щоби нїхто не подав тої вдовиної лепти на церков, щоби єї не було.. Ой нї, церков таки буде! Не дадуть ѣй загинути добрі люде. Сим взиваю і прошу Добродїїв о щедрі лепти."
Тїло незнакомого мужчину, котрий числив до 24 лїт, найдено дня 23 жовтня с. р. в лїсї в Рудниках під Мостисками. Чоловік сей, як виказало слїдство, повісив ся був два днї перед тим. Був він низкій, мав темне волосє, високе чоло і сиві очі; був одягнений в зеленковате пальто о жовтій підпшицї в червоні і бурі крати.
В Читальни науковій у Львові (Ринок 43) виголосить в суботу, 15 н. ст. падолиста о 7-ій год. вечером п. Вол. Охримович відчит "О відносинах суспільних на Руси".
Передягнений за женщину. В Освіцимі приарештувала оногди екопозитура дирекції поліції прибувшу з Прус молоду женщину, Нїмкиню, котра подаючи себе за Ольгу Геррманн, числячу 18 лїт, родом з Ґутентаґ в Прусах, заявила, що єсть артисткою-маляркою і що їде до Кракова, щоби давати лекції рисунків і малярства. При близших доходженях показало ся, що під одягом женщини крив ся молодий мужчина. Найдено при нїм набитий револьвер і острі набої. Фальшиву женщину віддано до суду. — За тих кілька послїдних місяцїв придержано в Освіцимі вже третого мужчину передягненого в женщину.
Нещасна пригода лучила ся сего понедїлка в Бистрици над Вагою в тренчиньскім комітатї. Згаданого дня до 70 осіб, удаючи ся на торг до Бистрици, хотїло переправити ся поромом через ріку Вагу разом з двома возами і 4 кіньми. Надто переповнений пором зачав потопати і рвуча ріка понесла єго з водою. Небавом розбив ся пором і люде повпадали до води. Доси найдено 30 трупів. Човни, котрі булу на ріцї, змогли виратувати лиш 24 осіб. Між погибшими єсть властитель порому і два дїдичі. Перевізник, побоюючись кари за свій недогляд, десь щез.
Метода д-ра Коха. Нинї появить ся першій автентичний комунікат о методї Коха що-до лїченя туберкулів. Часопись Mediz. Wochenschrift помістить в надзвичайнім виданю сей комунікат, котрого автором єсть сам д-р Кох. В комунікатї заявляєсь, що методою Коха можна вилїчити туберкули в костях і суставах а також початки грудних сухот. Дня 26 н. ст. буде мати д-р Кох виклад о своїй методї перед заграничними лїкарями. — З Відня доносять, що правительство загадало вислати коштом держави знатних спеціялістів до недуг грудних до Берлина для студіованя методи Коха лїченя туберкулів.
Дрібні вісти. Громада Молодилів, пов. надвірняньского, одержала від цїсаря 100 зр. підпомоги на будову шкоди. — Оногди під Кошичами на Угорщинї в ночи вихопило ся пять возів товарових з шин. Всї вози цїлком поторощені а один кондуктор легко ранений. 