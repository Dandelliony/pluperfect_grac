Рускі кольонії між Италіянцями. — Місто будучности.

Рускі кольонії між Италіянцями.
Кс. д-р Смочиньскій описує в своїм творі Wspomnienia о polskiej pielgrzymce do Rzymu w r. 1888 na jubileusz J.S. Leona ХШ, Kraków 1889, що недалеко від австрійскої границї в Италії наткнув ся на рускі кольонії. О тих кольоніях оповідав єму єго товариш подорожі кс. Людвик Константіні, місіонар апостольскій, що слїдує: Кілька кільометрів від стації зелїзничої Ресіютта лежать в горах три місцевости, замешкані Славянами. Славяне сі прибули туди з Руси ще в V віцї христіяньскої ери. Єсть их більше як 3000, говорять своїм язиком, супружя заключають лише між собою і то під карою видаленя з громади, єсли би хтось оженив ся з Италіянкою або з иншою чужинкою. Суть они католиками латиньского обряду, належать до діецезії италійскої в Удіне, але священиків спроваджують з Хорватії, бо з ними добре розуміють ся. Кс. Константіні перебував між ними кілька разів і научив ся з их язика кількадесять речень котрі повтаряв кс. Смочиньскому. О скілько сей міг вносити з вимови кс. Константініого, єсть се язик посередний між руским і ческим. Кс. Константіні віддавав им дуже богато похвали що-до их честнот, богомільности і великої солідарности між собою. Що ті Ресіяне мусять самі знати і говорити між собою, що прибули сюди з Руси перед якимсь переслїдуванєм, догадує ся кс. Смочиньскій з того, що коли в сїчни 1888 року їхав з Риму і запитав на стації в Ресіютта зелїзничого заробника о Ресію і яким язиком говорять єї мешканцї то дістав відповідь, що: говорять язиком подібним до руского.
Місто будучности. 
Як звістно має відбути ся в Парижи в 1900 роцї вистава світова. Отже вже від тепер роздумують Французи над тим, якою би то невидальщиною притягнути маси та зробити виставу интереснїйшою. Між иншими виступив видавець часописи Inventions Nouvelles з проєктом побудованя міста будучности. Доси майже на всїх виставах показувано, як не повинно ся будувати в роцї-ж 1900 має бути инакше. При дїйстних улицях і площах, побудують ся справжні доми для 3000—5000 людей, відповідаючі всяким новочасним і о скілько можна передвидїти будучим вимогам мешканцїв що-до опалюваня, освітлюваня, водопроводів і т. ин. Розуміє ся, що елєктричности припаде тут львина часть в освітлюваню і виконуваню найбільшої частини робіт. Улицями будуть переходити елєктричні зелїзницї а хідники будуть криті склом, так що мешканцї будуть могли все сухою ногою перейти улицю. Крім того будуть в тім містї побудовані взірцеві доми робітничі, взірцева школа і такій же шпиталь. Значні кошти надїють ся покрити з розпродажі грунтів і домів по виставі. 