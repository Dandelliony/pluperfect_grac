Письмо з Холмщини

поміщене оногди в "Дѣлї"  визвало наконець і редакцію "Галицкої Руси" скинути маску і не удавати, що нїби-то она о тяжкім переслїдуваню священиків-Галичан Москалями в Холмщинї нїчого не знає. І от вчера в "Гал. Руси" находимо вромі перепечатаного в цїлости письма уміщеного в "Дѣлї" ще два письма, котрі редакція "Гал. Руси" до сеї пори держала чомусь під сїмома замками. Письма ті виказують страшне переслїдуванє, до тої степени, що Галичанам грозять перенесенєм над Волгу, але "Галицкая Русь" все таки панькає ся з "гонителями" бо — каже — в грозьбу перенесеня Галичан над Волгу все таки не вірить. Ну, ми не дивуємось... Так само не дивуємось тому, що "Гал. Русь" нашій дописи відмовляє автентичности — каже: "оная кореспонденція холмской епархії не видїла", — хотяй би бачили навіть деякі люде з по-за нашої редакції (кромі підпису) і ми готові кождої хвилї на них покликатись.
"Галицкая Русь" містить, як сказано, два письма в справі "холмских гоненій": одно (не вповнї, тілько зміст) від Галичанина-священика в Холмщинї, друге від якогось світского Галичанина, котрий в дїлах купецких їздить до Холмщини і має там свояків Галичан.
Отже священик пише коротко, що "холмскій епископ Флавіян і варшавскій архіепископ Леонтій старають ся при всякій нагодї секувати Галичан і склонити их до того, щоби они добровільно перенесли ся з холмско-варшавскої епархії а полишили свої місця древлеправославним, прибувшим туда з глубокої Россії. Але щоби насильно перенесли Галичан над Волгу, то не може бути, бо о тім аеп. Леонтій сказав лише при якімсь Поляку-муляри, котрий єму ставив піч."
Світскій же Галичанин пише між иншим:
"...Що декотрі єрархи не люблять наших Галичан, то не тайна, а не люблять их раз длятого, що они дістають по 1.200 руб. пенсії (за те доходів з iura stolae не мають так, як в Галичинї), а по друге, що Галичанин у них "несовершенний" православний, бо і внїшностію і пересвідченями пригадує им священика поступового. Особливо тепер, коли один Галичанин (о. Сироїдів) покинув Холмщину, сильно озлобились і підозрівають всїх Галичан, що они неприхильні православію. Один старшій єрарх [отже Леонтій] мав сказати в гнїві, щоби всї Галичане йшли собі до Львова, а нї, то він их переселить над Волгу. Може бути, що він би се й зробив, коли-б адміністративні власти не стояли по сторонї Галичан. При епархіяльній ревізії холмского і красноставского благочинія холмскій суфраґан еп. Флавіян публично понижував наше духовеньство: многих "ругал", дискредитував перед прихожанами і на многих наложив грошеву кару по 50 рублїв. Нїхто ще не заплатив і мабуть не заплатить, бо вмішали ся власти адміністративні і аеп. Леонтій не потвердив засудів. Одному Галичанинови, дуже примірному душпастиреви, рішило духовне начальство відобрати парохію, а на єго місце наслати древлеправославного, та тілько, коли вмішав ся в справу люблиньскій ґубернатор, варшавскій архієрей полишив душпастиря на місци..."
Вже з тих цитатів из дописей до "Гал. Руси" видно, що наш дописуватель написав правду, що священиків-Галичан в Холмщинї тяжко переслїдують. Таж в другій дописи до "Галицкої Руси" навіть виходить позитивно, що аеп. Леонтій загрозив переселити Галичан на Волгу! По що-ж крутити?! 