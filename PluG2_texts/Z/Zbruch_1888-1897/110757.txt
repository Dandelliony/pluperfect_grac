◦ ◦ ◦ ◦ ◦ ◦ ◦ ◦ ◦ ◦

Відень 12 лютого. Polit. Correspdz. доносить, що при нападї Ботокудів на Русинів в Паранї погибло 19 осіб; походять они з повітів золочівского, сокальского, жовківского і перемишляньского. На реклямацію австрійского консуля в Куритибі правительство бразилійске запорядило кроки, щоби такі напади більше не могли повтаряти ся.   Будапешт 12 лютого. Pester Lloyd каже, що Австро-Угорщина кілька разів остерігала Грецію перед небезпеченьством, на яке самохіть наражає ся. Инші держави зробили те саме.   Франкфурт 12 лютого. Frankf. Ztg. доносить, що грецкій король в недїлю сказав перед одним амбасадором: Не остає менї нїчого иншого, як лише станути на чолї народного руху, що обняв всю Грецію. Коли сего не зроблю, то могу на сміло зібрати свої клунки і винести ся з Греції.   Відень 12 лютого. Ґр. Голуховскій конферував вчера з россійским амбасадором а опісля був на авдієнції у цїсаря. По тім принимав бувшого короля сербского Милана.   Берлин 12 лютого. Вість, що грецка фльота вирушила на Крету, зробила тут пригнобляюче враженє; але надїють ся, що до війни не прийде. Однак дневники тутешні висказують гадку, що війна є невідперта, а державам удасть ся хиба обмежити єї до самої Крети. Berl. Tageblatt довідує ся з Петербурга, що тамошне правительство гадає про окупацію Туреччини і в тій цїли пороблено вже навіть приготовленя. Говорять навіть вже о речинци, коли розпічне ся акція, і називають ґенерала, котрому віддано начальство від половини лютого (ст. ст.) Фльота чорноморска має бути вже від довшого часу готова вирушити кождої хвилї; так само і полки одеского округа оставлені на стопі воєнній.   Париж 12 лютого. В тутешних кругах дипльоматичних гадають, що Туреччина на визиваючій поступок Греції відповість войсковою демонстрацією на граници Тессалії. Держави повинні Туреччинї лишити свободу. Кажуть, що вчера на радї міністрів постановлено ужити всего впливу Франції, щоби Грецію здержати від війни. А коли би Греція таки хотїла оружно заняти Крету, то Фрація всїми силами чинно спротивить ся тому.   Рим 12 лютого. Вчера був адмірал Каневаро на авдієнції у короля; опісля відїхав до Неаполю, щоби станути на чолї дивізії фльоти і відплисти на всхід.   Атени 12 лютого. Парлямент ухвалив 500.000 драхм для кретеньских утїкачів. — Віддїл 600 узброєних Кретенцїв відплив вчера на Крету. — Друга фльотиля, зложена з 4 торпедовцїв, виїздить на Крету. Рівночасно ладить ся войско до відходу на границю.   Дѣло 