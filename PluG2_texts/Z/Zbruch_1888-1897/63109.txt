Нові книги по історіі релігій.

Для тих, котрі інтересуються розвоєм науки теологічноі в Европі, подаємо звістки про вихід ось яких книжок в німецкій мові.
1. Edward Reuss Das alte Testament, Übersetzung mit Einleitungen und Anmerkungen. Heft І. Є се переклад першоі части монументального діла помершого торік майстра біблійноі екзегези, штрасбурского професора Едварда Рейса, виданого по французки п. з. "La Bible". Німецкий переклад виходить у Брауншвейгу випусками, кождий в ціні 1 марки (60. кр.) Старий завіт обіймати буде около 40 випусків. Заможнійшим людям, котрі не владають язиком французким, горячо рекомендуємо се діло в німецкім перекладі. Воно дасть йім добрий погляд на найновішій здобутки екзегези і критики біблійноі, богаті вказівки бібліографічні, а вступні студіі до поодиноких книг письма св. старого завіту виявлять йім в авторі не тілько великого вченого, тонкого критика, крайне оглядного і осторожного в своіх виводах, але також наскрізь сімпатичного, щирого та високо ідеального чоловіка. Пренумерувати се діло можна через кожду книгарню; редакція "Народа" радо візьме на себе посередництво.
2. Edward Reuss. Die Geschichte der heiligen Schriften des alten Testamentes. Zweite Ausgabe, Braunschweig 1890 Вінже, Die Geschichte der heiligen Schriften des neuen Testamentes, sechste Ausgabe Braunschweig 1887. Ci два здорові томи, то важне доповненє до попереднього діла. В перших розділах кождоі з них подано способом підручника всі важнішій факти, здобутки і контроверсіі, що доторкають історіі повстаня і тексту книг (при кождім пункті додана богата бібліографія відносноі квестій). Далі йдуть часи коментаторів і полемістів, при чім історія книг старого завіту доведена аж до знищеня Єрусалиму Веспазіяном, почім старий завіт трактує ся разом з новим, представлено історію зложеня канону, дано погляд на рукописі, виданя, розширенє і екзегезу та визисканє теологічне святих книг. Обі книжки, з котрих одна має 680 а друга 780 сторін, коштують около 30 гульденів. Йіх вартість наукова ні в чім не уступає, а подекуди й перевисшує вартість великого екзегетичного діла про біблію.
3. Dr. А. Kuenen, Historisch-kritische Einleitung in die Bücher des Alten Testamentes hinsichtlich ihrer Entstehung und Sammlung. Erster Theil 1887 — 1800, zweiter Theil 1892. Автор cего діла, знаменитий професор лейденского університету, побіч Рейса і Вельгаузена головний представник новійшоі екзегетичноі школи в христіянскій теологічній науці, умер також д. 10 декабря 1891 року в 63 році житя. Діло отсе, написане первісно по голяндски, є єго головним твором і на жаль лишилося нескінчене; автор не встиг видати третьоі части, хоч вона майже готова лишилася в рукописі і певно буде видана швидко по голяндски і по німецки. Праця Кюнена далеко спеціяльнійша і тяжша для читаня, ніж діла Рейса; Кюнен ще глибший і бистрійший аналітик ніж Рейс, хоч не дорівнує штрасбурскому прогресорови спокоєм і гармонійністю викладу. Для спеціялістів ся книга необхідна, але й не спеціалісти можуть, пропускаючи вельми богаті критичні екскурси і читаючи тілько звід позітівних здобутків, друкований грубшими буквами, дуже богато скористати. Перший том містить критичний розбір т. зв. Шестокнижя, т. є. пяти книг приписуваних Мойсеєви і книги Йозуа, котрі разом становлять одну композицію літературну, і розбір книг історичних (Судіів, Царств, Параліпоменон, Єзри, Негеміі, Рут і Естер), а другий том розбір пророків. Ся книга значно дешевша від попередніх; оба томи коштують мало щось понад 12 гульденів.
4. Dr. Isidor Silbernagl, Der Buddhismus nach seiner Entstehung, Fortbildung und Verbreitung. München 1891. Гарна, сістематично зложена і ясно написана книжечка мюнхенского професора універсітетского знайомить в коротких нарисах з повстанєм буддізму, з житєм, наукою і школою Готами-Будди, з розширенєм єго науки в Індіі і літературою буддійскою, а відтак показує історію і теперішній стан буддізму в головних єго центрах: на Цейлоні, в Бірмі, Сіамі, Камбоджі, Аннамі, Непалі, в Китаю, Кореі, Японіі, Тібеті і Монголіі. В нотах від текстом подає автор богато цінних заміток про літературу, філософію, теологію індійску. Книжечка, повстала з викладів універсітетских і коштує 3 марки (1 г. 80 кр).
Можемо рекомендувати єі всякому, хто бажає пізнати головні нариси історіі і теологіі тоі релігіі, безмірно важноі в історіі релігійного розвою і необхідно потрібноі для зрозуміня многих доктрин і обрядів христіянских.
Ів. Франко. 