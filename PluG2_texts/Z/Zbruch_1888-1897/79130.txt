◦ ◦ ◦ ◦ ◦ ◦ ◦ ◦ ◦ ◦

Площа вистави краєвої замкнена від нинїшного дня. Від тепер на основі постанови дирекції виставової будуть там впускатись особи лише за білєтами вступу. Оплата в буднї буде виносити від особи 50 кр., в недїлї і свята по 10 кр. Цїни вступу в буднї установлено умисно так високі, щоби роботи і робітників охоронити від можливих перепон.
Опіка правна для божевільних в Кульпаркові. N. fr. Presse доносить: Жалї на нечувані надужитя в кульпарківскім заведеню для божевільних спонукали, як звістно, галицкій сойм ухвалити резолюцію, взиваючу видїл краєвий, щоби скликав анкету знатоків для розслїду обставин того заведеня і для переведеня потрібних реформ. Видїл краєвий виконав скоро се порученє і анкета ухвалила много резолюцій що-до поправи теперішних уряджень і адміністративних відносин заведеня. Крім того принято одноголосно внесенє д-ра Мар. Ґавстера, віденьского лїкаря і совітника, запрошеного до участи в нарадах анкети. Д-р Ґавстер заявив, що недужі в заведеню кульпарківскім без огляду на их стан маєтковий, не можуть бути вилучені з-під опіки правної і що длятого власти судові повинні правильно розслїджувати стан ума тих недужих, як се дїє ся у всїх цивілізованих краях. В наслїдок сего звернув ся видїл краєвий, відкликавшись на законні постанови і на розпорядженє міністеріяльне з 14 мая 1874, до висшого суду краєвого у Львові з просьбою, зарядити в тім напрямі усе потрібне. Щоби успішно виконувати згадану опіку правну, було би доконче потрібним, покликати до комісії експертів, котра мала би розслїджувати стан ума кульпарківских недужих, психіятрів независимих під кождим взглядом, отже нїяким чином таких, котрі причисляють ся до лїкарского персоналу в Кульпаркові. Лиш така контроля збудила би довірє і запоруку, що будуть точно виконуватись всякі приписи що-до приниманя недужих до заведеня. Однак дивним дивом львівскій суд висшій зробив міністерству судівництва предложенє, покликати в згадану комісію також кульпарківских лїкарів, хоч таке полученє урядів як раз противорічить цїлям контролї. Говорять, що львівскій суд краєвий руководив ся в тім лиш взглядами ощадности, — однак надїємось, — кінчить N. fr. Presse, що сим разом ся захвалювана система ощадности була би цїлком шкідна і що до згаданої комісії, котрої цїль усувати надужитя, будуть покликані виключно независимі психіятри за відповідною винагородою.
Авскультантами судовими именував висшій суд краєвий у Львові: практиканта дирекції скарбу у Львові Кароля Найгофа і практикантів судових: Іос. Павловича, Володим. Козакевича, Стан. Альбиновского, Стан. Бодаковского, Зен. Копистяньского, Сильв. Міллєра, Іос. Біна, Ант. Свйонткевича, Стеф. Лопушиньского, Меч. Маєвского і Стеф. Дрогомирецкого.
Міністер торговлї дозволив на один рік ґр. Станисл. Жолтовскому у Львові, властителеви більшої посїлости, переводити технічні передвступні роботи для будови льокальної зелїзницї зі стації Борислав на Трускавець і Стебник до Гаїв вижних, стації зелїзницї державної при шляху Дрогобич-Стрий.
За крадїж на львівскій почтї в сїчни с. р. відбула ся вчера розправа. Листонос Черкавскій спроневірив лист з квотою 600 зр. адресований до Юл. Миколяша. Гроші ті видурив у него до перехованя трафікант Монієс, котрий очевидно знав, що гроші походять з крадежи. Черкавскій віддаючи єму гроші був пяний. Трибунал засудив Монієса на пять місяцїв вязницї.
В басенї кирничнім в ринку у Львові надибав вчера досвіта поліціян мужчину цїлком розібраного, якогось Самуїла Каца, а добувши єго з води відставив закостенїлого від зимна до шпиталю. Кац не умів пояснити длячого сидїв в басенї.
Самоубійство з любови. Возьний черновецкого староства Ив. Рачковскій залюбив ся в одній служници. Однако хоч обоє сходились і удержували зносини з собою, не хотїла дївчина вийти за Рачковского за муж. Перед кількома днями дознав ся любовник, що єго мила має другого адоратора, якогось фельдфебля. Се розярило єго так, що загрозив їй самоубійством і коли в понедїлок вечером увидїв єї знов в товаристві фельдфебля, почав з нею сваритись та витягнув револьвер. Дївчина хотїла вирвати у него револьвер, але в тій хвили револьвер випалив і куля ранила єї в руку. Тепер стрілив Рачковскій два рази до себе, але в розяреню не цїлив добре та лише легко себе покалїчив в шию і почав утїкати. За ним пустив ся д-р Флінкер з поліціянтами і догнав єго а коли хотїв вирвати у него оружє, вистрілив Рачковскій третій раз до себе і сего разу так цїльно, що на місци упав трупом.
Краєва дирекція скарбу видала таке оповіщенє: "Гроші срібні вартости двох зр. і чверть зр. а. в. вийдуть з днем 31 н. ст. липня 1893 цїлковито з обігу. До того речинця можна ті монети виміняти у всїх ц. к. касах державних після их именної вартости на монети а. в., остаючі і дальше в обігу, або також на корони, числячі 4 корони за два зр. а. в., а 50 сотиків (гелєрів) за чверть зр. а. в. Властителї таких монет повинні длятого у власнім интересї примінити ся до згаданого речинця, бо по єго упливі утратять висше наведені монети свою дотерішну вартість і буде их можна продавати лише приватним підприємцям на перетопленє, а то зі стратою що найменше 1/3 части их теперішної вартости. Монети срібні на один зр. а. в. лишать ся ще й дальше в обігу."
Огнї. В суботу в ночи погоріла в Білогорщи коло Львова стодола зі збіжем. Огонь зльокалізувала львівска сторожа огнева.
Зміна власности. П. Станислав Гомоляч продав свою маєтність Гнійник, в бжескім повітї, торговельникови дерева жидови Мавр. Вольфельдови за 330.000 зр.
Процес о обманьство відбував ся сими днями перед судом присяжних у Львові против властителя Золочева Шльоми Зельцера. Справу сю описували ми обширно в осени. Зельцер мав вексель Каз. Молодецкого, властителя Бродів на 20.000 зр., грошей не виплатив, а відтак по 16 лїтах домагав ся заплати цїлого капіталу з процентами. Розправа в тій справі відбувала ся перед львівским трибуналом вже в падолистї і тогдї трибунал увільнив Зельцера з причини мнимого задавненя факту. В наслїдок рекурсу прокуратора приказав най висшій трибунал судовий перевести розправу вдруге. Вчера в полудне скінчив ся процес і трибунал увільнив Зельцера. Вправдї 11 судьїв присяжних потвердили поставлене им питанє, але більшість их поробила при тім такі застереженя, що они ухилили каридостойність учинку. 