◦ ◦ ◦ ◦ ◦ ◦ ◦ ◦ ◦ ◦

"Народна Торговля" обняла позавчера [в суботу] в своє посїданє куплену в ринку каменицю. Дотеперішна властителька каменицї, панї Уземблова з знаного не так ще давно руского міщаньского роду Товарницких передала заступникам "Народної Торговлї" [членови совіта п. Ив. Бічаєви, директорови В. Нагірному і адвокатови д-ру Костеви Левицкому] ключі обвязані синьо-жовтою стрічкою. "Народна Торговля" — як ми вже раз згадували — перенесе ся з "Народного Дому" до своєї каменицї аж з весною. Дай же Боже, щоби ново-набута камениця "Народної Торговлї" нїколи не вийшла з христіянских руских рук!   Д-р Михайло Борисикевич, наш земляк і знаменитий професор окулістики в Градци, приїде в перших днях сїчня до Львова і забавить лише короткій час.   Відносини на поли народного шкільництва в Галичинї заєдно идуть до гіршого, а то головно за-для недостачі учителїв. І так на пр. — як доносить Szkolnictwo ludowe в окрузї кольбушівскім замкнено чотири одноклясові школи, одна 3-клясова школа має від трех лїт лише двох учителїв, кілька шкіл двоклясових має по однім учители, а при одній 2-клясовій школї учить двох учителїв 800 дїтей! До сего округа треба було 1894/5 року шіснацятьох учителїв — а тимчасом вплинуло всего два поданя. Очевидно, що таких повітів, як кольбушівскій в Галичинї більше і всюди дає ся відчувати недостача учительских сил.   Нова зелїзниця. Вістник розпоряджень міністерства торговлї оголошує удїленє дозволу Маркусови Гальпернови в Старім містї на піднятє вступних робіт до будови звичайної зелїзницї льокальної з Турки — в одну сторону до Самбора або до Фельштина а з другої сторони з Турки до Синевідска або до Лавочного.   Заручини краєвого маршалка кн. Евст. Сангушка з ґр. Константією Замойскою, дочкою Станислава і Рожи з Потоцких, викликали в великім світї сензацію. Вінчанє має відбути ся в сїчни 1895 р. Кн. Евст. Сангушко, молодшій брат бездїтного кн. Романа, жонатого з ґр. Тун, має тепер 53 лїт, єго суджена 29. Як звістно, князь Роман і Евстахій Сангушки суть послїдними потомками славного і можного роду.   Убійство. На публичній дорозї в селї Ключеві, коломийского повіта, напали сїльскі парубки селянина Шепетюка і убили єго на місце. Виновників відставлено до суду в Печенїжинї.   Самоубійства. В Борини, турчаньского повіта, відобрала собі житє вистрілом з револьверу 17-лїтна Софія Вонсовачівна, сирота по звістнім в тамошних околицях лїсничім, замешкала у свого шурина. Причиною самоубійства мали бути родинні непрозуміня. — В суботу пополудни відобрав собі житє Володислав Роґош, офіціял почтовий у Львові, в 52-ім роцї житя. Причиною самоубійства була довголїтна нервова недуга.   Конокради. В Тернополи відбула ся минувшої пятницї перед трибуналом судьїв присяжних розправа против шайки конокрадів, котрих ще в серпни с. р. вислїдив аґент львівскої поліції Ґінсберґр. Обжалована Елі Фоґельфенґер, Шміль Маєр Шапіра, Тенен, Лібе Фрідман і Як. Півторак украли властителеви Ягольницї Ґотесманови пару коней вартости 350 зр., котрі відобрано від Павла Машталєра в Лящках великих і звернено пошкодованому. Всїх обжалованих, крім Фрідмана і Півторака, признано винними і засуджено на 6 місяцїв тяжкої вязницї.   Заряд краківского товариства приятелїв штук красних — як доносить кореспондент Kurjer-a Warszawsk-ого — рішив звинути від нового року філію своєї вистави образів, удержувану у Львові. Показало ся, що філія принесла товариству 19.000 зр. недобору.   Каридостойна пустота. До волоскої церкви у Львові війшов вчера о 12-ій годинї в полудне в часї богослуженя якійсь Антек Н. і здіймивши з ніг високі папучі, в які був одїтий, кинув ними в лямпу і стовк єї, зробивши шкоди на 25 зр.; по тім утїк. Дивно, що зухвалого виновника нїхто не задержав.   Нове товариство жидівских жінок п. н. "Дебора" повстало у Львові і має характер жидівско-народний. Се товариство єсть пятим з раду на земли. Przyszłość, орґан сеї партії, називає членів "Дебори" "кружком дївиць, що покинули ряди шалїючих бакханток здеґенерованої еманципації". Як звістно, сіоністи заступають сю жидівску партію, що не хоче асимілювати ся з Поляками.   Дрібні вісти. Д-р Густ. Рошковскій посол до ради державної зложить справозданє з своєї посольскої дїяльности дня 11 н. ст. сїчня в Стрию, 12 сїчня в Дрогобичи, а 13 сїчня в Самборі. — З Яворжна доносять до Wiener Abendblatt-y, що татраньскі гірняки спалили полеву касарню угорскої жандармерії, виставлену на спірній території.   Дѣло 