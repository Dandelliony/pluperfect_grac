◦ ◦ ◦ ◦ ◦ ◦ ◦ ◦ ◦ ◦

Проф. Мих. Грушевскій виголосить в недїлю 8-ого с. м. о годинї 8-ій вечером в ремісничім товаристві "Зоря" [уч. Краківска ч. 17] відчит про значінє України-Руси в світовій исторії.   Рада міста Львова надала посади греко-кат. катихитів о. Туркевичеви при школї им. св. Мартина і о. Стеткевичеви при школї им. Конарского у Львові.   З бібліотеки "Народного Дому". Для поміщеня бібліотеки і музея о. кустоса Ант. Петрушевича приготовано в "Народнім Домі" нову салю на першім поверсї головного будинку від ул. Вірменьскої. Саля єсть 12 метр. довга, 10 мет. широка а більше як 4 метри висока. Стеля склеплена, на зелїзних траверсах, підперта зелїзними пілястрами. Довкола стїн сеї салї вже уставлено шафи, а будуть ще уставлені й в серединї салї. Саля ся може помістити найменше 50 тисяч книг.   Віче католицке у Львові підготовляє ся в кругах польских ще на сей рік, тілько час ще не поставлено. Підготовляючі роботи до віча ведуть ся; відбувають ся засїданя секцій: орґанізаційної, католицкого житя, шкільної, економічно промислової, а незабаром пічнуть радити також секції наукова і дневникарска.   Для шевских і столярских майстрів і челядників устроює в сїм роцї на приказ міністерства торговлї практичні курси технольоґічний промисловий музей у Відни. Лежить то в интересї краєвого промислу, щоби як найбільше кандидатів могло дістатись на ті курси і дістати державні стіпендії. За час року будуть устроєні чотири курси, з котрих кождий потреває 6-8 тижднїв. Оплата за науку на курсї шевства виносить 25 зр., на курсї столярства 40 зр., вписове 2 зр.; біднїйші можуть бути від оплати за науку увільнені. Викладовим язиком буде нїмецкій і ческій. Поданя треба вносити на адресу "К. k. Technologisches Gewerbe-Museum. Wien IX. 2. Wahringerstrasse 59", а подати в них: вік кандидата; мову якої уживає в интересах яко майстер або челядник; до котрої торговельної палати належить і при якій стації зелїзничій мешкає; чи знає рисувати і чи ходив до якої промислової або фахової школи. О увільненє від оплати шкільної треба подавати до дирекції музея, а о стіпендії до міністерства торговлї.   Дрібні вісти. Міністерство рільництва именувало Віктора Гайна люстратором лїсів в окрузї львівскої дирекції лїсів державних. — Львівска стація ратункова удїлила помочи в лютім сего року в 149 випадках; 105 разів за дня а 44 в ночи. — Винахідник противдіфтеричної сировицї проф. Берінґ з Марбурґа одержав за свій винахід від парискої академії наук премію в сумі 120.000 франків; Берінґ пожертвував сю квоту на дальші розслїди з тою сировицею. — В містї Шемаха на Кавказї померла сими днями учителька школи народної Молла Нісса в 120-ім роцї житя; в учительскім званю потрудила ся 93 років. — В повітї сокальскім покусав скажений пес шестеро людей; хорих виправлено до Кракова на клініку проф. Буйвіда. — Властитель фотоґрафічного заведеня "Стелля" у Львові отворює "школу фотоґрафів" 15-ого марта с. р.   Дѣло 