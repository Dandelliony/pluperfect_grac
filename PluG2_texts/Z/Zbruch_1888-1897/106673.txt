◦ ◦ ◦ ◦ ◦ ◦ ◦ ◦ ◦ ◦

    До Хв. видїлу "Рускої Бесїди" у Львові звертаю ся сею дорогою з запитанєм, що чувати з квартальним справозданєм руско-народного театру [від 1. цвітня до 1. липня с. р.], котре порішив видїл що кварталу [ч. 78. "Дѣла"] подавати до прилюдної відомости, тим більше, що вже минув місяць, в котрім ми сподївали ся бачити се справозданє. Запитанє сего рода най не дивує видїлу, бо ми маючи одну народну институцію, якою єсть руско-народний театр, раді би знати про єї стан і розвиток. Один в имени многих.   До характеристики п. Давида Абрагамовича оповідає Monitor такій факт: Перед кількома тижднями продав львівскій монастир Василіян фільварок Деревач (під Щирцем) довголїтному свому посесорови Русинови п. І. Стефановичеви за дуже високу цїну 20.000 зр., накладаючи при тім на него всїлякі тягари, як утримувати в добрім станї церков при фільварку, де два рази до року відбувають ся богослуженя, приймити і гостити Василіян коли приїдуть на відправу, та зобовязати ся, що фільварок по вічні часи остане в руках христіяньских. Контракт купна і продажи був списаний та переданий намістництву до затвердженя, а п. Стефанович зложив задаток. Коли о тім довідав ся п. Давид Абрагамович з мести против п. Стефановича, Русина, котрий єму робить опозицію в радї повітовій і при виборах, віднїс ся до ц. к. намістництва з домаганєм, щоби оно наперло на Василіян, аби не п. Стефановичеви лиш єму продано фільварок. Помимо заключеного контракту внїс п. Давид оферту до намістництва, даючи за фільварок Деревач о 1000 зр. більше (21.000 зр.), при чім так пише: "Даючи при тім пропорціонально не великім интересї о один тисяч більше, як принята цїна купна, сумнїваю ся, чи настоятель чина не дасть першеньства п. Стефановичеви. Длятого прошу намістництво, на случай, коли би моя оферта не була принята, поручити, щоби фільварок був проданий в дорозї публичній. Фільварок Деревач бажаю купити не для користей матеріяльних, лиш за-для усуненя pod każdym względem nieporządnego sąsiada." В такій спосіб заявляє п. Давид свої католицко-вірменьско-етичні погляди.   Спеки, що так страшно доскулювали усїм мешканцям Львова, перервала вчера двогодинна злива, прочищуючи і охолоджуючи душну атмосферу. Блискало і греміло, але бурі не було, а дощ перепинив всї забави огородові.   Бідному все вітер в очи. З весною с. р. розписав комітет управи тютюну в Снятинї за посередництвом ц. к. ради шкільної краєвої конкурс на стіпендії в квотї 40 зр., щоби уможливити учителям (з округів, в котрих населенє занимає ся управою тютюну) бути на 14-дневім курсї управи тютюну, отворенім в школах рільничих в Городенцї і Ягольници. Курс в Ягольници мав тревати від 1 до 14 серпня, а принятих на курс учителїв було 15. Вже заздалегідь тїшили ся приняті, що чогось научать ся пожиточного та що трохи поправлять свої фінанси, бо винагорода була досить добра. Богато з них не приняло лєкцій на час вакацій, бо мали їхати на курс. Аж тут нараз приходить повідомленє від комітету в Снятинї: "Н. Н. учитель в .......... З не передвидженої причини, курс управи тютюну в Ягольници відкликаний. Кшиштофович." Учителї приняті на той курс стратили вакації, в котрих де що з боку зарабляють, на курс не поїхали, а ще й довідали ся, як то их власти легковажать.   Крадїж коней. Вольф Боґень з Хлопятина коло Сокаля, жидок около 18 лїт числячій з шрамом на лївій руцї, украв в ночи з 29 на 30 н. ст. липня с. р. о. крил. Кордубі, парохови в Сушнї, пару коней з упряжію і угорским на жовто мальованим візком. Кобила була каштанка, лиса, 14 лїт числяча; кінь гнїдий лисий, задна права нога коло копита біла, 4 лїт числячій. Оба конї раси краєвої. Вартість скрадених річей виносить понад 200 зр. Хто би придибав злодїя, або конї з візком, дістане нагороду.   Дрібні вісти. Вчера пополудни виїхала громадка Русинів під проводом п. Ос. Маркова на виставу до Нижного Новгорода. — Міністерство зезїзниць державних дало концесію громадї Черновець на будову трамваю елєктричного. — В Коломиї посвячено вчера камінь угольний під новий костел єзуїтів. — У Львові умер лїкар штабовий д-р Кароль Смутний. — На львівскім двірци увязнено екзекутора податкового В. Ґомулку за обманьства і наклонюванє до надужитя власти; по переслуханю в поліції відставлено увязненого до суду карного.   Дѣло 