◦ ◦ ◦ ◦ ◦ ◦ ◦ ◦ ◦ ◦

Намістник ґр. Бадені виїхав вчера курієрским поїздом до Италії, де перебуває тепер єго жінка з донькою. Цїлею подорожі єсть Рим, де намістник довшій час перебуде.
В справі виключеня послів Воляна і Тиминьского з членів "Народного Дому" в Чернівцях, доносить Gazeta Polska, що черновецкій маґістрат візвав на порученє краєвого правительства, видїл "Народного Дому" до поясненя цїлої справи, на котре порученє видїл подав свої мотиви. Маґістрат віддав всї акти в тій справі краєвому правительству, котре має рішити о лєґальности виключеня згаданих послів.
Убійство. Перед трибуналом судьїв присяжних в Тернополи відбуває ся цїкава розправа против Янка Ястрембчака і Альфреда Худзиковского о убійство громадского сторожа Юрія Фусса, в намірі присвоєня собі громадских грошей. Обжалованих боронять адвокати: д-р Лошнїв і д-р Тшцєнєцкій. Справа представляє ся так: В селї Королівцї мешкає маєтний господар Альфред Худзиковскій. Перед лїтами був він убогим халупником, нинї став в незнаний спосіб властителем значного майна, має три рентовні доми а в четвертім сам мешкає, крім того посїдає 40 морґів доброї землї і провадить торг свиньми. В р. 1889 згоріла єго загорода а Фус голосив тогдї, що Худзиковскій обманив асекурацію, ховаючи часть збіжа, яке мало згоріти. Від того часу був Худзиковскій лихій на Фуса і грозив, що єго убьє. Дня 13 падолиста 1890 року найдено Фуса в канцелярії громадскій, де звичайно ночував, убитого, имовірно ударами карабінів, котрі лежали на підлозї. Переведене слїдство виказало, що підозрінє паде на Худзиковского і на місцевого поліціянта Ястрембчака. Обвинені не признають ся до вини і твердять, що зізнаня свідків, жидів, що мали их видїти тої ночи, суть ложні і диктовані завистію. Розправа буде о стілько цїкава, що головний матеріял доказовий опирає ся на зізнанях свідків жидів, котрі твердять, що тої ночи чули уривки розмови Худзиковского і Ястрембчака о страху по довершенім убійстві. Цїкаве то, що найважнїйшій свідок Лейба Ґуттесфельд, переслуханий першій раз затаїв все і доперва в річницю убійства Фусса, мучений снами, поробив зізнаня за порадою рабінів. Місцевий парох виставив Лейбі дуже добре свідоцтво.
Конкурс "Львівского Бояна". На основі ухвали сегорічних загальних зборів товариства і власного рішеня розписує видїл "Львівского Бояна" конкурс на хоральні утвори з речинцем до 1 н. ст. червня 1893 р. Услівія конкурсу такі: 1. Утвір має бути так задовгій, щоби виповнив одно число продукції концертової. 2. Утвір може бути написаний на мужескі або мішані голоси. 3. Утвір може бути або власної инвенції, або заснований на мельодії народній, з супроводом або без супроводу фортепяну. 4. Утвір має бути присланий на руки проф. Наталя Вахнянина (Львів, улиця Скарбківска, ч. 4) найдальше до 31 н. ст. мая 1893 р. включно, а то безименно, лиш з шифрою і адресою в закритій кувертѣ. 5. Утвір підпадає оцїнцї окремо і ad hoс вибраної комісії артистичної, котра більшостію голосів узнає утвір за відповідний до преміованя, а відтак означує, котра премія належить ся утворови. 6. Преміовані утвори стають ся власностію товариства. 7. Перша премія виносить 60 корон, друга 40 корон, трета 20 корон. 8. Утвори преміовані, як і взагалї утвори достойні виконаня будуть відтак відспівані на концертї "Львівского Бояна", имовірно зараз в липню. У Львові дна 13 марта 1893. Шухевич, Н. Вахнянин.
В Махнові коло Рави рускої відбуде ся дня 28 н. ст. марта ліцітація на будову нового парохіяльного дому і направи будинків господарских. Цїна 6.000 зр. — О. Корнило Кузик парох і голова церковного комітету.
П. Бічай, професор семинарії учительскої у Львові, купив би радо рамовий улій і просить, єсли би хто мав такій улій на продаж, донести єму про се письменно.
Залюблений в королевій. На днях умер в Лондонї в домі божевільних один чоловік, котрого звали "Мо" — именем скороченим з мономанії. Мо перебув в домі божевільних цїлих 52 лїт, а лїкарі говорили, що він нїколи не був божевільним. Замкнули єго тутки за то, що залюбив ся був в анґлійскій королевій і обявив їй свою любов в слїдуючій спосіб. Коли раз поїхала королева на кони на прохід і переїзджала через парк, Мо вискочив з по-за дерева, зловив коня за поводи і кликнув до королевої "я люблю Вас". За ті любовні освідчини відпокутував Мо 52-лїтною вязницею в домі божевільних, а однак нїколи не чув нїхто скарги з єго уст. Він жив памятею на свою любов і з именем королевої на устах помер. 