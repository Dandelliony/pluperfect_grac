Потреба складу народно-руских видань в Перемишли.

З околиці Перемискої.
Помимо вже давно через "Дѣло" заявленого голосу о потребі в містї Перемишли складу народних руских книжок — доси не можна в Перемишли дістати анї народних видань товариства "Просвіта" анї инчих книжок, виданих в живій народній рускій мові.
Попередня допись в тій справі, єще на веснї в "Дѣлї" оголошена, була подана на виразне домаганє руских селян околиці Перемишля, котрі жадали набути молитвенників народних і инчих книжочок, виданих "Просвітою" особливо-ж о господарстві сельскім. І тепер, коли селяне околиці перемискої дізналися з оголошень в "Дѣлї", що видаються в народній мові "Илюстровані житя Святих на всї днї в році" і що вже третій випуск того виданя вийшов, хотїли-би тую квижку купувати і для церквей, в до библіотек шкільних, і для себе, питають за нею в Перемишли, — а тут єї не можна дістати. Се дуже дивно, длячого в містї такім, де сидить епископ рускій, де єсть руска капитула, де священики рускі і досить народу руского зїздяться з цілої епархії, — такої книжки, як "Житє Святих", першій раз у нась в народній мові виданих, дістати не можна. А прецінь така книжка була-би найприємнїйшою читанкою для нашого народу, котрий доси ще головну вагу просвіти покладає в читаню побожних квижок. Що тая книжка "Илюстровані житя Святих" не єсть на складї в Перемишли, то здаєсь, з тої причини, що она видана в народній мові; з тої самої здаєсь причини і народних видань товариства "Просвіти" нїгде в Перемишли на складї нема.
Час би вже був, аби просвіта живою народною мовою уже раз і в околицю Перемишля добилася. Русь околиці перемискої ще майже нїчого не знає о народних виданях товариства "Просвіти" анї о инчих творах народовців. Интелигенція перемиска і священики перемискої околиці доси ще живять себе і нарід сїльскій т. зв. твердою русчиною або і церковщиною, а справа руска на тім терпить. Через школи, що раз густїйше в наших селах повстаючи, будяться межи нашим народом сїльским що-раз більша цікавість до читаня книжок. По вродженій нашому народови природї в двох напрямах тая цікавість обявляєся нам. Наш нарід переважно господарчій хотїв-би щось вичитати о господарстві сїльскім, а яко привязаний до своєї церкви любить і побожні книжки. Безперечно в обох тих напрямах суть уже у нас дуже добрі виданя в поточній зрозумілій мові, котрі би наші селяне з великою приємностію читали, а не могучи таких книжок в найблизшім містї дістати і не розуміючи церковних і твердоруских, які в Перемишли дістане, купують або дістають з библіотек шкільних польскі книжки і тим способом відвертаються від рускої справи. Час би вже був, аби в містї Перемишли, де навіть друга на цілий край руска гимназія повстає, завивався кружок интелигентних Русинів, яко "филія Просвіти" з цілею ширеня просвіти народної в околицю Перемишля. Час би вже був, аби і духовні власти рускої перемискої епархії перенялися потребою і духом просвіти народної і через видаючійся тепер "Вістник Епархіяльний" одвітно впливали на підвладний клир і на вірних епархіян. Головною рубрикою "Вістника Епархіяльного" повинно бути подаванє вістей о таких виданях народних котрі могли-би причинитись до просвіти религійної вірних епархіян. Таких видань народних єсть у нась уже досить, але нарід о них не знає. Передовсїм повинні бути народні молитвенники припоручені і укладані, бо молитва тілько в той час може бути правдивим піднесенєм мисли до Бога, коли єсть зрозуміла. Пісни побожні і молитви случайні (або приказані, як теперїшна молитва до св. Іосифа) повинні би впроваджуватися в народній мові, бо сам досвід учить, що в котрім місточку або селї по-при руску церков єсть латиньскій костел, много наших людей горнеся нераз до костела, тілько для того, що там співаються пісни побожні і инші части богослуженя в народній польскій мові, котра єсть зрозумільша для наших селян, як наша церковно-словеньска. 