З-відки бере ся мода?

   
 Помершій недавно в Парижи король моди і кравцїв дамских Ворт полишив по собі записки, в котрих подає, що в дїйстности нїхто не видумує моди, але она сама повстає. На доказ сего подає такій випадок:   Одного часу дами носили чорні короткі сукнї. Випадок хотїв, що королева анґлійска Вікторія, невдовзї по вступленю на престол, висїдаючи одного разу з повоза скалїчила собі ногу. На другій день мало відбути ся якесь торжественне принятє в палатї Сен-Жем. Королева, щоби перед цїкавими сховати свою обандажовану ногу, каже зробити собі на-борзї довгу сукню, аж по землю. Від сеї хвилї всї дами двору почали носити довгі сукнї, а від них приняла цїла Европа — та й була мода!   А другій випадок: Славна артистка Рахель закупила одного дня від бідної перекупки рештки жовтої матерії, котрої анї потребувала анї думала спожиткувати. По якімсь часї случайно находить забуту матерію та каже собі наче-б на жарт зробити з неї сукню до якоїсь нової ролї. Роля і сукня подобали ся публицї і від тої хвилї кольор жовтий був довшій час в Парижи в модї.   Або такій випадок: Одна з великих дам француских, перебуваючи часово в Парижи, забажала бути на перегонах, але не мала з собою відповідної сукнї. Тож каже переробити собі чорну сукню, а до неї, за порадою других, бере червону парасольку, щоби парасолькою відвернути увагу від сукнї. Дама та як зявила ся на площи перегонів, викликала велику сензацію — і від того часу сі краски стала модними і загально уживаними.   Та й у мужчин инакше не буває. Має хтось короткі рукави в одїню — з конечности йде до кравця та каже штукувати на примір атласом, убираєсь відтак та виходить на улицю. Побачить се один або другій фацет — і за якійсь час вже пів міста каже робити собі рукави викладані на кінци атласом. Або хтось одїтий в фрак, а випадок хоче, що плямить кляпи. Фрак новий, лиш на передї трохи поплямлений, викидати шкода. Отже властитель йде до кравця о пораду, а той обшиває кляпи шовком. При найблизшій нагодї — вже майже всї на бали мають фраки обшиті шовком. Так то мода настає случайно.   Дѣло 