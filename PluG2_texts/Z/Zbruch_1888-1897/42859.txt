На вечерницях ремісничого товариства "Зоря". — Банк краєвий.

На недїльних вечерницях одинокого нашого ремісничого товариства руского "Зоря",
котрі відбувались в сали Gwiazd-и, мимо нашого сердечного поклику і запрошеня і мимо цїли, на яку був призначений дохід з вечерниць — крім посла д-ра Окуневского, явившого ся з двома своїми сестрами і совітника о. Куницкого — не явивсь нїхто з нашої рускої публики. Аж сумно було поглядати по пустих кріслах та порожній сали. На щастє, з клопоту аматорів вечерка вибавили троха публики польскої і численнїйша участь членів "Зорі" — та взагалї участь ремісників і студентів, котрі заняли будь послїдні крісла, будь місця стоячі. Розумієсь, що кошти, на які наразилось поновно товариство руских ремісників "Зоря", будуть значні, і остаточно будуть их мусїли покрити члени самі між собою. Ми вже не знаємо, де і в чім шукати причини тої рівнодушности нашої демократичної интеліґенції зглядом руских ремісників, товариства их і их змагань, а з своєї сторони можемо лиш співчути стратї товариства "Зорі", на яку вже другій раз в сїм роцї наразилась, хотячи очевидно показати, що і в рускім реміснику не застигла ще в жилах руска кров — та дарма... Банк краєвий.
Оногди відбуло ся засїданє ради управляючої банку краєвого, на котрім дирекція, супротив підвисшеня стопи процентової в австро-угорскім банку, представила, положенє банку краєвого і средства, якими тепер диспонує. По дискусії згодились рада управляюча і дирекція, що нїчо не примушує на разї підвисшити стопу процентову, тож і полишить ся она в дотеперішній висотї, а то: 4 прц. від реєсконту, 5 прц. від есконту і отверто кредиту а 5 і пів прц. від льомбарду. — Відтак рада управляюча порішила приписи о удїленю задатків на варранти публичних складів краєвих. Банк удїляти буде задатки на варранти обіймаючі: спірутус, пшеницю, жито, овес, кукурудзу, горох, фасолю, біб, бобик, ріпак, льнянку і вику. До оцїненя вартости установлено спеціяльну комісію зложену з пп. Е. Єнджейовича, Кар. Кисельки і Кл. Живицкого, з правом кооптованя 2 членів з-поза ради. Комісія та установляти буде тарифу задатків що місяця. Задатків тих буде удїляти у Львові каса банку краєвого, а в Кракові тамошна повітова каса щаднича. Від задатків побирати буде банк провізію в відношеню по 1 від 1000 процент з долу, рівний кождоразовій стопі льомбардовій австро-угор. банку. Приписи ті війдуть в житє, скоро видїл краєвий в реґулямінї для домів складових предприйме зміни потрібні для безпеченьства банку краєвого. Комісар видїлу краєвого освідчив на засїданю ради управляючої, що заведенє тих змін не надибле на трудности зі сторони видїлу краєвого. 