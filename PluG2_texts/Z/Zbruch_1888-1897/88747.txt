◦ ◦ ◦ ◦ ◦ ◦ ◦ ◦ ◦ ◦

Першій дощ по кількох тижднях посухи упав вчера рано, а відтак вечером і нинї в ночи. Довго вижиданий весняний дощ показав свою животворну силу, бо під єго впливом зазеленїли майже нагле муравники і дерева. Нинї небо захмарене і здаєть ся можна надїяти ся дальшого дощу.   Скарб. В Микулицях під Переворском, в маєтности п. Юрія Турнава, викопано сего місяця при роботах земляних в огородї малий глиняний горнець, наповнений срібними монетами, з котрих около двіста розхопили селяне. До рук властителя дійшло 357 штук. На се складає ся вісїм відмін польских півгрошиків Володислава Ягайла, чеканених в краківскій монетарни в лїтах 1399 до 1404, три півгрошики молдавскі господаря Александра і сто півгрошиків монетарнї львівскої. З послїдних два відносять ся до кн. Володислава Опольского, прочі (92 руских і 8 львівских) до короля Володислава Ягайла. З огляду на значне число тих півгрошиків монетарнї львівскої, належить се відкритє до ціннїйших. Всї монети чеканені в монетарни львівскій одержав в дар львівскій музей историчний.   Пожари лїсів. В Улучи коло Динова згоріло кілька морґів лїса. Огонь знищив крім того кількадесять сягів дров і кількадесять кіп хворосту. Причиною пожару була неосторожність робітників, занятих при рубаню дров. — Лїси закуплені недавно громадою Вислок великій в Мощанци, повіта сяніцкого горять вже від 16 н. ст. цвітня. Доси вигоріло около 800 морґів зрубу і лїса. Полученим силам людей з Мощанця, Вислока і сторожі лїсної з лїсів кн. Чарторийского удало ся огонь по части спинити.   Буря з громами і сильною зливою навістила дня 13 н. ст. цвітня охрестність Стрия. В селї Нежухові запалив грім хату, від чого згоріли дві загороди з котрих одна була обезпечена.   Ревізію відбув оногди комісар львівскої поліції Венц у друкаря Мих. Саковского, сина ревізора поліційного. Ревізія наступила в наслїдок доноса якогось римаря Смоковского за якимись друками. Саковского арештовано і зроблено вечером в єго мешканю другу ревізію. На просьбу вітця випущено Саковского на волю.   До будинку судового в Янові коло Львова закрав ся сеї ночи злодїй, розбив стіл і забрав звідтам 30 зр. Злодїя ще не вислїджено.   В справі святкованя 1 мая скликали львівскі робітники на завтра два збори до ратуша. Одні скликала робітнича партія соціялістична на 10-ту годину перед полуднем; другі збори скликала партія соціяльно-демократична і ті відбудуть ся пополудни. Робітники львівскі, хоч подїлені на партії наміряють обходити торжественно день 1 н. ст. мая.   Товариство синого хреста завязало ся в Чернівцях. Єсть се товариство тверезости. Кождий член приступаючій до товариства, обіцює нїколи в житю не пити горячих напоїв.   Видаленє за політичну аґітацію. Дня 23 н. ст. цвітня арештовано у Львові слухателя ветеринарії Гронковского, підданого россійского, під закидом, мов би він покрадемци пересилав до Россії видавництва Freies Russland. Арештованого рішено видалити і відставити до границї. Оногди в ночи відставив єго аґент поліційний Козловскій до Лавочного. На двірци у Львові пращали Гронковского єго товариші ветеринарі. Молодїж висших заведень наукових має удати ся сими днями з просьбою до намістника, щоби дозволив Гронковскому повернути до Галичини.   Дрібні вісти. В Теребовли завязав ся дня 2 н. ст. марта науковий кружок историчний. — Конкурс на драматичні твори в язицї польскім оповістив видїл краєвий з речинцем по конець липня с. р. і з преміями в висотї 500 і 250 зр.   Дѣло 