◦ ◦ ◦ ◦ ◦ ◦ ◦ ◦ ◦ ◦

Галицкій намістник а асекурація "N fr. Presse" одержала від асекураційної спілки у Відни таку допись: "Галицкій намістник зробив в своїм розпорядженю з 29 сїчня до старостів в справі церквей і будинків церковних, такі не прихильні і нїчим не оправдані заміти против більшої части оперуючих в Галичинї товариств асекураційних, що ті товариства були змушені внести жалобу до министерств дїл внутрїшних і відперти в нїй не оправдану напасть і в виду свого рода поступованя галицкого намістництва просити, щоби министерство на будучність подібного поступованя недопускало.
З-під Глинян пишуть нам: Нове у нас лихо: ревизії! Перед трема днями на приказ ц. к. староства в Перемишлянах сконцентровано жандармерію з трех стацій (із Перемишлян, Курович і Глинян) в Глинянах і предпринято строгу ревизію у 6 господарств в Глинянах і у 4-ох в Замостю. За чим глядано, — поки-що не знати. Вибори близько... може бути, що знов вийшла яка "slachetna denuncyacya". Глиняни взагалї славні з доносів деяких людей, котрі могли-би, замість доносами, займатися якимсь честнїйшим дїлом...
"Монако на галицкім Поділю". Під таким заголовком пише "Kurjer Lw.": "В повітовім містї на західнім Поділю упало кілька осіб жертвою газарду. Почтовий експедитор, котрий 18 лїт оставав на посадї, випросив у почтмайстра відпустку на 5 днїв нїби то в справах женитьби. По кількох днях той експедитор пише зі Львова до почтмайстра: "Нїяк не можу повернути, остаєсь менї хиба житє собі відобрати. Я спроневірив 1500 зр. і програв до адюнкта судового, двох священиків, поборця податкового і секретаря ради повітової." Почтмайстер зараз удався до Львова. Тут два курани експедитора зложили 500 зр., 900 зр. звернули ті, що повигравали, а решту недобору покрив почтмайстер. Показалося при тім, що і секретар ради повітової спроневірив над 300 зр. і стратив посаду. Третьою жертвою упала родина лїкаря шпиталю повітового. Одної ночи впала жінка єго до місцевого касина і заставши там свого чоловіка в товаристві тих грачів відозвалася: "Я з дїтьми терплю голод і нужду, а ви панове обдираєте мого чоловіка з чести і найсвятїйших чувств родительских..." Исторія дуже погана.  