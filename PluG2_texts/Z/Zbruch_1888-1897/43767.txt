◦ ◦ ◦ ◦ ◦ ◦ ◦ ◦ ◦ ◦

Для Русинів усе виїмки! Обсада катихитур при школах народних у Львові знов виявила різницю межи Поляками та жидами з одної сторони, а Русинами з другої. Катихитів для молодежи римо-католицкої і жидівскої поименовано, а що-до катихитів руских удала ся рада шкільна до митроп. Консисторії з заявленєм, що она посади катихитів руских гадає замістити "провізорично". Консисторія відписала, що она тогдї пристане на провізоричну обсаду, єсли провізоричним катихитам буде дана цїла пенсія катихитів стабілізованих. Для Русинів — усе виїмка!
Инспектором шкіл народних округа коломийского именував міністер просвіти Франца Говорку, увільнивши єго від обовязку инспектора шкіл народних снятиньского округа і порішивши, що городеньскій округ школьний буде і на дальше придїлений до обсягу дїланя Франца Говорки.
Дирекція "Народної Торговлї" у Львові повідомляє отсим Вп. членів сего товариства, що центральна каса у Львові і каси філіяльні в Станіславові, Перемишли, Дрогобичи, Тернополи, Коломиї, Стрию, Снятинї, Рогатинї, Самборі і Бродах виплачують дівіденду від удїлів за рік адміністраційний 1889/90 по 6 від ста за оказанєм книжочки удїлової.
В денанатї чортківскім відбули ся дня 5 н. ст. с. м. збори дяків того-ж деканату. Місцем зборів було село Білобожниця а проводив зборам декан о. Михалевич. На сих зборах основано першу філію товариства дяків єпархії станіславівскої. Ширші вісти о сих зборах подамо сими днями після одержаної дописи.
Огнї. З Лапшина коло Бережан пишуть нам: Дня 10 н. ст. падолиста погоріла одна хата з хлївцем. Огонь займив ся в само полудне з хлївця а причина звичайна — люлька. При огни доперва показало ся, які то наші по рядки по громадах, бо на цїле село найшлось ледво 2 чи 3 гаки а о коновках анї мови. Єсли-б не се, що падав дощ і доокола були хати старі покриті мохом, було би з пів села пійшло з димом.
В Бережанах — як нам з-відтам пишуть — мало що не лучило ся страшне злочиньство. Служниця одного професора, зі злости на кухарку, накидала зернят люльку до страви, щоби строїти свою суперницю. На щастє добачено се перед їдою, а то була би цїла родина строїла ся.
Дрібні вісти. Жена міністра Дунаєвского занедужала досить небезпечно на запаленє легких. — П. Іос. Ріґер, родом з Бродів, одержав в університетї львівскім степень доктора фільософії. 