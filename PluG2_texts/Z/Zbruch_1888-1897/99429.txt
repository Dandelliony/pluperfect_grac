◦ ◦ ◦ ◦ ◦ ◦ ◦ ◦ ◦ ◦

Нинїшне посвяченє дому товариства "Просвіта" почало ся богослуженєм в Успеньскій церкві, котре відправив найстаршій віком член видїлу і теперішний заступник голови товариства о. радник Ал. Тороньскій о 9-ій годинї з рана. В богослуженю взяли участь кромі членів видїлу перебуваючих у Львові і интеліґенції рускої, також гостї селяне з краю. Між иншими ч. Симеон Цїпивко з Яжова в повітї яворівскім [оден з перших селян-членів "Просвіти" і першій член, що почав уже давнїйше що року давати лепту на закупно дому "Просвіти" у Львові], дальше ч. Гарасим Шуль з Городиславич повіта бобрецкого і чч. Іосиф Михаличко і Дмитро Кернига з Підберезець повіту львівского. — По скінченій відправі удали ся всї до дому "Просвіти", і там довершив о. А. Тороньскій з оо. Райтеровским і Яримовичем посвяченя комнат занятих "Просвітою", "Рускою Бесїдою" і иншими товариствами. Відтак запросила канцелярія товариства гостей на перекуску, підчас котрої промовили заступник голови о. А. Тороньскій і колишній першій голова поc. Вахнянин. Перша справа, яку сейчас полагодила канцелярія "Просвіти" в своїм власнім домі, було висланє замовлених статутів на завязанє читальнї в Махнові повіта равского і в Вербівци повіта городеньского.   Дня 26 н. ст. липня відбуло ся в Тернополи в сали "Рускої Бесїди" засїданє в справі основаня каси задаткової. Зборам проводив о. Петро Білиньскій парох з Довжанки. Передискутовано статут і ухвалено внести єго до затвердженя. Нову сю руску институцію фінансову названо "Сила". На зборі явила ся часть интеліґенції з міста і кільканацять священиків з охрестности. Щасть Боже!   Град. Дня 30 н. ст. липня т. є. ві второк о 9-ій годинї рано надтягнули хмари з полудневої сторони і межи Козловом а Тернополем випав зливний дощ з градом величини лїскового горіха і наробив великої шкоди на полях Козлова, Покронивни, Домаморич, Довжанки і т. д.   Огнї. З Миколаєва в повітї брідскім пишуть нам: В нашім селї згоріла 27-ого липня в само полудне шопа двірска зі знарядами господарскими, а знов 28-ого також в полудне згорів будинок громадскій, канцелярія і читальня, та й шопа вартости 800 зр. В обох разах церков і село були в небезпечности.   Нову церков з мягкого матеріялу збудувала громада Молодятин, повіту коломийского.   Злодїй закрав ся до захристії в костелї в Гвіздци, але Бернардин зловив єго хоть потерпів удар ключами в голову. Злодїя арештовано.   Недослїджене убійство. Дня 24-ого мая с. р. в Волици мостискій, при дорозї ведучій з Волицї до Бутин і Рави, близько ріки Рати, знайдено при будові школи, в віддаленю на 5 метрів від ріки, на локоть під землею кістяк і инші останки костей. Після ореченя лїкарів судових знайдені кости лежать в земли над 20 лїт а походять з тїла дорослої женщини, низького зросту, в віцї 18 до 24 лїт. Знайдена удова кість дитини і дїри в чашцї женщини, зроблені здаєсь за житя, спонукали лїкарів судових до ореченя, що смерть женщини наступила в наслїдок удару або стрілу в голову та що з єї смертію була також в звязи смерть дитини. З огляду на имовірні слїди злочину, т. є. убійства жінки і єї дитини, візвав суд повітовий в Мостах великих кождого, хто би мав яку відомість о загиненю висше описаної женщини з дитиною, щоби сейчас повідомив єго.   Дрібні вісти. Вистава рільнича в сполученю з виставою виробів селяньских відбуде ся в вересни с. р. в Могилеві. — В Фінляндії, як подають петербургскі часописи, доходив сими днями в ночи мороз до 2° зимна. — У Відни застрайкували малярі покоєві. — Маршалок краєвий кн. Сангушко поїхав сими днями до Відня. — Фабриканти шкірок телячих підвисшили знов цїну о 20 зр. на 100 кільоґр. — В Золочеві помер дня 16-ого липня секретар маґістрату і начальник охотничої сторожи огневої Ипол. Малявскій, на удар апоплєктичний, до котрого причинила ся утома при огни в тім часї в Золочеві. — В Емс помер професор язиків всхідних Іос. Деренбурґ з Парижа. — У Львові помер контрольор почтовий Вінкентій Буховецкій в 61-ім роцї житя.   Дѣло   