Реформа науки нїмецкого язика. — Бісмарк на заточеню.

Реформа науки нїмецкого язика в середних школах.
Краєва рада шкільна скликала анкету, щоби обдумати успішні средства на піднесенє нїмецкого язика в середних школах, именно в клясах висших і унормованє способу, як єго учити. В склад тої анкети входять: віцепрезидент краєвої ради шкільної д-р Бобжиньскій, яко предсїдатель, дальше инспектори середних шкіл д-р Самолевич, д-р Ґерман і Левицкій; член кр. ради д-р Зайончковскій, професор політехніки; професор львівского університету д-р Вернер; професор краківского унів. д-р Крайценах; дальше яко знатока язика нїмецкого: директори ґімназій д-р Петеленц из Стрия і Гамерскій зі Львова, ґімназіяльні професори д-р Омелян Калитовскій, Чернецкій, д-р Ціппер зі Львова і Залевскій з Кракова.
Річ йде о се, що молодїж по укінченю шкіл, діставши ся в службу державну, зазнавала богато перепон, трудів і клопотів, не маючи наложної біглости в нїмецкім язицї. Наука язика нїмецкого в низших клясах середних шкіл вже управильнена перед кількома роками на підставі пляну наукового і инструкції, виробленої краєвою радою шкільною, при чім виготовлено відповідні підручники наукові та введено их в ужиток шкільний. Але набуті відомости з нїмецкого язика в клясах низших потребують належного поглубленя в клясах висших, і тому наради анкети звертали особлившу увагу на виробленє нового пляну наукового для кляс висших, котрий і ухвалено, що би через раціональне унормованє науки нїмецкого язика, міг кождий ученик відповісти вимогам приписаним для испиту зрілости, т. є. щоби міг відповідати при испитї і по нїмецки зі всїх предметів наукових.
Проєкт того пляну обнимає подїл матеріялу наукового на всї поодинокі кляси в слїдуючій спосіб: Для кляси пятої: вправи в повтаряню і репродукції лєктури, прозаїчної найновійших писателїв, толкованє польских, взглядно руских текстів з різних книжок шкільних, яко предмет окремої години, доповненє відомостей граматичних і обовязкова лєктура домова; — для кл. шестої: стилістика і поезія на підставі переробленого в пятій клясї матеріялу язика польского, взглядно руского, відповідна лєктура прозою і поезією і обовязкова лєктура домова; для кляси семої: перегляд давнїйших епох літератури нїмецкої аж до Кльопштока, подрібне знанє епохи від Кльопштока аж до 1794 на підставі лєктури добірних дїл і обовязкова лєктура домова; — для кляси осьмої: продовженє літератури аж до смерти Ґетого, австрійскі поети і писателї нїмецкі, перегляд літератури нїмецкої від Ґетого і обовязкова лєктура домова.
Як бачимо, анкета положила головну вагу на лєктуру домову, котра має доповняти і упамятнювати науку шкільну і піднесла домову лєктуру до обовязкової. З тої лєктури, для котрої ухвалено також добір дїл нїмецких, кождий ученик обовязаний здати справу в школї будь письменним, будь устним поданєм змісту і оцїнки. Крім сего ухвалила анкета ще кілька постанов, як приміром старатись о помноженє годин шкільних для науки язика нїмецкого; впливати на молодїж, щоби з учителями нїмецкого говорили навіть по-за школою по нїмецки, та щоби як найбільше писали по нїмецки; жадати побільшеня дотацій на добрі дїла для бібліотек при кождій школї середній; домагати ся від міністерства просвіти, щоби оно, крім стипендій правительственних, т. зв. ґерманістичних для кандидатів учительского званя надавало і субвенції державні навіть испитованим учителям для подорожей наукових в краї чисто нїмецкі. Ухвалено також постаратись о порівнуючі граматики нїмецкого язика з краєвими і внести прошенє до міністерства, щоби через відповідне обнаженє вимогів испитових збільшити число кваліфікованих учителїв язика нїмецкого. Проєкт пляну предложено вже міністерству до затвердженя, а опісля наступить виробленє инструкції і виданє відповідних підручників шкільних краєвою радою шкільною. Для приготовленя того видавництва запросила краєва рада шкільна експертів для нїмецкого язика, щоби заняли ся виготовленєм подрібної проґрами для підручників на клясу V., VI., VII. і VIII, після ухваленого пляну. Бісмарк на заточеню.
Париска ґазета Paris помістила ось якійсь сатиричний образець сценічний. Заслона підносить ся. По сценї ходить великим кроком ґр. Герберт Бісмарк і приспівує: Bismarck кann schon gehen. Входить Льотар Бухер (приватний секретар Бісмарка). Бухер: Ви нинї такі веселі пане ґрафе! а я... Ґр. Герберт: Що? Бухер: Приношу дуже погані вісти. Ґр. Герберт: Що? Цїсарскій суд в Липску не важить в нїчом доторкнути ся народного півбога. Бухер (здвигаюча раменами): Помимо того людність, зібрана перед судовим будинком, повитала ентузіястичними окликами радости вердикт трибуналу судового засуджуючій кн. Бісмарка на заточенє за обиду маєстату. Ґр. Герберт: Ви жартуєте. Ті старі перуки не поважать ся засудити творця нїмецкого цїсарства... Підчас тих слів входить кн. Бісмарк, опираючись на рамени своєї жени. Бісмарк: Цїлком не чудуюсь. Вже то такій лад теперішних часів, що кождий мусить бути ковалом або молотом... Я дав собі вирвати молот з рук і мушу тепер випити пиво, що наварив. Ах мій любий Бухер, правду казав Лясаль!.. Сміяв ся я з него, коли він мрів о републицї. "Бісмарку — говорив тогдї до мене сей трибун людовий — тим, що будеш першою жертвою твоєї монархічної засади, бо знаєш лиш розказувати а слухати не знаеш". І сказав правду, бо справдї всї мої сили, цїлий мій ґеній випружив я хиба на се, щоби той Капра... Капріві... і щоби я мусїв глядати притулку в Анґлії... (Слова ті висказує з грізним розмахом.) Княгиня Лявенбурґска: Бідний, бідний мій мужу (говорячи ті слова, пригладжує єму ті три волоски, котрі ще лишились на єго голові) най хиба то тебе потїшить, що я остану тобі вірною аж до гробу. Бісмарк: Так, то мушу ити на заточенє — га! що робити — були на заточеню королї, може така судьба приключатись і канцлерови. Ґр. Герберт: Добре говориш мамунцю! (Співає: Бо як я був князем в Беоції...) Княгиня: Поїдемо до Відня. Бісмарк: Не можу, Австріяки не дарують менї пораженя під Садовою. Княгиня: То поїдемо до Россії. Бісмарк: Ах се було би дуже гарно... але знов сей берлиньскій договір стоїть менї на завадї, а ті Москалї мають ще і добру память! Княгиня: Їдьмо до Неаполю. Ґр. Герберт (перестає співати арію з "Гарної Єлени"): Ах мамцю, я вертаю як раз з тої пречудної країни, але ми там не можемо ѣхати. Там єсть дуже много жебраків, котрі жалують ся, що то ми довели их до такого стану. Бісмарк (зітхаючи): Бідний Кріспі, також провалив ся. Га, не лишаєсь нам нїчого, лиш треба їхати до Швайцарії. Бухер: Ви, князю, забули мабуть про Вольґемута і єго дїла. Я тогдї дораджував, але ви не хотїли мене слухати. О Данії і гадати не можна, лишаєсь лиш Лондон, котрий вже за-для того надає ся на добре місце для князя, що там в банку лондоньскім зложені не-аби які суми на чорну годину. Бісмарк (кинувши люльку): Що, я мав би їхати до Анґлії? Нї, нїколи! Жити серед тої раси, до котрої она приналежить... та цїс... Нї, нї, нїколи! Княгиня (по довшім мовчаню): Єсли так, то остає ще лиш один край. (Всї дивлять ся взаїмно на себе, не хотячи сказати слова: "Франція".) Ґр. Герберт: Чому би нї! Там буде нам дуже добре. Бісмарк: Знаю се. І я сам вже о тім гадав. (Служачій входить і подає телеґраму.) А, се телеґрама з Парижа. (Читає.) "Адміністрація зоольоґічного огороду, знаючи пруску пристрасть до гадя, предкладає вам, чи не хотїли би ви приняти посади кормителя всякого рода гадя." А до чорта! (кидає телеґраму.) Ґр. Герберт: А ті Парижане. Все им лиш жарти на гадцї. Бісмарк: прецї простили Ваґнерови. (Чути арію з Льогенґріна.) Голос за сценою: Ваґнер був ґенієм музика а ти був все "ґенієм війни". Бісмарк на ті слова мліє і паде з крісла. Заслона спускаєсь.   