◦ ◦ ◦ ◦ ◦ ◦ ◦ ◦ ◦ ◦

Львівскій рускій народний театр виставив вчера по першій раз, відзначену другою нагородою конкурсовою чотири-дїєву драму Костя Писанецкого "Мужичка". Близшу оцїнку і зміст драми подамо в слїдуючім числї.   Руско-народний театр виставить в пятницю дня 1 н. ст. грудня по раз третій драму д-ра Франка "Украдене щастє", а в суботу дня 2 н. ст. грудня яко послїдне представленє драму Н. Кибальчичевої, відзначену першою нагородою на конкурсї видїлу краєвого 1892 р. під заголовком: "Катря Чайківна". Ролю Катрі обняла п. М. Е. Фіцнерівна. Надїятись — що руска публика заповнить по береги два послїдні представленя.   Ради громадскі в Старім містї і Журавици розвязані. Причиною сего задярженя суть, як звичайно, непорядки в адміністрації.   З Перемишля пишуть нам: Дня 21 н. ст. падолиста обходив п. Михаїл Кочиркевич, директор VI-клясової школи женьскої в Перемишли, 40-лїтний ювилей своєї служби учительскої. Щоби почтити ювілята, заняв ся вибраний до того комітету устроєнєм сего торжества. По богослуженю в катедральній церкви зібрало ся духовеньство, представителї властей шкільних, учителї, учительки і молодїж шкільна в призначеній сали, де явив ся ювилат і тут зложено єму свої желаня. Першій промовив инспектор шкіл народних і видїлових п. Релінґер, дальше промовляли предсїдатель ради шкільної окружної професор ґімназії п. Ґолиньскій, п. Евгенія Цїпановска, учителька школи видїлової женьскої і катехит о. В. Кондрацкій. — В промовах висказано признанє за довголїтну і тяжку працю п. М. Кочеркевича і зложено желаня, щоби ще довго міг для добра молодежи трудитись.   Люстрації староств. Послїдними днями переводив ґр. Лось ревізії староств в Снятинї і Косові, а тепер переводить таку ревізію совітник двора Гільд в старостві сокальскім.   Про именованє д-ра Емилія Штайнбаха презідентом сенату при найвисшім трибуналї доносять з Відня, що цїсар поручив міністрови судівництва зарядити, щоби д-р Штайнбах фунґував яко першій презідент сенату. Се зарядженє походить звідси, що д-р Штайнбах і по своїм именованю задержує ранґу міністра, але яко міністер стоїть в службі по-за ґр. Кинбурґом, котрий єсть також презідентом сенату. Після статута найвисшого трибуналу установлених єсть пять посад презідентів. З тих пятьох посад було в послїдних десятках лїт обсадженик лише три; дві посади презідентів не були обсаджені бо постійні сенати, для котрих ті посади були призначені, а именно угорскій і льомбардско-венецкій не истнували. В сенатах, котрі творено після потреби, вели провід о скілько число презідентів сенату не виставало і о скілько першій або другій презідент сенату незасїдав в якім сенатї, звичайно найстарші службою совітники двора. Отже тепер обсаджено одно опорожнене місце, однако в буджетї судівництва мусить вставити дотацію для новоименованого презідента, бо доси вставлювано в буджет платню лише для трех презідентів.   Холєра. Ґазета урядова доносить, що дня 28 н. ст. падолиста занедужав і помер на холєру азійску в Тарнавцї повіта стрийского робітник, що прибув з Угорщини. Впрочім не донесено про нїяке занедужанє, виздоровленє або смерть, отже лишає ся в лїченю ще 15 недужих.   Дрібні вісти. В Снятинї помер старшій инспектор податковий Висняньскій. — Иван Вольфарт, пенсіонований поборець податковий, помер в Коломиї. — "Ґенерал" Пшибильскій, як доносить з львівского шпиталю, не умер, лише лежить в шпиталю тяжко недужій. — Намістник ґр. Бадені, звізитувавши ґімназії і семинарію учительску в Кракові, повернув вчера рано до Львова.   Дѣло 