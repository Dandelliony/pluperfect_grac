◦ ◦ ◦ ◦ ◦ ◦ ◦ ◦ ◦ ◦

Відень 10 марта. В австро-нїмецких переговорах настали несподївано такі трудности, що загально припускають, що угода готова розбити ся.
Брукселя 10 марта. В ночи порозлїплювали анархісти плакати взиваючі жителїв до нападу на капіталістів. Поліція плакати поздирала. В Терень вибухнув великій страйк робітників.
Берлин 11 марта. Köln. Ztg. доносить, що кор. Мидан має в своїх руках письмо Ґарашанина до своєї своячки Олени Кничанинової, в котрім сказано: "Я рад з того, що ти знайшла когось, що то зробить (убє короля Ред.); жаль лиш, що то жінка".
Пешт 11 марта. Палата панів ухвалила закон о святкованю недїлї, котре має відбувати ся аж до понедїлка рано до 6 години.
Рим 11 марта. Рудіні відповідаючи на интерпеляцію Имбріяніого заявив, що правительство дозволило лиш тим австрійским підданим приняти підданьство италіяньске, котрі заслужили ся чимсь для Италії.
Брукселя 11 марта. Правительство годить ся на ревізію конституції але під условієм, щоби вибори до палати послів відбували ся на підставі приналежности а до сенату на підставі цензу. Арештовано тут француского соціяліста Ґезда, але зараз пущено на волю.
Берлин 11 марта. Цїсар заповів свою візиту ґен. Вальдерзе в Альтонї а нинї має бути на гостинї у австро-угорского посла. 