◦ ◦ ◦ ◦ ◦ ◦ ◦ ◦ ◦ ◦

Відень 11 марта. Розійшла ся чутка, що міністер торговлї Ґлянц хоче внести свою дімісію з причини великих трудностій, які заходять при угодових переговорах з Угорщиною.   Ментона 11 марта. Цїсар був вчера на вправах француских стрільцїв; по вправах запросив команданта на снїданє.   Берлин 11 марта. Ґр. Ґолуховскій відвідав вчера канцлєра Гогенльогого, а опісля секретаря державного Маршаля. О 7 годинї вечером був на авдієнції у цїсаря, а зараз потому принимала єго цїсарева. О год. 8 відбув ся обід у австрійского амбасадора Седенього; на обідї була також пара цїсарска. По обідї розмовляв цїсар з ґр. Ґолуховским цїлу годину в окремій комнатї. На нинї запрошений ґр. Ґолуховскій до цїсаря на снїданє, а вечером буде на обідї у италійского амбасадора, де прибуде також і цїсар. Завтра буде на обідї у кн. Гогенльогого. Тутешні дневники велику вагу прикладають до приїзду австрійского міністра. Ґолуховскій має принимати у себе також польских послів нїмецкого парляменту.   Рим 11 марта. Дневники подають склад нового міністерства: Рудіні обійме презідію і справи внутрішні, Рікоті війну, Брін маринарку, Сермонета справи заграничні. Склад кабінету робить прихильне враженє. Надїють ся скорого мирного покінченя війни в Африцї. Парлямент скликано на второк. Адіґрат і Касалю уважають за страчені. Урядових вістій з Африки нема.   Брукселя 11 марта. Independence Belge довідує ся, що Менелік готов полагодженє спору з Италією здати на суд мировий.   Дѣло 