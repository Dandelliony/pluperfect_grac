Руске товариство асекураційне "Днїстер"

У Львові дня 1 н. ст. лютого 1892.
Довго лїт заходу потребували Русини, заким наконець удало ся им по кількох попередних неудачах, одержати в нинїшній добі від центрального правительства концесію на руске товариство асекураційне "Днїстер". Читателям нашим вже відома исторія тої концесії і відомі дотеперішні заходи основателїв "Днїстра", щоби сю великої ваги институцію ввести в житє. Тепер статути "Днїстра" вже випечатані, Русини можуть розглянутись в річи, а потім повинні почути ся до обовязку прийти тому многоважному дїлу з ревною і щирою помочію.
Після статута "Днїстер", так само як товариство Краківске, спочиває на взаїмности своїх добровільно приступающих членів. Тая взаїмність розумієсь так, що кождий приступаючій до товариства з яким убезпеченєм, стає членом товариства і бере участь в зиску і стратї. Всї шкоди виплачені в роцї роздїляють ся (по вчисленю до них коштів управи) на членів товариства, розмірно до обезпеченої кождим вартости і вплаченого завдатку на премію. Коли той завдаток, зложений на початку обезпеченя, єсть меншій, нїж припадаюча з кінцем року премія, тогдї члени докладають; коли-ж завдаток той більшій, члени дістають надвижку в формі дівіденди. Досвіди не допускають сумнїву, що завдатки премійні вистають як до заплаченя шкід так і на кошти управи, але для більшої безпечности товариства творять ся фонди освоєний і резервовий, а окрім того товариство єсть обовязане більші убезпеченя контрасекурувати в инчих заведенях асекураційних.
Щоби-ж товариство зараз з початку було заосмотрене в средства потрібні до переведеня орґанізації і до евентуальної оплати шкід, творять ся в "Днїстрі" фонд основний з 50.000 зр., котрий має зібрати ся через випущенє 500 листів удїлових по 100 зр. Фонд той буде постепенно розвязаний і посїдателям листів удїлових сплачений, скоро фонд резервовий, маючій на основі статутів зібрати ся, досягне висоти первістного фонду основного, т. є. 50.000 зр. До того часу посїдателї листів удїлових мають діставати по 6% від кождого удїлу з річних надвишок товариства.
Ті засади нашого першого асекураційного товариства дають поруку, що як истнованє так і розвиток єго при щирій підпорі земляків єсть запевнений.
На багато примірах могли би ми вказати, як славно розвинули ся товариства того рода, що наш "Днїстер", хоч закладались без більших капіталів, — та наведено бодай пару примірів. Оснований 1821 р. в Ґота без фондів ґарантійних банк взаїмних убезпечень зріс до 1890 року так, що загальна сума обезпечень була 4.022,302.800 марок, завдатки на премії 12,135.165 м., звернена надвижка 9,086.333 м. (77% завдатку), а за шкоди виплачено 71,412.013 марок. Товариство убезпечень на житє "Янус" у Відни, основане 1839 р. без нїякого основного капіталу, числить нинї 82.775 членів з обезпеченим капіталом 99,643.529 зр. і обезпеченою рентою 797.969 зр., а від 1839 до 1889 року виплачено членам або их наслїдникам 12,692.596 зр. обезпечених капіталів і 1,711.487 зр. титулом звороту надвижки. Але-ж на що далеко шукати — а от товариство Краківске!
Товариство Краківске при своїм основаню в 1861 роцї розпоряджувало капіталом 15.000 зр. (навіть не 50.000, як "Днїстер"), а нинї розпоряджує міліонами, дає хлїб звиж 170 урядникам, як при дирекції в Кракові так і при репрезентаціях у Львові та в Чернівцях, а окрім того удержує до 200 аґентів — отже до 400 людей (з більшою або менчою интеліґенцією) має забезпечений не злий кусень хлїба.
Тож річ певна, що і наш "Днїстер", фахово і совістно при ощадности ведений, мусить мати услівя до Красного розвитку. Розуміє ся само собою, початок кождого дїла трудний, але, як показують приміри і взірцї, навіть з дуже малого початку росте велика, справдї импонуюча сила. Очевидно, тут потрібно передо всїм: солідарної щирої підпори товариству від загалу Русинів, від кождого Русина, без огляду на єго пересвідченя політичні, бо се-ж справа економічна, а в того рода справах солідарности всїх Русинів нїчо не повинно і не може стояти на перешкодї. З розвитком "Днїстра" богато людей наших знайде занятє і хлїб — річ се великої ваги, бо-ж ми дуже потребуємо зросту интеліґентної рускої верстви независимої, а — при тім і докажемо, що ми не рівнодушні до справ свого розвитку економічного, та й що ми вже повнолїтні, дозрілі... 