Енциклика папи Льва XIII. о вільности чоловічій.

Найновійше посланє папи з 20 червня сталось нинї предметом широкої дискусії в прасї европейскій. Кождий нарід, держава і всякі сторонництва политичні та національні коментують єго з становища свого, прикладають єго до своїх теорій, до своїх правдь і пересвідчень і розумієся, суть з него більше або менше вдоволені або невдоволені.
Посланє папи Льва XIII. дає передовсїм дефиницію вільности. „Вільність єсть одно, що змога добирати після волї відповідні средства до наміреної цїли. Надь чоловіком стоїть закон. він показує чоловікови, що єму дїлати, що залишати. Найвисшим законом єсть записаний в душу кождої одиницї закон природи : розум чоловіка. Розум править волею і оберїгає чоловіка найуспішнїйше передь злом. Бог помагає розумови, а найбільшою помочею єсть єго ласка.“
„Чим єсть розум для одиницї, тим єсть закон людскій для держави. Дїйстна вільність не лежить в тім, щоб суспільність робила то, що їй до вподоби. Така свобода привела-б з собою найбільшій нелад. Суспільність мусить жити після закону людского, котрого жерелом єсть закон божій. Також і пануючій не може управляти державою після своїх власних пересвідчень. він не може постановляти закони, суперечні здоровим началам розуму. Се не закон а безправіє, що зводило-б народи з дороги правди.“
„Церковь посїдала завсїгди великій вплив на горожаньскі і политичні свободи народів. Она знесла невільництво. Христос першій дав людям понятє рівности і братерства. він учив при тім : всяка законна власть від Бога, хто противиться власти, противиться постановленю божому. Власть, що иде против розуму і вічного закона, єсть незаконною. Чоловік не може повинуватись такій власти, щоб міг повинуватись Богови.“
В дальших уступах посланія иде рїч о ложній свободї, що не правиться обовязком і совістею, а силою. Сила сама будить в чоловіцї і народах лиш пристрасти. Єсть се псевдо-либерализм. Ложним єсть також понятє, що лиш чоловік має жити після законів божих, а не держава. Посланє виступає відтак проти так званої религійної свободи, понятої в тім дусї, що всякому чоловікови вільно мати яку-небудь віру, або не мати нїякої. Оно не годиться і з тою думкою, щоб держава була обовязана, всякій вірї давати однакову свободу. Що-до свободи слова і письма, то голошена в той чи другій спосіб правда веде суспільність лиш до добра ; ложи і зла, що з неї випливає, має обовязок як суспільність так і держава не допускати. Предметом прилюдної дискусії може бути лиш то, що Бог полишив людскому розумови. Такою дискусією доходить чоловік до правди. То саме правило треба приложити і до свободи научаня. Свобода совісти не лежить в тім, щоб кождому було вільно Бога почитати або не почитати. Свобода та значить, що чоловікови вільно в державі сповняти свої обовязки, наложені єму совістею, і вести себе після божих законів. Наколи людска власть розпорядила щось противного воли божій, то такого розпорядженя не потребує чоловік слухати.
Посланє каже дальше, що чоловік не має права посягати за свободою думки, науки і віри, але де ті свободи истнують, повинні их горожане з'уживати для добра і так их розуміти, як розуміє их церковь. Де панує насиліє, що давить безправно горожан і церковь, там належить стреміти до зміни державного устрою. Всякій устрій державний єсть в очех церкви добрий, наколи він не нарушає прав людских і прав церкви. Брати участь в публичнім житю єсть дїлом похвальним, наколи лиш стремиться до доброго. Церковь не осуджає того, що якійсь нарід не хоче служити чужому і не хоче мати „пана“ над собою, наколи то лиш не нарушає справедливости. Так само не противна церковь також і змаганям тих, що хотять вибороти суспільности право жити о скілько можна після наданих собі самим законім і стараються для тої суспільности о як найбільші користи. Церковь була завсїгди найбільшою покровителькою уміренних свобід горожаньских. 