◦ ◦ ◦ ◦ ◦ ◦ ◦ ◦ ◦ ◦

Дня 29 н. ст. серпня уконституував ся — як нам пишуть з Сокаля — видїл заснованого сего року політичного товариства "Руска Рада в Сокали". Головою товариства вибрано о. Василя Чернецкого з Сїльця белского, заступником о. Симеона Смулку з Угринова, секретарем о. Кароля Федоровича з Войславич, касієром о. Николая Роздїльского з Сокаля, а віддїловими: члена повітової ради сокальскої Луку Михальчука з Бишова, Данила Пирога господаря з Нисмич і Андрея Томашевского господаря з Городлович. Не сумнїваємо ся, що патріотична Сокальщина, де розмірно до других повітів єсть значний процент письменних селян, поспішить на поклик видїлу численно вписуватись в члени згаданого товариства, котре, наколи збільшить ся, може принести немалі користи Сокальщинї в народних справах. — М.   Приготовляюча кляса в рускій ґімназії у Львові з сим роком шкільним уже перестала истнувати. Дирекція ґімназії вже не приймала дїтей вписуваних до тої кляси. Знесенє приготовляючої кляси в рускій ґімназії наступило на предложенє краєвої ради шкільної — за отворенє кляс приготовляючих при паралєльках руских в Перемишли і Коломиї. Хотяй не дасть ся заперечити, що рускі кляси приготовляючі більше потрібні в Перемишли та Коломиї нїж у Львові, то все-таки оно річ характеристична, що новий здобуток треба було оплатити стратою давного здобутку. Et haec meminisse juvabit...   Цїсар буде удїляти загальні авдієнції в часї своєї гостини у Львові в понедїлок дня 10 н. ст. вересня в палатї намістництва. До тих авдієнцій треба вписувати ся почавши від четверга дня 6 н. ст. вересня у надвірного секретаря кабінетної канцелярії бар. Корн. Гана, котрий буде урядувати в будинку намістництва.   Проґрама маневрів кінноти в Галичинї має бути слїдуюча: Дня 7 н. ст. вересня по обговореню маневрів в Лянцкронї виїде архикнязь Альбрехт, яко начальний управитель тих вправ на Краків і Львів до Рогатина. Дня 8 і 9 н. ст. вересня (лат. свято Пр. Дїви і недїля) не буде вправ. Натомість будуть відбувати ся маневри кінноти 10, 11, 12 і 13 вересня. Цїсар не буде брати участи в тих маневрах. Дня 14 н. ст. вересня виїде архикнязь Альбрехт з цїлою своею дружиною з Бурштина і удасть ся на Станиславів-Стрий-Лавочне до Будапешту.   Товариство руских женщин в Чернівцях, про котрого заснованє ми сими днями доносили, одержало від буковиньского краєвого видїлу підмогу в сумі 500 зр. Фонд, з котрого удїлено сю підмогу, повстав з части чистого зиску "Долїшно-австрійского ескомтового товариства" при конверсії буковиньского индемнізаційного довгу. З того зиску пожертвувало згадане товариство на добродїйні цїли до розпорядимости буковиньского краєвого видїлу 3.000 зр. і з тої суми удїлив краєвий видїл товариству руских женщин 500 зр.   Рускі школи в Америцї — а именно в Шамокинї, в Оліфантї, в Монт Кармель і в Шенандорі — розвивають ся, як пише американьска "Свобода", дуже гарно. 150.000 Русинів в Америцї [найбільше в Пенсільвенії і Ню-Йорку] зорґанізували ся вже в 77 місцевостях в братства церковно-запомогові. На 77 братств 4 школи — то ще очевидно дуже мало, але початок уже зроблений і єсть надїя, що число руских шкіл з кождим роком буле зростати, особливо коли що-раз більше буде рости в силу "Союз" братств, котрого заряд спочиває в руках священиків і світских людей з Галичини.   Понедїлкова буря наробила значної шкоди пани Гащицовій в Дуньковичках під Перемишлем. Вихор завалив стайню, в котрій було 54 штук рогатої худоби і убив з них 19 штук, вартости 1600 зр. Решту худоби виратувало войско 58 полку піхоти з недалекої кріпости ч. XI.   З Тернополя доносять, що дня 27 н. ст. серпня зложили присягу в руки старости нововибраний бурмістр, віцебурмістр і асесори. Дотеперішний правительственний комісар Студиньскій здав справу з своєї дволїтної дїяльности. Зі справозданя видно, що господарка п. Студиньского принесла місту богато улучшень.   Воздушна їзда против волї. На феліксдорфских болонях під Віднем відбувають ся тепер проби стріляня ґранатами до бальонів. Звичайно з одного привязаного бальона слїдить призначений до сего офіцир дїланє і наслїдки стрілів. Ті бальони наповнюють ґазом в війсковім арсеналї перед перенесенєм их на поле вправ. Так приладжений бальон ["Ганновер"] переношено власне вчера на болоня; в лодцї бальона сидїв старшій поручник Дворжак. Вояки, що тягли бальон мали минати телєґрафічні дроти, коли кількох з них пустило з рук линви, котрими держали бальон. Бальон пірвав за собою двох вояків, що ще не пустила линов. Оба попадали на землю з незначної висоти, натомість Дворжак полетїв летом блискавки в гору, женучи в напрямі бігу Дунаю. Бальон не був осмотрений нї поживою нї приладами до лїтаня т. є. балястом і якором. — Як доносять з Відня летїв бальон 10 годин аж вкінци о 5-ій годинї вечером упав на землю в Зуараві на граници Босни і Хорватії.   Дрібні вісти. Маршалок краєвий кн. Евст. Сангушко повернув передвчера до Львова. — Доповняючій вибір одного члена ради повітової в Самборі з ґрупи найвисше оподаткованих промисловцїв і торговельників відбуде ся дня 11 н. ст. жовтня. — Львівскій маґістрат розписує конкурс на дві стіпендії з фундації Кароля Кисельки по 60 зр. річно для християньских дїтей, що ходять до третої або висшої кляси народної школи им. св. Мартина у Львові. — В Садагорі застрілив 14-лїтний ученик Ом. Кучнирук служницю Катерину Греминьску і сам пропав без вісти.   Дѣло   