В справі увязнених Русинів з Галичини і з України. — Страшний пожар в Печенїжинї.

В справі увязнених Русинів з Галичини і з України. Панї Франкова, по увязненю мужа п. Ивана Франка, приїхала позавчора з двоїма дрібними дїтьми до Львова з села Нагуєвич в дрогобицкім повітї, де пробувала на свіжім воздусї у родини (вітчима) свого мужа. Тиждень тому, в недїлю, постигла єї в Нагуєвичах ревизія з ц. к. староства з Дрогобича: комисар з жандармами. Переревидували всї єї рїчи а потім скринї домашних і цілу хату, навіть образи здоймали з стїн і за образами чогось шукали. По ревизії комисар через дві години списував протокол. Під той час в Нагуєвичах п-ї Франкова була сама, бо муж єї виїхав був уже до Львова. Панї Франкова зараз догадалася, що щось зайшло, прибула до Львова, щоби постаратись о харч для мужа, а потім поїхала до Нагуєвич по дїти і привезла их до Львова. Вчера рано (в недїлю) була у судії слїдчого, сов. Маєвского, з просьбою, щоби позволив їй видїтися з мужем, але сов. Маєвскій відмовив їй, не мав часу, а казав прийти на тиждни. — Про увязнені в Дидьовій панни Деґенівни тілько доси звістно, що обі, Наталія і Марія, молоді ще дївчата (старша може мати 20 а молодша 18 лїт) прибувши на вакації з братом до Галичини, пробули трохи у Львові, а потім вибралися на свіжій воздух до Дидьови коло Лютовиск, до дому тамошного священика о. Кузева, шкільного товариша п. Ивана Франка ще з гимназії в Дрогобичи. Там панни Деґенівни провели мабуть два тижднї на свіжім воздусї, мали дуже сподобати собі природу тамошної околиці, що дня ходили в лїс на гриби. Як Деґен так і Деґенівни, хоч з України, з Кієва, не суть Українцями і анї панни анї их брат україньскої мови не уміють, а говорять по великоруски. — Студент кієвского университету Кистяковскій єсть сином бувшого професора кієвского университету, — помершого перед кількома роками; покійний професор добув собі европейску славу своїми творами на поли права карного. — Узязнений Маршиньскій єсть також студентом университету кієвского, і так само, як Кистяковскій, з роду Українець. — За що властиво поувязнювали всїх тих людей з-за кордону а з ними і Галичан, не знає нїхто у Львові — очевидно кромі тих, що велїли их увязнити. Поза-краєва праса має волю говорити о тих увязнених, але по більшій части плете небилиці на темат der Verhaftungen der Fuhrer (!) der jungruthenischen Partei. (Neues Wiener Tagblatt, Pester Lloyd і т. д).
В місточку Печенїжинї, коломийского повіта, лютився дня 3 н. ст. серпня с. р. так страшний пожар, що в короткім часї двох годин згорїло майже 300 домів. Огонь займився з дому жида купця, що хотїв продати ґаздини тамошній за 1 кр. нафти. Через неосторожне обходженє з відкритим світлом занялася нафта а відтак і ціле нещастє. З причини, що пожар почався о 9 годинї в ночи і то в серединї міста, де хата на хатї а дах о дах припирає, тому ратунок був вельми прикрий. Кождий ратував ино своє житє і длятого шкода єсть надзвичайно висока. Місце пальовиска страшне, судьба єще страшнїйша, бо 500 родин майже самих жидів з найбіднїйшої кляси купців-крамарів і ремісників осталося в крайній нуждї без хлїба, одежи і даху, одним словом без всїляких средств до житя. Що жертвою пожару не стало ціле місто, завдячити треба коломискій сторожи пожарній, котра з власної иниціятиви, видячи страшну луну, осібним поїздом прибула на місце нещастя і огонь зльокализувала. В ціли злагошеня горя завязався у нас комитет ратунковий під проводом тутешного аптикаря Юліяна Новицкого а в склад cего комитету війшли ц. к. урядники, духовеньство, взагалї вся місцева интелигенція та декотрі члени збору жидівского, котрі неутомимо збирають жертви для нещастних погорїльців. Але що всї до сего часу зложені жертви не вистають, щоби голодних накормити а нагих приодїти, тому підписаний комитет ратунковий відзиваєсь до милосердія всїх мешканців краю о надсиланє хоч би найдрібнїйших датків, чи то в грошех, чи в одежі, чи в зернї, під адресою п. Юліяна Новицкого, голови ратункового комитету — а ті жертви приймуться з подякою і имена жертвуючих оголосяться в газетах. — Комитет.  