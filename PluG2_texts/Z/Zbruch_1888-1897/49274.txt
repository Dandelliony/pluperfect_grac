◦ ◦ ◦ ◦ ◦ ◦ ◦ ◦ ◦ ◦

Гр. кат. синод провінціональний має відбутись — як доносять деякі ґазети — дня 20 вересня с. р. Всї епископи рускі мають зїхатись сего тиждня до Львова на наради, щоби остаточно полагодити підготовленя до нарад синодальних. Сей зїзд буде вже другій з-ряду, а кождий тревае по три днї.
Президент Буковини ґр. Паче гостив нинї у Впреосв. митрополита Сембратовича і конферував з Є. Екс. довшій час.
Проповіди Великопостні для вояків гр. кат. обряду ґарнізону львівского відбувати ся будуть 18, 25 марта і 1 цвітня у св. Юра о 3-ій годинї по полудни. Проповідати буде о. Кассіянь Куницкій войсковий капелян. По проповіди слїдує благословеніє войска найсвятїйшими Дарами і відогранє народного имну войсковою музикою. Сповідь гр. кат. вояків (львівскій ґарнізон числить 3,667 гр. кат. вояків) буде від 23 марта до 14 цвітня, з виїмкою недїль і свята Благовіщеня, щоденно в церкві св. Юра, почавши від 7-ої години рано.
Лови арх. Леопольда Сальватора. Дня 13 н. ст. марта приїхав до Устрик арх. Леопольд Сальватор, кн. Парма з женою, ґр. Сілєрі з женою і капітан артілерії, адютант архікнязя. Задержавши ся зі дві години в готели п-ї Рутковскої на снїданю, виїхали всї повозами і візками дорогою повітовою через Лютовиска (ся дорога єсть тепер майже непроходима) на лови до Лімни, дібр ґр. Шамборда, де вислїджено медведїв. В Устриках приймав архікнязь на авдієнції лїського старосту, п. Франца, котрий там був при войсковій бранцї.
Нові два мости, зелїзний і деревляний — як доносять з Перемишля — поставить правительство в сїм роцї на Сянї. Деревляний міст служити буде для ужитку публики, що переходить з лївого берега Сяну на торги до міста і для підвод везучих тягари; а міст зелїзний, котрий стане на місци теперішного деревляного, відданий буде виключно для переходу і переїзду мешканцїв міста Перемишля і передмістя Засяня. Найперше викінчить ся міст деревляний а відтак зачнуть будувати міст зелїзний.
Огнї. Дня 10 марта погоріли в Збаражи дві хати міщаньскі; причиною огню була неосторожність а шкода неубезпечена около 600 зр. — Дня 12 марта в день погоріло в Лубянках, пов. збараского, пять загород селяньских а причиною огню була неосторожність дїтей. — В огни в Новім Хелмци коло Нового Санча, дня 11 марта, погоріло 29 загород а 89 будинків господарских.
Нову церков з твердого матеріялу зачне будувати в Гнилій, пов. перемишляньского, своїм коштом п. Теофиль Коцовскій, тамошний дїдич.
Войскові заведеня наукові. Маґістрат львівскій подає до відомости, що з початком шкільного року 1891/2 буде опорожнених около 275 місць у війскових заведенях наукових і виховавчих, будь частково будь зовсїм вільних від оплат, а з того припадає: 30 місць на війсковий дім сиріт, 170 місць на першій рік низшої войскової школи реальної а вкінци 50 місць на першій рік академії войскової в Вінер Найштадтї і технічної академії війскової у Відни. Крім того буде до обсадженя з початком найблизшого року шкільного, т. є. від 1 вересня с. р. около 21 місць в виховавчих институтах дочок офіцирских в Еденбурґу і Гернальсї. Що до условій убігати ся о одно з тих місць, могуть интересовані засягнути близших информацій в IV. департаментї маґістрату.
Страшна пригода лучила ся дня 12 марта у Вашківцях на Буковинї. Берегом потока, в котрім тепер вода значно прибула, переходив старий селянин Василь Домик разом з своїм внуком, 4-лїтним хлопчиком. Нараз дитина поховзла ся і упала до води. Дїдусь кинув ся за дитиною у воду і оба зачали топити ся. Переходячі люде поспішили ратувати і добули з води дитину ще живу, але старець пійшов на спід і утопив ся.
Дрібні вісти. На ріцї Серетї зірвала 13 с. м. крига міст в Семенові при дорозї повітовій зі Теребовлї до Будзанова — Великій князь Люксембурскій спродав свою палату у Відни россійскій амбасадї за міліон зр. — В Нашвіллі в північній Америцї повстав був огонь в заведеню божевільних, а межи божевільними, котрих було пів тисячки, настала страшна паніка. Шість божевільних згоріло, прочі виломили двері, кинулись на сторожу, поконали єї і опісля розбіглись на всї сторони. 