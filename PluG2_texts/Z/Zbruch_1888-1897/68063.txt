Руске товариство педаґоґічне

вислало до ц. к. Президії краєвої ради шкільної таке представленє в справі покривдженя руского язика на окружних конференціях учительских:
"Висока ц. к. Президіє краєвої Ради шкільної!
Вивязуючись зі свого обовязку взглядом домагань руского населеня краю з одної сторони, а стоячи на сторожи правильного розвою народного шкільництва нашого в краю, і виходячи зі становища здорової педаґоґії, сміє центральний Видїл руского Товариства педаґоґічного віднестись отсим до Високої ц. к. Президії краєвої Ради шкільної зі слїдуючим представленєм:
До відомости центрального Видїлу руского Товариства педаґоґічного у Львові доходять від давна жалоби рускої публики на несправедливе і неоправдане постпонованє руского язика ц. к. окружними радами шкільними при укладаню тематів для учительских конференцій в округах з переважним населенєм людности рускої, отже в округах, де в школах народних по найбільшій части викладовий язик рускій.
Щоби-ж подати Вис. ц. к. Президії наглядний образ того неоправданого і несправедливого поступованя ц. к. окружних Рад шкільних супротив руского язика, центральний Видїл руского Товариства педаґоґічного осьміляє ся подати понизше бодай ті факти, котрі дійшли до нашої відомости дорогою публікацій в періодичних часописях руских, і так:
В бобрецкім окрузї шкільнім відзначено на конференцію окружну, котра відбувалась в днях 25 і 26 серпня 1891 р. вісїм тематів до обробленя, а між тими лиш один темат рускій п. з. "Пчола", котрий лиш неурядово позволено деяким учителям виробити в язицї рускім.
В брідскім окрузї шкільнім підчас конференції учительскої в днях 2 і 3 вересня 1891 р. зі взгляду на трудности для учителїв, які виходять через незнанє рускої термінольоґії научних предметів, осмілив ся один учитель поставити внесенє, аби на слїдуючу конференцію учительску вставила окружна рада шкільна бодай один темат до обробленя в рускім язицї і переведеня над ним дискусії в рускім язицї, однак окружний ц. к. инспектор піддав се внесенє під явне голосованє, через що, за-для знаної з инших фактів неприхильности ц. к. окружного инспектора до руского язика, — се внесенє мусїло упасти.
В бучацкім окрузї шкільнім призначено на конференцію учительску в 1891 р. на кілька тематів польских лиш один рускій, над котрим однак переведено дискусію в язицї польскім, помимо жадань деяких учителїв, щоби дискусія над тим тематом відбулась в язицї рускім.
В збаражскім окрузї шкільнім призначено в 1889 р. на 7 тематів в язицї польскім оден рускій, але коли один член конференції хотїв омавляти той темат руским язиком, ц. к. окружний инспектор шкільний, п. Тома Писарчук, заборонив говорити по руски, а учителям, що хотїли боронити свободи рускої бесїди над тим тематом, відобрав ц. к. инспектор голос. На конференції окружній того самого округа шкільного, яка відбулась в днях 21 і 22 серпня 1891 р., не було вже анї одного темату руского, а коли кружок учителїв поставив в тім напрямі відповідне, умотивоване взглядами дидактично-педаґоґічними внесенє, ц. к. инспектор окружний з невластивим такому урядникови гнївом заявив, що nie chce nic słyszeć o tem, і заборонив ставити того внесеня.
В жидачівскім окрузї шкільнім, де на 70 шкіл є 13 з викладовим язиком польским тай то лиш в місточках як Миколаїв, Жидачів, Журавно, Роздїл або в місцевостях як Дроговиже, Пчани і т. д., призначено на окружну конференцію в 1891 р. на 5 тематів польских лиш один рускій, хоч що-до польского язика то за спонукою окружного ц. к. инспектора розширено єго привілей навіть по за границї виразних приписів, поручавши у всїх школах сїльских з викладовим язиком руским учити половину предметів доповняючої науки по польски, а се противить ся як найвиразнїйше §.7 статута орґанізаційного, котрий велить учити при науцї доповняючій лиш матерного язика сїльского населеня.
В львівскім окрузї шкільнім заміскім на конференції відбутій в днях 25 і 26 серпня 1891 р., домагали ся учителї, щоби на конференцію учительску призначувала окружна рада шкільна по-при польскі ще й рускі темати як до письменного обробленя так і переводженя над ними дискусії в язицї рускім, мотивуючи домаганє взглядами дидактичними і педаґоґічними а крім того і вимаганєм екзамінаційних комісій для учительских испитів з рускої термінольоґії, — однак конференція не полагодила сего так справедливого і так оправданого жаданя, лиш передала справу конференційному видїлови до довільного трактованя.
В перемискім окрузї шкільнім на конференцію, що відбувалась в днях 22 і 23 серпня 1891 р. на 9 тематів польских визначено лиш три темати рускі а і над тим дискутовано в язицї польскім.
В рудецкім окрузї шкільнім на конференції, що відбулась в днях 19 і 20 серпня 1891 р., на шість тематів польских не визначено нї одного темату руского.
В самбірскім окрузї шкільнім, де школи майже виключно з язиком викладовим руским, не призначено на конференцію учительску, відбувшу ся дня 13 вересня мин. р., анї одного темату руского.
В тернопільскім окрузї шкільнім на конференції в днях 28 і 29 серпня 1891 р. призначено на сїм тематів в польскім язицї лиш один тай то малозначучій темат рускій, що спонукало самих учителїв відповідним внесенєм на тій конференції домагати ся визначуваня і рівного трактованя тематів також в язицї рускім.
Вкінци не може центральний Видїл руского Товариства педаґоґічного пропустити одного вельми сумного а характеристичного факту, якій лучив ся в Ярославі торічної конференції, що відбувалась в днях 25 і 26 вересня 1891 р., де так само як у висше наведених округах шкільних неувзгляднено належних прав руского язика, але де навіть зневажено морально і скривджено фактично учителя Даньова, котрий осмілив ся в часї дискусії заговорити руским язиком. Коли бо ярославскій учитель Альшер держав практичну лєкцію з нїмецкого язика, а учитель Данїв робив уваги учителеви Альшереви в рускім язицї, відозвав ся сей послїдний публично і в присутности ц. к. инспектора: niech Daniów powtórzy to po polsku, bo ja po rusku nie rozumiem. Ц. к. инспектор окружний, замість звернути увагу нетактовного учителя Альшера на се, що він не сміє не розуміти по руски у всхідній части краю, бо се-ж противить ся не лиш всяким правилам педаґоґічним і виставляє такому учителеви явне свідоцтво безкваліфікаційности педаґоґічної у всхідній Галичинї, але навіть противить ся шкільним законам, — замість того ц. к. инспектор шкільний заборонив учителеви Даньови промавляти по руски заявляючи, що зробить з того урядовий ужиток. Крім того директор ярославскої школи, Меклєр на бесїду учителя Даньова, в присутности ц. к. инспектора шкільного відозвав ся такими словами: Wzywam moich podwładnych, by nie robili szkandału!... а учителя Даньова перенесено сей час з Ярослава з платнї 450 зр. до школи в Заболотцях з платнею 300 зр.
Против перенесеня учителя Даньова заложив в своїм часї член ц. к. окружної Ради шкільної о. Хотинецкій свое votum separatum, однак покривджений учитель не дістав нїякої сатисфакції помимо законної підстави свого поведеня, а о скілько відомо центральному Видїлови руского Товариства педаґоґічного, як учителя Альшера, так директора Меклєра не карано доси в дорозї дісціцлінарній за их нетактовність і незаконність.
Висока ц. к. Президіє! Чи-ж би найвисша власть ц. к. краєва Рада шкільна мала мовчки годитись на висказанє педаґоґа у всхідній Галичинї, управителя школи в Ярославі, п. Меклєра, що, єсли учитель відозвесь на конференції публичній в язицї рускім, чинить szkandał шкільництву? Поки що центральний Видїл руского Товариства педаґоґічного хоче вірити в справедливість найвисшої власти шкільної і надїєсь, що ся справа буде полагоджена справедливо а нетактовність як учителя Альшера так і єго і директора Меклєра, котрий своїм висказом поважив ся яко учитель зобидити публично патріотичні чувства руского народа, — буде для приміру належно укарана.
Вертаючись до наведених попередно фактів покривдженя руского язика на окружних конференціях учительских, і з огляду на появляючі ся поновно голоси в рускій прасї з різних сторін краю на дальше одностайне постановленє руского язика ц. к. окружними радами шкільними у визначуваню тематів на сегорічні конференції — центральний Видїл руского Товариства педаґоґічного був прямо примушений представити сі немилі для него факти Високій ц. к. Президії з слїдуючою просьбою:
Висока ц. к. Президія зволить ласкаво, на основі прислугуючого їй права, видати президіяльне розпорядженє до всїх ц. к. окружних рад шкільних у всхідній части нашого краю, щоби
1) ц. к. окружні ради шкільні на сегорічні окружні конференції учительскі визначили бодай половину тематів в язицї рускім, поручали учителям офіціяльно обробити ті темати рускою мовою і перевести над ними дискусію виключно в язицї рускім;
2) ц. к. окружні инспектори шкільні під котрих проводом конференції окружні відбувають ся, переводили се розпорядженє в цїлости, під личною одвічальностію, а до рускої мови відносили ся приязно а бодай толєрантно.
У Львові 25 червня 1892.
За центральний Видїл руского Товариства педаґоґічного.
Заступник голови: Л. Сальо
Секретар: К. Паньковскій. 