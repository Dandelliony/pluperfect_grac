Загальні збори Руского Товариства Педагогичного.

Загальні збори Руского Товариства Педагогичного відбулися в суботу д. 2 н. ст. лютого пополудня в салях Рускої Бесїди. По короткій промові голови видїлу товариства, о. Ив. Чапельского, збори вибрали предсїдателем ad hoc професора при нїмецкій гимназії П. Петра Левицкого.
Секретар уступаючого видїлу п. Матїїв відчитав справозданє з дїяльности видїлу. Навязуючи до того справозданя, поставив учит. Дмитерко внесенє, аби будущій видїл заурґовав краєву раду шкільну, щоб она відповіла на поданя, які товариство внесло до неї минувшого року. Учит. Качоровскій пояснив, що в Звенигородщинї задумали були учителї завязати филію товариства, але до того не прийшло за для малого числа членів. Учит. Гавдіяк говорив о дїяльности щирецкої филії, а представивши, як заряд школи в Щирци заборонив салї шкільної на конференцію членів филії, внїс, щоби центральний видїл товариства представив се краєвій радї шкільній і домагався, щоби на будуще салї шкільні відступувано членам филії на конференції.
Касієр видїлу п. Гр. Врецьона відчитує сііравозданє касове. П. Дмитерко поставив при тім внесенє: Поручаєся будущому видїлови, щоби поручив касієрови упорядковати касу і взивати довжників до сплати довгів.
Потім наступила справа зміни статутів товариства. Насамперед збори приняли дода-ток до §. 2., що "Товариство має право основувати бурси або институти для несеня помочи своїм членам". Друга зміна дотикала §. 10. статута, щоби членьску вкладку і вписове членів піднести з 50 кр. на 1 зр., а за то до §. 8. додати: "Члени мають право доставати всї виданя товариства даром". По ширшій дискусії, в котрій взяли участь пп. Шухевич, Барвіньскій, Гавдіяк і д-р Олекс. Огоновскій, порїшено над тою зміною перейти до порядку дневного.
Що до дальшої точки, а именно: як ужити 1000 зр., яку товариство достало від бл. п. о. Стефана Качали, ухвалено поручити новому видїлови, щоби сю рїч обдумав і предложив на будущих зборах. Коли-б тую суму достало товариство в протягу року, то видїл має умістити єї, в пупилярно убезпечених паперах.
Опісля наступили внесеня членів. Проф. Ол. Барвіньскій внїс, щоби для оживленя товариства видїл занявся енергично: а) скликуванєм учительских конференцій; б) устроюванєм відчитів не тілько для членів-мужчин, але і для жїноцтва; в) видавництвами литературними, особливо ж для молодежи і для педагогично-дидактичного вихованя учительства; г) щоби видїл для наукових праць своїх подїлився на дві секції, для шкільництва народного і для середного, а наконець д) щоби видїл товариства занявся справою Шкільної часописи. П. Гадіяк поручав видїлови застановитись над тим, чи би загальні збори товариства не могли відбуватись також на провинції. П. Дмитерко поставив два внесеня: а) щоби видати підручник для вправ стилистичних (рукопись уже готова) і б) щоби старався о видаванє Часописи яко свого органу. — Всї ті внесеня поручено до полагодженя будущому видїлови.
Потім оголошено результат виборів до нового видїлу. Вибрані: о. Ив. Чапельскій (головою товариства), Дм. Дмитерко, Ол. Барвіньскій, Кость Паньківскій, Вол. Шухевич, Кость Лучаківскій, Петро Левицкій, Лишеґа, Матїїв, Ром. Заклиньскій і Киршак (два послїдні через аклямацію). На заступників членів видїлу вибрані пп. о. Амвр. Поляньскій, Вас. Вілецкій і Григ. Врецьона. До контрольної комисії вибрані пп. Мих. Спожарскій, Іос. Танчаковскій і Чиж. Тая комисія має будущим загальним зборам здати справу из веденя касового і магазину за рік минувшій і за рік 1889.
Збори тревали від години 2-ої до 6-ої. 