Відозва. — Емиграція бориславских жидів в Америку — Проект зелїзницї льокальної

Відозва. До руских красавиць-патріоток, до любителїв народної литератури рускої, удаємося з горячою просьбою, щоби занялися ласкаво збиранєм людових пісень колискових, які звичайно співають мами або няньки при колисцї, присипляючи дїточок. Ласкавим збирателям, котрі нам свої збірки пришлють, не залишимо висказати прилюдної подяки, або на жаданє, за відповідне число пісень, вислати нагороду в книжках. Адресувати просимо: Редакція Буковини в Чернівцях „Народний Дім“. Прочі рускі часописи просимо о повторенє сеї відозви.
Емиграція бориславских жидів в Америку почалася на великі розміри. Пересїчно виїзджає що тиждня через Гамбург в Америку 40 до 50 осіб. По більшій части емигрують старі жиди і не рїдко полишають они і cognito свої родини, щоби в новім світї глядїти щастя.
Проект зелїзницї льокальної з Золочева до Підгаєць. „Presse“ пише: одно консорціюм загадало вибудовати зелїзницю льокальну о нормальнім шляху з Золочева через Поморяни і Бережани до Підгаєць і вже заходиться о дозвіл властей на початкові техничні роботи. Проєктована зелїзниця мала би 80 кильометрів довготи. 