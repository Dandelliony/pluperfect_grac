Надіслане. — Из Стрия. — Справа науки австрійскої исторії в народних школах галицких.

Надіслане.
[За рубрику "Надіслане" Редакція не бере відвічальности.]
Які суть санітарні відносини в містї нашім (Львові), най посвідчить факт, обєктивно розказаний. Мене навістив недуг. При операції нещасливим способом заказилась кров. Наслїдки закаженя бувають звичайно смертоносні. Я лежав уже кілька день недужій, обпух, а горячка доходила до 40°. В ночи з середи на четвер (19 вересня) утратив я притомність. Жена моя налякана, удалась в ночи о годинї 1 по ординуючого лїкаря. На нещастє застала єго самого недужого. Она поїхала до д-ра Лінка і Зємбіцкого, але обох не застала дома. Пораджено їй до д-ра Шмідта, лїкаря міского, тож і поїхала на улицю Академічну. Д-р Шмідт був дома, встав з постелї і розмовляв з моєю женою крізь до половини відчинені двері. Він звідав ся на вступі, до кого єго кличуть, хто єсть ординуючим лїкарем і длячого ординарія не кликано? На відповідь, що ординар недужій і тому лише не міг в ночи навістити хорого, д-р Шмідт заявив катеґорично, що не поїде в ночи, коли ординуючій лїкар не поїхав. Не помогло, що моя жена упала перед ним на-вколїшки і з руками, зложеними як до молитви, просила єго з слезами в очех, щоби змилував ся. Д-р Шмідт, дізнавшись, що я не з єго дїльницї, розярений виголосив ті чемненькі слова: Proszę iść, bo każe panią służącemu wyprowadzić. Niech mi pani nie robi po nocy awantur! Він зачинив з тріском двері, ударивши при тім дверми жену мою на щастє з-легка, по чолї. Слуга п. доктора був чемнїйшій, бо здвигнувши плечима сказав до моєї жени: Tu pani już nic nie poradzi. Розказую нагій факт не для того, щоби д-ра Шмідта тим компромітувати. Я міг сей факт просто замовчати. Але я вношу з него, що коли лїкар міскій в такій спосіб міг обійти ся з женщиною интеліґентною і мимо приреченої нею ремунерації за поїздку нічну з Академічної улицї до св. Анни не поїхав, то люде убогі мусять имовірно дізнавати ще "лучшого" трактованя. Д-ра Шмідта перепрашаю сим, що я попсував єму сон з середи на четвер.
Клим Устіянович, урядник зелїзницї. Упадок духа руского в Стрийщинї.
В нашім — як кажуть — "патріотичнім" Стрию (на жаль, патріотизм розтягає ся лише на одиницї) запанувало межи Русинами велике пригнобленє за-для некористного результату виборів до ради повітової. А вибори ті — звістно уже читателям "Дѣла" — випала некористно для Русинів з вини их самих. Русини нїчого не робили, спустились на волю Божу, а противники, хотяй і не вірили в свою побіду, побідили нездарних Русинів.
Вибрані до ради повітової з польскої лісти Русини: о. Лев Шанковскій з Дулиб, о. Василь Залозецкій з Гірнього і Василь Тимчій війт з Грабівця стрийского зложили мандати. Отже в теперішній хвили цїлий "польскій бецирк" в Стрию складає ся з самих Поляків. На поскладанє мандатів всїма трема членами нової ради, Русини глядять всяко: одні величають сей крок назвою "великого патріотизму", другі, хотяй і не беруть за зле, то й не бачуть в нїм нїчого такого "великого", бо хоч-би доповняючі вибори випали і користно для Русинів та й вибрано тих самих до ради, — то все-таки більше як трех руских радних в радї не буде. Поскладанє мандатів мало би більше значінє в такім випадку, єсли би Поляки були побили Русинів при помочи якоїсь незвичайної пресії, підкупства та насиля, — а то самі ми всї признаємо, що побили нас з причини нашої власної нездарности, нашого лїнивства... Нездарність тоту вже не украсить ся доповняючими виборами, — треба було на днем 4 н. ст. вересня стати до виборів зорґанізованими, а не пустити виборцїв самопас і не віддати на жертву противникам...
Вибори до ради повітової отворили очи навіть і не конче великим оптімістам між Русинами на стан справи рускої в Стрийщинї. Почали люде близше приглядатись і добачили, що рускій интеліґенції стрийского повіту брак орґанізації, а надто між нею — розумієсь, з деякими виїмками, — панує байдужність до народної справи, якась неоправдана боязнь перед властями і огляд на панів та панків — звичайно навіть задля личних цїлей. На кандидатах на гонорових проводирів не збуває, але успіху не видко нїякого. Замість поступу — бачимо застою, а навіть забагненє. Політичне товариство завязатись не може, — посли до ради державної (п. Охримович) і до сойму (д-р Антоневич) не видять уже мабуть нїякої сильної опінії публичної в повітї, бо не уважають за потрібне станути перед виборцями і здати им справу з своєї дїяльности (а підчас вакацій така догідна була пора), — наконець і се характеристичний факт, що коли в мартї сего року один молодий патріот поставив в кружку поважних Русинів внесенє, щоби повіт стрийскій, за приміром инчих повітів, вислав на руки посла Юл. Романчука письмо з признанєм для клюбу руских послів, старші Русини збули се внесенє тим, що таке признанє єсть не на часї, а о тім подумає ся перед новою сесією соймовою, — тимчасом тота сесія вже перед носом, а о тім письмі "патріотична" Стрийщина зовсїм мабуть забула..
О tempora, о mores! Справа науки австрійскої исторії в народних школах галицких.
Вчера подали ми в повній основі окружник краєвої ради шкільної до окружних рад шкільних, котрий має на цїли запобігти хибам сконстатованим через міністерство війни а донесеним міністерству просвіти, що ученики галицких шкіл народних, зголошуючись до шкіл войскових, дуже часто показують разячій брак відомостей, відносячих ся до исторії монархії австрійскої і династії Габсбурґскої.
Neue fr. Presse, коментуючи сей окружник, дійшла до такого виводу, що "хоч в Галичинї рогачки і двері трафік помальовані чорно-жовте, то все таки з деяких приміт насуваєсь питанє, чи Галичина єсть єще австрійскою провінцією..." Таке питанє насунуло редакції Neue fr. Presse в письмо міністерства війни до міністерства просвіти, з котрого виходить, що Австрія не тілько для політиків польских але і для молодежи галицкої сталась чужою. Дїти — каже з иронією Neue fr. Presse — може й не знають, як називає ся нинїшний цїсар Австрії, але за те знають про Польщу, котра має нїби-то воскреснути. Потім Neue fr. Presse завдає питанє: як се дїє ся, що міністер просвіти отаких річах мусить дізнаватись аж від міністра війни? Таж в Галичинї суть инспектори шкільні, суть старости, єсть намістник, словом: цїлий бюрократичний апарат, , а прецїнь всї ті личности, хоч плачені державою, щоби берегли законів, якось нїколи не добачили того, що добачив міністер війни. Тож д. Ґавч повинен тепер розслїдити, для чого инспектори і урядники політичні таку річ замовчували. А галицка адміністрація чей же має служити не польскому "колу" та февдальній шляхтї, але державі. Не може бути, щоби факти, відкриті міністром війни, не були знані галицким урядникам державним, а коли не донесли о них міністрови просвіти, то видко, що галицка адміністрація не привязує ваги до виховуваня молодежи в австрійскім дусї патріотичнім, а остає під впливом національного шовінізму або що-найменче під тероризмом політичної сили Поляків.
Опісля застановляєсь Neue fr. Presse над тим, чи поможе що рескрипт міністра до краєвої ради шкільної, а взглядно краєвої ради до рад окружних, — і приходить до заключеня, що того за мало, а треба би як то кажуть, ніж приложити до тїла, єсли держава має бути кріпка своєю армією, треба запобігати федералістичному роздрібненю сили монархії, до чого стремлять тепер і Чехи, а що в Галичинї принесло такі результати, що галицкі молодцї, доперва убравши мундур войсковий, учать ся пізнавати, що они мають служити не якійсь вифантазованій Польщи, але Австрії і цїсареви з династії Габсбургів..."
Статья ся в Neue fr. Presse була вимірена більше посередно против Поляків, а безпосередно против Чехів, де властиво заанґажований интерес Нїмцїв. Се добре зрозуміли ческі дневники і длятого не без рації питають Narodni Listy: А хто-ж то свого часу, як не ви самі, централісти, щоби мати поміч против Чехів, дали Полякам в Галичинї усе те, з чого вийшли ті консеквенції, на котрі ви так нинї гримаєте? І чи-ж не централісти пожертвували льояльний нарід рускій Полякам?
Але коментар Neue fr. Presse очевидно мусїв дуже обійти Поляків, котрі все таки представлені яко взірець відстрашаючій а до такого представленя була і рація — рескрипт міністерства війни, котрому годї закинути фальшованя фактів. І почав ся спір польских дневників з Neue fr. Presse. Годї наводити цїлої повени статей в польских ґазетах на той темат, повних неконсеквенції і фарисейства. З одної сторони ґазети польскі хотїли би обмити польскі порядки в Галичинї перед правительством з докорів непатріотизму австрійского а з другої знов сторони не хотять нїчого з нинїшних порядків зречи ся і заявляють, що у них на першім плянї таки мусить бути идеали "народові" польскі. Neue fr. Presse тепер pеґіструє ті заявленя ґазет польських і за кождий раз констатує, що самі Поляки потверджують рацію єї виводів. Бачучи се, польскі ґазети лютять ся, мечуть ся в безсильній люти, — але-ж годї: не порадиш нїчого. Треба рішити ся: або — або. Або єсли каже ся "Przy Tobie stoimy i stać chcemy" — то вже так і чинити, щоби міністер війни не мав причини підносити такого тяжкого докору; або так говорити, як оно фактично думаєсь і дїєсь. А що міністерство війни не шукає собі напасти, о тім нема що сумнїватись. Тож прецїнь звістна річ, що в школах галицких найбільшу вагу кладесь на впоюванє в дїтей, навіть руских, — идеалів державних польских і забиваєсь руским дїтям баки Кракусами, Вандами, Казіміржами, Кшивоустими, Локетками і т. п. Може бути, що тепер, по окружнику краєвої ради шкільної до окружних рад — инспектори трохи попустять из тої надто великої ревности — до исторії польскої в школах руских. 