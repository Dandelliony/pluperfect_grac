Бійки румуньских послів. — Клясифікація рускої ґімназії.

Бійки румуньских послів.
Перед кількома днями писали ми о скандалї, якій викликали посли Попович і Лєка в румуньскім парляментї. На тім однак, як тепер показує ся, не конець. Приятелї обох тих закукурічених когутів, самі батьки народу, утворили два воюючі табори, котрі пробували своїх пястуків всюди де лиш можна було: на коридорах палати посольскої, в буфетї, в товариствах, на улицях, словом всюди. Вкінци минувшого тиждня прийшло до рішаючої борби на головнім міскім бульварі. Посли Лєка і Страт, два румуньскі Аякси, побравшись під руки, ишли хідником, заглядаючи під капелюшики. В тім переїзджає фіякром Попович. "Ось гольтїпака!" кличе Лєка на цїлу улицю, показуючи на Поповича палицею, а той задержує віз і кричить: "Мовчіть, худобо, бо вистріляю вас, як псів!" Страт грозить єму палицею, Лєка плює а Попович показує револьвер. Тогдї кидає ся Лєка на него і хватає за руку, але в сїй хвили падає стріл. На щастє куля минає Лєку, тогдї Попович ударяє Лєку по голові палицею. Лєка паде на землю а віз жене з місця, але робить ся крик, збігають ся инші посли, приятелї обох сторін і задержують віз. Лєка біжить до воза, добуває револьвера і починає ся стрілянина. Лєка стріляє в Поповича, а сей стоячи в возї робить те саме. Приятелї всїми силами помагають борцям. Здивована публика приглядав ся цїкаво, а поліція не важить ся мішатись до того, бо ж не вільно нарушувати нетикальности послів. Але наші герої якось лихо стріляють, вистріляно вже половину набоїв, а ще нїхто не ранений. Вкінци Лєка паде: куля розбила єму колїно. "Тепер утїкаймо!" — кличе Попович до своїх. Як воробцї розлїтають ся єго приятелї, а він сам утїкає фіякром. За ним біжать противники, стріляючи без перерви. Куля посла Ґерґеля трафила візника. Попович хапає тепер поводи і одною рукою обкладає батогом коня, а другою раз-у-раз стріляє до противників і так щасливо утїкає. Лєку взяли до готелю а візника на поліцію, з відки віддали до шпиталю. Ранені похорують довго, але вийдуть. Тимчасом зажадала прокураторія виданя ексцедентів. Довго і широко говорили отцї румуньского народу над сею справою, цїлий лєксікон слів, не виданих нїякою академією, посипав ся pro і contra, були в роботї столи, стільцї, лавки і кулаки, та вкінци урадили віддати всїх героїв бульварскої баталії прокураторови. Так закінчила ся румуньска Иліяда. Клясифікація рускої ґімназії у Львові за рік шкільний 1891.
Зі справозданя дирекції рускої ґімназії за рік шкільний 1891 показує ся, що всїх учеників вписаних на сей рік до тої ґімназії було 455, а до кляси приготовляючої вписало ся 51. Після поодиноких кляс представляє ся число учеників так: в І клясї а) було их 56., в I кл. б) 45., в II кл. а) 31., II кл. б) 80., III кл. а) 33., III кл. б) 33., IV кл. 51., V кл. 48., VI кл. 41., VII кл. 40 а в VIII кл. 47. При кінци першого півроку осталось в ґімназії 429 учеників, а в клясї приготовляючій 51; при кінци-ж року шкільного було в ґімназії 399 учеників а в клясї приготовляючій 49. [В минувшім роцї було в ґімназії 397 учеників а в приготовляючій клясї 36.] На 399 клясифікованих в другім півроцї одержали: першу клясу з відзначенєм 21 учеників, першу клясу 233, поправку 85, другу клясу 33, третю клясу 25, а 2 позволено зробити испит доповняючій по феріях. В клясї приготовляючій було перших кляс з відзначенєм 4, перших 29, поправок 7, других кляс 4 а третих 5. Після поодиноких кляс випала клясифікація як слїдує: I а. кляса: клясифікованих 37, з тих одержало першу клясу з відзначенєм 1, першу клясу 20, поправку 10, другу клясу 1, третю 4 а одному позволено доповнити испит по феріях. В I б. клясї було клясифікованих 31 учеників, з котрих одержало першу клясу з відзначенєм 1, першу клясу 14, поправку 8, другу клясу 2, третю 6. II а. кляса. Клясифікованих 30, з тих одержало першу з відзначенєм 2, першу 24 і поправку 4. В II б. клясї клясифікованих 28, з тих одержало першу клясу 20, поправку 5, другу клясу 3. В III а. клясї клясифікованих 29, з тих одержало першу з відзначенєм 1, першу клясу 19, поправку 5, другу клясу 3 а третю 1. В III б. клясї клясифікованих 33, з тих одержало першу з відзначенєм 1, першу клясу 22, поправку 6, другу клясу 3 а і третю 1. В IV. клясї клясифіковано 46 учеників а з них одержало першу з відзначенєм 7, першу клясу 29, поправку 8 а другу клясу 2. В V. клясї було на 48 клясифікованих учеників перших з відзначенєм 1, перших кляс 21, поправок 13, других кляс 5 а третих 8. В VI клясї на 38 клясифікованих було перших з відзначенєм 4, перших кляс 17, поправок 6, других кляс 7 а третих 4. В VII. клясї клясифіковано 34 учеників, з котрих першу з відзначенєм одержало 2, першу клясу 17, поправку 8, другу клясу 6 учеників а одному позволено доповнити испит по феріях. Справозданє з испиту зрілости подали ми вже свого часу. 