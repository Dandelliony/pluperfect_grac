◦ ◦ ◦ ◦ ◦ ◦ ◦ ◦ ◦ ◦

Відень 7 цвітня. Wien. Ztg. оголосила закон о відшкодованю невинно засуджених. — Що-до остатних пожарів дневники впевняють, що они повстали з руки злочинцїв. — Зїзд соціалістів в Лінцу заборонено.
Берно мор. 7 цвітня. В моравскім соймі відбули ся вчера дуже бурливі сцени; ґр. Дубскій закинув Чехам, що суть русофілами а против того протестував пос. Зачек, відтак на вечірнім засїданю ґр. Зеротин висказав жаль з причини инсинуації ґр. Дубского.
Прага 7 цвітня. В часї буджетової дискусії в соймі діткнено знов угодової справи. Нїмецкій посол Кшепек загрозив, що Нїмцї найдуть в радї державній опозицію, єсли правительство занехає угоду.
Будапешт 7 цвітня. В парляментї при позиції "спільні видатки" забрав голос президент міністрів Ґр. Сапарій і відпер закиди посла Больґара, мов би в міністра війни не було нїякого пляну. Пос. Беотієму, котрий сказав, що вісти о концентрації войск неправдиві, сказав Сапарій, що міністер війни не потребує зважати на особисті погляди Беотія.
Мадрит 7 цвітня. Поліція зловила двох анархістів Девака і Ферейру, як підкладали динаміт під сходи в парляментї. При них найдено плян ще инших атентатів, а між ними і на королївскій замок.
Білград 7 цвітня. Розійшла ся поголоска, що реґент Біломаркович хоче уступити.
Букарешт 7 цвітня. В Одессї на університетї мають завести катедру румуньского язика, і се є концесією для бесарабских Румунів.
Петербург 7 цвітня. В фабрицї бездимного пороху лучив ся страшний вибух, при котрім згинуло 9 осіб а до 20 поранило. — Цар і цариця дня 22 мая їдуть до Данії. 