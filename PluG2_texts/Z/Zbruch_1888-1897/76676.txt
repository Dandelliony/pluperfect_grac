Товариство имени Шевченка.

У Львові, дня 17 н. ст. лютого 1893.
Товариство имени Шевченка у Львові осягнуло наконець бажану від давнїйшого вже часу цїль — стало товариством науковим, завязком будучої рускої академії наук. [Так бувало у всїх тих народів славяньских в Австрії, котрі мають свої академії наук, що академії их повставали з таких товариств наукових, як отсе наше товариство имени Шевченка].
Ц. к. намістництво приняло до своєї відомости дня 16. н. ст. падолиста 1892 р. [до ч. 89.560] новий статут товариства имени Шевченка, а видїл товариства з початком сего року взяв ся до орґанізації товариства на основі нового статута.
"Цїлею товариства — сказано в тім новім статутї — єсть плекати та розвивати науку і штуку в україньско-рускій мові, зберегати та збирати всякі памятки, старинности і предмети наукові України-Руси".
До тої же цїли мають вести: 1) наукові дослїди: а) з фільольоґії рускої і славяньскої, з исторії україньско-руского письменства і штуки, б) з исторії її археольоґії України-Руси, а також з наук фільософічних, політичних, економічних і правничих, в) з наук математичних, природних, з геоґрафією і лїкарских; 2) відчити, розправи і розмови наукові; 3) зїзди учених літератів і артистів; 4) виданя наукових "Записок" товариства і инших творів наукових; 5) премії і підмоги ученим і літератам; 6) збиранє в краю і за границею матеріялів до музея і бібліотеки; 7) удержуванє власної друкарнї. [Тут замітимо, що вже в 1892 р. вийшов першій том "Записок" а на книгарню товариство має вже концесію].
Після головних дїлів наукових може товариство подїлити ся на три секції: 1) фільольоґічну, 2) исторично-фільософічну і 3) математично-природничо-лїкарску. Для деяких спеціяльних справ наукових з обсягу кождої секції може бути вибрана окрема комісія наукова.
Товариство полагоджує справи: 1) на засїданях видїлу; 2) на зборах загальних і зїздах учених, літератів та артистів; 3) на засїданях секцій; 4) на засїданях комісій. [Засїданя секцій відбувають ся раз в місяць, а секція творить ся, коли до неї зголосить ся що-найменче 5 членів.]
Дїйстним членом товариства може бути кождий Русин принятий видїлом за оплатою 2 зр. вписового і 3 зр. щорічної вкладки. Він буде мати між иншими право бути членом секцій, діставати безплатно виданя товариства і т. д. Членом основателем може бути той Русин, що зложить 50 зр. одноразово.
Отсе головні постанови обширного статута, до котрого виготовлено ще й реґулямін дотично внутрішного устрою наукового товариства имени Шевченка.
Видїл товариства [а над всїх потрудили ся в тім дїлї посол Олександер Барвіньскій, пок. Дамян Гладилович, пок. д-р Юліян Целевич і Кость Паньківскій] довершив свого обовязку, — тепер черга на загал патріотів наших в цїлім краю, щоби вступали в члени товариства, а хто почуває в собі охоту і силу, може користати з права приналежаня до одної або й більше секцій наукових. Від числа членів а потім і від числа труженників по секціях, або иншими словами: від матеріяльної і наукової підмоги земляків — залежати буде очевидно і скоршій розвиток товариства та зріст єго в повагу наукову.
Не сумнїваємось, що патріотичний загал наш як найщирше повитає своє наукове товариство і під обома повисше згаданими взглядами радо прийде єму в поміч. 