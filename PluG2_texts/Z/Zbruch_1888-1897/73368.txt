◦ ◦ ◦ ◦ ◦ ◦ ◦ ◦ ◦ ◦

Холєра мала появити ся в Гусятинщинї — єсли вірити донесеню до Gazet-и Narodow-ої з дня 17 н. ст. падолиста. Один случай мав бути в самім Гусятинї а два в Вільхівчику. Староство мало зарядити всякі средства осторожности, а оногди мав там приїхати один з бактеріоґів для сконстатованя причини смерти. Цїлим населенєм заволодїв страх перед пошестію.
Загальні збори товариства св. Ап. Павла відбудуть ся дня 9 н. ст. грудня с. р. в монастири ОО. Василіян у Львові. Порядок зборів оповіщений буде сими днями.
Епільоґ великого процесу буковиньского відбув ся дня 18 н. ст. падолиста перед судом касаційним у Відни. Суд віденьскій засудив був тамтого року кількох буковиньских купцїв на кари вязницї за те, що они перед властями належитостей скарбових поскладали фальшиві зізнаня. Отже суд касаційний увільнив в дотичнім случаю двох рекурентів від кари а рівночасно увільнив і всїх инших в тім процесї засуджених за такі зізнаня, хоч они вже свої кари повідсиджували. Вкінци видав суд касаційний ореченє, що анї заприсяжені анї незаприсяжені зізнаня перед властями належитостей скарбових не можна нїяким чином уважати за зізнаня судові, бо згаданї власти не відповідають цїлком понятю судів.
Державна школа народна в Перемишли. Сими днями отворено в Перемишли двоклясову школу народну з нїмецким язиком викладовим. Тота школа не підлягає краєвим властям шкільним лише міністерству війни. Она містить ся в будинку, положенім коло войскової школи їзди при улици Мицкевича. Ходить до неї 37 дївчат і хлопцїв. Перша кляса числить 27 учениць і учеників, друга 11. Анї руского, анї польского язика не учать в тій школї. Gazeta Przemyska підносить з радостію факт, що нї один Русин анї Поляк підофіцир не післав своїх дїтей до сеї школи. Подібних шкіл єсть в Австрії лише 5, а то: в Задарі, в арсеналї віденьскім, в Сараєві, в Ярославі і Перемишли.
Маршалок краєвий ин. Евстахій Сангушко і член видїлу краєвого п. Тадей Романович виїхали в суботу на кілька днїв до Відня в справі конверсії довгу индемнізаційного.
Огнї. В ночи з суботи на недїлю вибух в Щирци огонь і знищив 4 доми. Лиш енерґічний ратунок сторожі огневої спинив огонь. Причиною огня було здаєсь підпаленє, хоч жандармерія не відкрила ще доси нїчого. Послїдними часами лучають ся що-раз частійше підпаленя в Щирци і околици а власти не можуть винайти злочинцїв.
Ореченє в справах супружеских. Саламон і Вільгельмина Раппапорти, котрі в роцї 1842 повінчали ся після Мойсеєвого обряду, полишили умираючи значний маєток. Власти відмовили дїтям права до спадщини з тої причини, що супружество заключено лише після обряду жидівского, з поминенєм приписів законодатства цивільного, і длятого дїти треба уважати за незаконні. Коли й висші инстанції потвердили се ореченє, опікун дїтей внїс рекурс до трибуналу. З тої причини відбула ся у Відни розправа. Заступник рекурсуючих д-р Фукс підносив, що в такій спосіб заключені подружя признало цїсарске розпорядженє з 1859 року важними, але трибунал прихилив ся до поглядів представителя правительственного і відкинув рекурс, бо згадане розпорядженє цїсарске дотикає лише призволеня судів окружних на заповіди і консенси що до супружеств, заключених ще перед тим роком. Се рішенє трибуналу буде мати великій вплив на жидівскі відносини в Галичинї.
Чотирнацятьлїтний убійник. Оногди ставав перед львівским судом Микола Кожан, 14-лїтний хлопець, обжалований о знущанє над трилїтним Гарасимом Щетиньским. Дня 26 червня с. р. оббив він дитину так, що мала 26 ран (між иншими зломане ребро, кість в голові, пригнетену утробу) і від того умерла. Той малолїтний убійник не хотїв признати ся до вини, але єго узнали винним, а трибунал засудив єго на 2 роки вязницї. Зверхність громадска виставила єму свідоцво, що цїла громада разом з війтом боїть ся єго повороту до дому.
Дрібні вісти. Цїсар дарував громадї Кончаки, в повітї станиславівскім, 100 зр. на докінченє будови школи. — В суботу рано відбуло ся в Волоскій церкві у Львові вінчанє панни Марії Павликівної, дочки пароха при тій-же церкві, знаної співачки, з п. Володиславом Новаковским, секретарем львівского маґістрату. 