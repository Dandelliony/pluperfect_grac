◦ ◦ ◦ ◦ ◦ ◦ ◦ ◦ ◦ ◦

На будову промислового музея у Львові надіслано кільканацять плянів. Комісія, зложена з девяти осіб признала першу нагороду 1000 зр. за плян професорови львівскої політехніки п. Бізанцови. Музей промисловий, як звістно, будує львівска каса щаднича власним коштом на пляцу Kаструм, против Народного Дому.
Крадїж в касї уряду податкового. В ночи на 2 н. ст. лютого загадав незвістний доси злодїй вломити ся до уряду податкового в Залїщиках в сей спосіб, що дубовим колом підважив зелїзні дверцї, що замикали отвір коминовий в коридори. Коли замок дверцїв пустив, злодїй пробив на скрізь стїну до комнати, де були каса вертгаймівска, зелїзна каса підручна і дубова скриня окована зелїзом. Але вибитий створ був так малий, що злодїй не міг влїзти до середини, і мабуть наполоханий утїк. Увязнено одного чоловіка підозріного о се злочиньство.
Смертельність у Львові в сїчни 1890 р. Бюро статистичне міста Львова виказало після дат похоронних, що в сїчни с. р. умерло у Львові 404 осіб. Минувшого року в сїчни померло лиш 284 осіб а пересїчна смертельність в сїчни з десяти лїт не переходить числа 320 осіб. Причиною збільшеної смертельности була инфлюенца, бо число случаїв смерти на запаленє проводів віддихових та на сухоти майже в двоє збільшило ся. З поданого повисше числа понрших осіб, припадає 230 на мужчини а 174 на женщини; 304 на христіян а 100 на жидів. Показує ся також, що христіян далеко більше померло як жидів, бо коли жиди становлять 35 процент загального населеня Львова, вимерло их в сїчни лиш 25 процент.
О місце проповідника в львівскій біжници зголосилось досить значне число кандидатів, з котрих кождий мав якусь партію жидів за собою. Тим часом кагал жидівскій порішив що проповідником може бути лиш такій рабін, що знає язик польскій. Такі условія мали лиш два рабіни: Клиґер з Лодзї в Россії і Данкович з Софії в Болгарі. Клиґер вже виголосив пробну проповідь в божници, а кагал завізвав також Данковича з Софії, щоби виголосив проповідь перед львівскими жидами.
Дрібні вісти. Громада Зубеньско, пов. лїського, одержала від цїсаря 100 зр. на будову школи. — В Перемишли отвираєсь з днем 9 н. ст. лютого в міскій сали радній вистава образів Войтїха Коссака. — У Львові помер Каєтан Торосевич, властитель Нагачова, пов. яворівского. — Архикнязь Леопольд Сальватор занедужав на инфлюенцу і остає під доглядом д-ра Опольского. 