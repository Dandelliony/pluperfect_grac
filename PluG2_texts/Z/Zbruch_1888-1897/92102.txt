◦ ◦ ◦ ◦ ◦ ◦ ◦ ◦ ◦ ◦

  Впрвосв. митрополит Сильвестер Сембратович виїздить дня 19 н. ст. вересня до Козової, в бережаньскім повітї, на посвященє нововибудованої церкви, котре відбуде ся дня 20 н. ст. вересня.   З нагоди царских именин, як телєґрафують зі Львова до Neue fr. Presse, вислав цїсар ві второк вечером зі Львова сердечну поздоровну телєґраму до царя. Рівночасно зателєґрафував також львівскій россійскій консуль Пустошкин до посольского радника россійского у Відни ґр. Бенкендорфа, котрий заступає тепер кн. Лобанова, що і россійскій атташе войсковий підполковник Воровин і він (Пустошкин) дізнали дуже щирого принятя на дворі цїсаря Франц Іосифа у Львові і що цїсар висказав свою симпатію для царя в звістнім тоастї.   Архикнязь Кароль Людвик разом з женою Марією Тересою і двором приїдуть в суботу вечером до Кракова і замешкають в комватах "Ґранд-Готелю". Достойні гостї забавлять в Кракові цїлий день в недїлю а в понедїлок рано відїдуть курієрским поїздом до Львова.   Заповіджений вечерок з томболею, котрий мав відбути ся в Станиславові в половинї вересня, відложив видїл товариства Руских Женщин — як нам з-відтам пишуть — з огляду на пошесть в станиславівскій околици, на початок жовтня. Приготованя, які той-же видїл робить, і допитуваня письменні і устні о той вечерок кажуть надїяти ся на велике поводженє. До томболї призбирано вже дуже много хороших і цїнних фантів. Позаяк дохід з вечерка і з томболї призначує видїл на отворенє Института для руских школярок в Станиславові, то вже-ж і та сама хороша цїль повинна побудити Русинів і Русинок до численної участи в вечерку.   Поворот цїсаря до Відня наступив — як звістно — в середу дня 12 н. ст. вересня о 1½ годинї з полудня. Того ж дня о годинї 4-ій над раном приїхав на краківскій дворець двірскій поїзд і задержав ся там 7 мінут. На двірци зібрали ся представителї властей і урядники зелїзничі. В часї перестанку не висїдав нїхто з двірского поїзду, а вікна цїсарскої спальнї були заслонені сторами. В дальшу дорогу попровадили поїзд урядники північної зелїзницї. — Коли цїсар їхав у Відни отвертим двірским повозом до своєї палати, перетиснув ся коло каварнї Відгальма якійсь молодий чоловік з-помежи товпи людей, підбіг до повоза і кинув поданє. Поданє упало до повоза і цїсар підоймив єго. Просячого арештувала поліція і перевела з ним слїдство. Увязнений заявив, що називав ся Вільгельм Брендль, єсть торговельним субєктом, роджений у Львові і має 21 лїт. В поданю просив цїсаря, щоби єго приймили до войска, бо при сегорічнім поборі признала єго комісія неспосібним і не асентерувала єго. Влїзливого петента, по сконстатованю тотожности єго особи, пущено на волю.   Осторога. Дирекція товариства для виробу і торговлї риз церковних в Самборі надіслала нам таке письмо: Дійшло до нашої відомости, що якась личність представляюча ся за аґента п. Стахевича из Станиславова ширить по провінції розличні вісти о нашім товаристві, між иншими, що товариство наше побирає товари від п. Стахевича, що дирекція зносить ся з тим же аґентом (!), що виробом риз не занимають ся вдови і сироти по священиках, лише инші дївчата, що очевидно (!) товариство зле стоїть. Позаяк такі небилицї плетені тою личностію розуміє ся товариству несприяючою, могли би зле впливати там, де відношеня нашого товариства незвістні, длятого уважаємо собі за обовязок подати до загальної відомости: що всї ті вісти, ширені мнимим аґентом суть безлично фальшиві, бо товариство наше не входило в зносини з жадною фірмою в Галичинї, а тим менше з агентами, лише від самого початку потягає товари з фабрик ліоньских Perret Charpenel et Dupout, Bozon et Comp. Chaboud et Berthod; що в робітни товариства трудять ся постійно виключно вдови і сироти по священиках, що справи товариства идуть дуже добре, о чім переконає ся кождий на загальних зборах зі справозданя, котре буде незадовго оголошене в часописях. — Дирекція товариства для виробу риз церковних в Самборі.   Про оперового співака п. Евгенія Гушалевича, котрий — як звістно — виступає тепер на сценї театру в Бернї на Мораві, пише між иншим тамошна Brunner Ztg. в рецензії о представленю опери Маєрбера "Пророк": "На першім місци треба згадати о п. Гушалевичу. Се тенор, о котрого не треба побоюватись, щоб він не довів справи до кінця. Високі тони не роблять єму трудности, він не транспонує, а єсть ще на тілько смілий, що добуває в 5-ій дїї кілька високих а і b, не приписаних навіть композитором. В "Пророцї" такі прикмети рішають. Співак зумів при тім в своїй партії зазначити світло і тїнь при помочи майстерского piano і чувства. В другій дїї єсть одно місце, котре пропускають многі тенори. П. Гушалевич відспівав сю арію нїжно зі зростаючою силою і арія вийшла так, як єї рідко можна почути. Нагородою для співака були грімкі оплески.   Зїзд аптикарів відбуде ся у Львові дня 16 і 17 н. ст. вересня. Сей зїзд устроюють яко торжественний обхід 25 лїтних роковин заснованя галицкого аптекарского товариства.   Холєра. Дня 10 н. ст. вересня занедужало у Львові 2 особи а 2 особи померло. Дня 11 вересня було знов два нові занедужаня. Після Wiener Abenpost появила ся холєра дня 11 вересня також вже в львівскім повітї. Именно занедужали в 1 громадї 4 особи а 3 померли. Взагалї занедужало 11 вересня в Галичинї 158 осіб а померло 99, а на Буковинї занедужало 18, померло 9. — Найновійше число часописи Sanitatswesen оголошує виказ, після котрого від початку пошести до 11 вересня занедужало в Галичинї на холєру 5.572 осіб а померло 2.854, на Буковинї-ж занедужало 603 осіб, померло 326.   З поля моди. По великій спецї сонїшного серпня, прийшов слотливий зимний вересень і з окликом: Sauve qui peut! повертає великоміска публика з сїл до своїх вигідних, теплих і веселих столичних мешкань. Але велике місто має свої дорогі і дивні вимоги тож не диво що і елєґантне одїнє належить до конечних потреб єго мешканцїв. В виду того повинно бути для кождого интересним дізнати ся, що звістна віденька фірма Д. Лєснера збільшила свої склади, як кождого року, і заосмотрила их величезними припасами матерій шовкових, аксамітних, плюшевих, барханів, занавіс, килимів, полотен і т. ин. новостей, а все визначне красою і богатством. Цїни неконкуренційні, дешеві і варті відвідати склади сеї фірми.   Дрібні вісти. Доповняючій вибір до ради державної з ґрупи більшої посїлости в окрузї Жовків-Рава-Сокаль розписаний на день 19 н. ст. жовтня 1894. — Посол Олександер Барвіньскій виїхав в середу вечером до Будапешту на засїданя спільних делєґацій. — Д-р Євгеній Олесницкій виїхав нинї до Бережан, де, як звістно, яко заступника обжаловуючої сторони в процесї против комісаря бережаньского староства, п. Малявского.   Дѣло   