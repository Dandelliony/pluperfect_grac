◦ ◦ ◦ ◦ ◦ ◦ ◦ ◦ ◦ ◦

На ц. к. старосту стрийского п. Манастирского внїс о. Савин Устіянович дня 11 с. м. до ц. к. державної прокураторії в Самборі жалобу за безвинне арештованє єго сина Володимира Устіяновича в день виборів соймового посла в Стрию. За таке саме надужитє власти при виборах в Истрії недавно засуджено одного старосту на шість тижднїв арешту...   Рускій дім еміґраційний в Новім Іорку. Заходом наших людей чину повстав дім еміґраційний в Новім-Іорку. Єсть се надзвичайно важний крок наперед в дїлї еміґраційнім, а можемо мати надїю, що по тім першім кроцї послїдують дальші. По тримісячних підготованях залагодила ся справа в сей спосіб, що предсїдатель "Соєдиненія" Шмідт [Женчак] з Mahanoy City закладав в спілцї з предсїдателем "Союза" Гловою з Excelsior дім для вигоди і поради еміґрантів, а один з патріотичних наших священиків посвячує себе для добра робучого люду і осїдає в Ню-Іорку в домі еміґраційнім. А у нас не знайшов ся анї один пастир, котрий би пійшов дїлити недолю тих двацять тисяч руского народу, котрі потонули в Бразилії! — Др. І. Ол.   В місточку Роздолї відбуде ся сего року під управою п. Александра Целевича з Угнова [скінчившого майстерскій курс в ц. к. технольоґічнім музею у Відни] спеціяльний курс виробу обуви для ц. і к. армії, сполучений з наукою поступового шевства. На науку можуть бути приняті лише самостійні майстри. Замісцевим заробок запевнює удержанє. Маючі охоту взяти участь в згаданім курсї, зволять зголоситись картою кореспонденційною до Угнова або до підписаного товариства найпізнїйше до 15 лютого с. р. Речинець приїзду разом з проґрамою науки дістануть петенти письменно. — Товариство промислове шевцїв в Роздолї. Иван Костирка цехмістр.   Стан холєри в Галичинї змінив ся дня 14 н. ст. сїчня о стілько, що в Гусятинї 1 особа подужала, а в Тернополи 1 занедужала; отже остають знов хорі 4 особи.   150 вичеркнених виборцїв. Віденьскій трибунал державний розслїджував сими днями жалобу, внесену з нагоди послїдних виборів до сойму галицкого з міста Білої. По речинци, визначенім до реклямації, вичеркнено на приказ ц. к. старости з правосильного уже спису виборцїв 150 виборцїв і не доручено им карт лєґітімаційних. Вичеркнено именно всї женщини, котрі були уміщені в списї виборцїв, дальше корпорації, стоваришеня і фундації а вкінци співвластителїв реальностій та декотрих спільників передприємств промислових. Девятнацять з вичеркнених внесли жалобу до трибуналу державного. Заступник міністерства справ внутрішних, яко зверхної власти староства, вносив відкинути жалобу, а заступник покривджених доказував, що староста не мав права по зверіфікованю громадою спису виборцїв кого-небудь зі спису вичеркнути. Рішенє трибуналу оголошено вчера. Випало оно в користь вичеркнених.   Населенє землї. Після обчислень статистиків населенє кулї земної виносить тепер 1.470,729.000; на Азію припадає майже половина бо около 826 міліонів, з того 361 міліонів на Хіни а 262 міліонів, на анґлійскі Индії.   Дѣло 