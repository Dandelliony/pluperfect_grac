◦ ◦ ◦ ◦ ◦ ◦ ◦ ◦ ◦ ◦

Секція музична краєвої вистави мала в пятницю друге засїданє, на котрім рішено відозвами рускими і польскими запросити всїх знатоків і любителїв музики до участи в виставі: чи то в концертах, чи до помочи в зложеню віддїлу показового, де будуть представлені: инструменти сучасні, инструменти народні різних часів, портрети і манускрипти знаменитих руских і польских музиків, памятники музики давної як церковної так і світскої; видавництва музикальні, видавництва шкільні і др. Устроєнєм руского віддїлу зай месь проф. Д. Вахнянин. Відозва вийде сими днями.   Прогулька до Рудна, що єї урядили вчера товариства: "Львівскій Боян", "Клюб Русинок" і "Руска Бесїда", — не удала ся так, як сего надїялись. Ой той дощ! кому він не докучив сего року? Мужикам забрав збіже, купцям гроші, — а міским людям просто зборонює переступити пороги Львова, щоби відотхнути за містом свіжим воздухом. Таке то скоїлось і вчера. Ну, що вчините? дощ і дощ! Лише невелике число руеких родин переїхало ся до Рудна. Між ними були представителї "Зорі" були також і представителї замісцевих Русинів, як ось родина пп. Герасимовичів з Янова, і бавили ся, хоч в меншім колісци, та дуже гарно, доки зловіщій дощ не зневолив схоронити ся під дах веранди. Заспівали пісню, одну, другу, десяту, погуторили ще хвильку, та серед дощу вернули до міста.   Стіпендії. Міністер просвіти надав стіпендії по 1000 зр. на наукову подорож до Италії і до Греції в лїтнім півроцї шкільнім 1893/4 професорови рускої ґімназії у Львові Конст. Лучаковскому і проф. ґімназії в Дрогобичи Франц. Зихови.   В Юсептичах, повіта жидачівского, засїла молодїж шкільна з весною сего року першій раз до науки в ново-змурованій школї, котру заходами і трудом Вп. о. Ив. Стоцкого, пароха з Дашави, при помочи Н. Трескового і прочих громадян в однім роцї вимуровано і до ужитку віддано. В имени молодежи шкільної складаю сим щиру подяку Вп. о. Стоцкому. — В. Вітер учитель.   Дрібні вісти. В Тарнові завалила ся дня 23 н. ст. червня 2-поверхова камениця жида Рубіна і убила сторожа і четверо єго дїтей. — На спірній території коло Морского Ока в Татрах вибудував кн. Гогенльоге дім мимо міністерскої заборони. — Увязненого в Бродах питомця Тішнана, про що ми в своїм часї доносили, відставлено дня 23 н. ст. червня під ескортою до россійскої границї. — Загальні збори філії общества им. Качковского в Устріках відбудуть ся дня 29 н. ст. червня, а такі-ж збори філії того товариства в Раві рускій дня 27 н. ст. червня.   Дѣло   