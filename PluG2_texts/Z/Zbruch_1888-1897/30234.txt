Стрейк учителїв народних в Испанії.

Як Англія недавно мала стрейк учеників, так тепер Испанія має стрейк учителїв, але з тою різницею, що першій случай був вельми комичний а другій єсть вельми трагичний. Учителї народні, котрих платять в Испанії громади але за порукою держави, одержують так неправильно свою платню, що многі з них гинуть з голоду, деякі покинули своє званє а взялись за ремесло, а навіть просто мусять жебрати, що-би мати кусник хлїба. Петиція, яку внесли учителї до парляменту в Мадритї, домагаєся, що-би змусити громади до виплати залягаючої платнї учителям в висотї 75 миліонів пезетів (30,375.000 зр.), і хоч всї министри посли та газети прирекли им свою поміч в сїй справі, то все таки лиш на тім скінчилося. Намістник Сараґози хотїв помочи учителям, розпорядивши в своїй провинції, що нїяка громада не одержить дозволу на боротьбу з биками, доки не виплатить учителям залягаючої платнї. Але що се викликало загальне невдоволенє і при найблизших виборах до парляменту ціла пропозиція могла-би була вибрати опозиційних послів, то і зараз відкликано сего намістника а єго наслїдник вже не дбав про учителїв. Учителї зійшлись і вислали телеграму з просьбою до нового намістника, щоби не забував на их долю, але щоби така телеграма менше коштувала, рїшили залишити звичайних в таких просьбах слів: excelentissimo Sennor. На сю телеграму відповів учителям секретар намістника, що Є. Ексцеленція не уважає відповідним звертати уваги на просьби, в котрих не віддаєся приналежного поважаня і почести. Розумієсь, що по такій відповіди взялась бідних учителїв розпука і они порїшили застановити роботу. Але чи такій стрейк причиниться до того, що залеглу платню им виплатять і они будуть мали що їсти, можна сумнїватися. 