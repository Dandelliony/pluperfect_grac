Концерти "шіснацятки" і "дванацятки".

Про концерт "шіснацятки" в Тернополи пишуть нам:
Вечерок "шіснацятки" з 20 н. ст. вересня повів ся досить удачно. Хор під артистичним проводом п. Нижанківского викликував неустанні оплески, а сольо барітонове п. Скалиша, чаруючій спів п-и Крушельницкої і хороша та з повним зрозумінєм виголошена деклямація п-и Кузьмівної знаної з виступів завсїгди дуже удачних не тілько у нас але і на Покутю, могли вдоволити навіть мельомана з фаху. До танцю стануло звиж 40 пар і бавлено ся до рана охочо, до чого не мало причинив ся артистичний аранжер п. Кормош. Доходу було 140 ґульденів; і під тим взглядом випав вечерок вже менче удачно, бо по відтрученю 100 ґульденів коштів вечерка і концерту лишилось всего 40 ґульденів на кошти для шіснацятки, котра розїзджаючись [многі в далекі сторони] могла бодай малу часть своїх розходів покрити тою сумою. На фонд будови театру осталось отже 0.
Однакож маємо надїю тую страту нагородити, а се в той спосіб, що у всїх тутешних товариствах як Руска Бесїда, Народна Торговля і Міщаньске Братство, а також у всїх околичних читальнях, зарядимо збиранє крейцарових датків. Богато заходу до того не треба, вистане всюди одна маленька пушка на гроші, а сли лише в кождій місцевости знайде ся бодай кількох людей охочих до того, то через рік збере ся значнїйшій капитал. А чейже з крейцаровими датками поспішити вже не трудно. Таки сейчас завяжемо для тої цїли головний комітет в Тернополи, котрий цїлу справу буде провадити, хоч она дуже проста і нїчого крім капки доброї волї для тої справи, не вимагає. Відзиваємось до всїх читалень і товариств, щоби пійшли за нашим приміром і зробили так само, або придумали иншій до цїли ведучій спосіб — бо инакше справа збираня фондів на будову театру поступити не може. Концерти і вечерки за-для великих своїх коштів можуть принести лиш малий дохід, а ми перед світом мусимо показати, що таку важну справу, як будову театру, хочемо повести з якимсь пляном, з охотою і енерґією. Справи того рода рішають ся инакше у Чехів. Там в протягу одного року зібрано повторно міліоновий фонд зі складок. Ми-ж волимо надїятись на записи, даровщини і т. п., нїж взятись до такої простої роботи, як зарядженє крейцарових складок в цїлім краю, в кождій місцевости, де єсть руска читальня або торговля, а врештї хоч кількох людей, котрим справа руска лежить на серци.
Ми з своєї сторони будемо щасливі, що наш повіт буде оден з перших, що займе ся на правду справою. Ми вже в 1893 р. могли би розпочати будову театру, котрий сли має свідчити о силї і жизненности Русинів, повинен бути величавим дїлом штуки, окремим будинком, призначеним на театр, — бо сли тую справу віддамо народови в руки, то й дїло народне повинно бути велике, а удасть ся, коли тілько на серіо раз возьмемось до того дїла. У Львові повинен завязати ся головний а енерґічний комітет для тої справи і повести єї енерґічно.
За комітет місцевий вечерка. — Гарасимів, Навроцкій.
Про концерт "дванацятки" в Тарнові одержуємо слїдуюче письмо:
Як вже звістно Вп. читателям "Дѣла", відбув ся і у нас в Тарнові концерт славної рускої "дванацятки", сполучений з танцями. О тім, що концерт сей випав величаво і що навіть тарнівскій тиждневник "Pogoń" не знайшов слів похвали для наших співаків, писано вже в "Дѣлї". Тепер лишає ся сказати ще про те, яке вражінє оставив концерт сей на тих, котрі єго чули — на Русинах і не-Русинах в Тарнові, як і о части матеріяльній того концерту.
Дотично вражіня, котре яко найлучше позістане довго в милій памяти Тарнівян і околицї, мило нам зареґіструвати нинї й се, що вражіня того не вспів затерти відбувшій ся тут недавно концерт такої старої "Lutni", але єго навіть піднїс, і тут бесїдують загалом, хотяй нїчо нового, що "Rusini śpiewem górą". Говорячи о вражіню Русинів, яко заточників на Мазурщинї, годилось би назвати єго радше роздразненєм, тугою та жалем. Наш невідрадний настрій духа відкрили найлучше наші молоді братя в пісни "Помарнїла наша доля". "Чорні мраки, тяжкі болї, задавляють руску грудь..." Спаси-Біг! і ще раз велике спаси-Біг Вам, дорогі соколи, особливо за тую пісоньку, побіч инших красот, — і дав би Бог, щоби Ви виспівали нам в дїйстности дальші слова тої гарної пісоньки "А вже прецїнь може час лучшої долї і для нас" та щоб ми, полишені ту на Мазурщинї свого народу в церкви не блукались довше мов сироти.
По концертї наступили ненадїйно танцї. До коломийки стануло разом аж шість пар, а три Русинки [пп. Віт., Кос. і Чор.] в народних строях. Сей, на Мазурщинї дуже рідко виданий танець віддано з найбільшою прецизією, а численно зібрані не могли налюбуватись і наоплескати. Забава йшла охочо при знаменитій музицї Авберів майже до рана, а випочинки заповняли красні промови тоастуючих в честь Русинів [промови адвокатів Гольдгамера, Пєтшицкого і др.].
Що-до адміністраційної части концерту, то і в тім взглядї осягнено красний результат. Доходу з розпродажи білєтів було разом 205 зр. 15 кр. З того виплачено на руки провідника "дванацятки" п. Партицкого готівкою 90 зр. А позаяк видатки на дорогу співаків з Горлиць до Тарнова розмірно дуже малі, то збільшено дохід Фонду будови народного театру у Львові о квоту до 70 зр. Розхід виносив разом 141 зр. 89 кр., на котрий прибув особливо видаток 40 зр. на орхестру Авберів, котра мала винагородити опущений в послїдній хвили з проґрами фортепян і скрипку. Длятого показавшій ся недобір разом 26 зр. 74 кр. покрили самі рускі заточники, котрим висказуємо на сїм місци сердечне спаси-Біг! Зарівно велика подяка належить ся Вп. пп : Mіск., Потел., Кадайск., Чорн. і Г., котрі богато причинились до зменшеня видатків на поміщенє і угощенє "дванацятки". Висказуючи вкінци сердечну подяку і властивим иніціяторам того концерту, пращаємо всїх Вп. членів співацкої прогульки. Слава Вам, патріоти, що великому народному дїлу гідно послужили!
Ч... 