◦ ◦ ◦ ◦ ◦ ◦ ◦ ◦ ◦ ◦

Селяньскій комітет виборчій, в Брідщинї, як нам доносять, поставив нинї кандидатом на посла до сойму, селянина Михайла Гаврилюка.   Огонь на виставі краєвій. Вчера о 5½ годинї вечером займило ся руштованє в палатї штуки на виставі краєвій в наслїдок перепаленя рури осушуючого апарату. Огонь не зробив майже нїякої шкоди, бо сторожа огнева зараз єго погасила.   З видїлу наукового товариства им. Шевченка одержуємо отсе письмо: Вп. п. Корнило Устіянович, наш поет і маляр, дарував товариству имени Шевченка два свої прекрасні і дорогі образи більших розмірів. Оден з них представляє молоду Гуцулку при жерелї, куди прийшла по воду. Дуже старанно викінчений малюнок: живописний стрій Гуцулки і задумане, гарне личко роблять незвичайно миле вражінє. Другій образ представляє историчну хвилю: гетьмана Мазепу по битві під Полтавою. Портрет Мазепи вірний. Малюнок застановляє добором хвилї, уґрупованєм і характеристикою осіб та прекрасним викінченєм. За сі многоцїнні дарунки, що становлять немов засновок ґалєрії образів руских малярів в товаристві а представляють вартість кількох сот зр., видїл наукового товариства им. Шевченка почуває ся до милого обовязку: прилюдно щиро подякувати великому добродїєви, Вп. п. Корнилови Устіяновичеви. За видїл: Ол. Барвінскій голова. Осип Маковей секретар.   П. Корнило Устіянович пробуває тепер в Чернятинї [почта Городенка]. Там малює великій образ на виставу, а кінчити буде єго у Львові.   Епископ тарнівскій, Лобоз, заименований тайним совітником. Соймові посли з Тарнівщини і намістник вислали до еп. Лобоза телєґрафічно ґратуляції. Номінацію еп. Лобоза треба уважати яко признанє за акцію ведену против кс. Стояловского.   Кс. Стояловскій, редактор Wień-ця, Pszczółka і Dzwon-а, що — як звістно — боре ся тепер зі шляхтою і польским духовеньством, мав бути сими днями у Львові, щоби навязати зносини з соймовими послами-мазурами. Як пише Dziennik Polski, міссія кс. Стояловского не повела ся.   Консумційні оплати рішив видїл краєвий підвисшити в той спосіб, щоби виносили 3 зр., від гектолітра спірітусу і 4 зр. від гектолітра солодких напоїв. Сей проєкт був оногди предметом нарад львівскої ради міскої, бо єсли би був дїйстно ухвалений то місто Львів мусїло би платити 40.000 зр. консумційного податку. Рада громадска ухвалила внести петицію до сойму, щоби сей відкинув проєкт краєвого видїлу.   Підпаленє з мести. Від Комарна доносять, що дня 3 н. ст. лютого вибух в ночи пожар в селї Бучали коло Комарна і знищив 4 селяньскі загороди. Огонь підложив з мести син під хату свого вітця. Зі страху перед відвічальностію скочив палїй в кирницю, однако не утопив ся, бо в кирници було дуже мало води. Коли єго витягнули, він вскочив в огонь, але люде не дали єму згоріти, єго витягнули попеченого і відвезли до шпиталю в Комарнї. — Одному з погорілцїв погибло в огни 5 коров і 4 конї.   Конфіската при помочи телєфону. Виходячу в Инсбруцї часопись Tiroler Tagblatt сконфіскувала прокураторія, а поліція забрала єї, не виказуючи ся порученєм на письмі. В наслїдок внесеної пізнїйше жалоби показало ся, що прокураторія поручає поліції звичайно не письменно лише телефоном перевести конфискату і аж відтак виготовлює порученє письменне. Часописи віденьскі замічають справедливо, що такої телєфонічної конфіскати не знає закон, отже заходить питанє, чи она правна. Єсли би введено таку практику, то заходить небезпечність, що першій лїпшій абонент телєфонічний може в имени прокураторії зателєфонувати до поліції, щоби она сконфіскувала сю, або иншу ґазету.   Дѣло 