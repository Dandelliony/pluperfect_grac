До вчерашного приїзду цїсаря Вільгельма.

У Львові, дня 2 н. ст. жовтня 1890
До вчерашного приїзду цїсаря Вільгельма до Відня вяже праса австрійска надїю, що приязні відносини межи Нїмеччиною a Австрією ще більше скріплять ся, а то в виключній цїли удержаня мира европейского і спокійного розвою внутрішних відносин державних, котрі в виду нових стремлень кляси робітничої і духа републиканізму потребують більшої, нїж коли-небудь инде, опіки.
Коли цїсар нїмецкій перед двома роками гостив у Відни, приймано єго з досить значною резервою. Нїхто не міг тогдї догадуватись, якими дорогами поведе молодий монарх політику заграничну і яке становище займе він супротив біжучих питань часу. Де-хто був тогдї пересвідченя, що молодий цїсар, свідомий сили своєї, головну вагу положить на справи воєнні і на боєвищах схоче глядати слави для себе. Єго уважано на-скрізь жовнїром, вірним наслїдником дїда, а противником мирної політики батька свого. Були навіть конєктури, що тридержавний союз середущої Европи єсть простим підготовленєм великої воєнної акції, котра могла звернутись именно против Франції. Поїздка цїсаря Вільгельма по дворах нїмецких а відтак гостини єго у монархів Европи стверджували ще більше таке пониманє річи.
Тимчасом невдовзї показало ся, що монарх більше, як надїяно ся, заинтересував ся справами внутрішними та що він може й радше на поли реформ державних, нїж на боєвищах, схоче глядати заслуг. Поїздки єго по дворах европейских набрали мирного характеру і були предприняті більше в тій цїли, щоби спірні питаня европейскі полагодити дипльоматичною дорогою, а не безпощадним проливом крови. Status quo мав бути удержаний, а непорозуміня, що витворились по берлиньскім договорі на Всходї, не без участи старого Бісмарка, — мали вирівнятись мирним способом як найскорше, щоби державам дати можність заняти ся именно справами економічної та соціяльної натури.
3 тим понятєм приймає нинї цїсаря Вільгельма Відень. Прилюдна опінія констатує нинї, що цїсар нїмецкій гостить у цїсаря австрійского яко миротворний посередник та що в слїд за тим прийде до полагоди суперечностей межидержавним в спосіб мирний.
З тим понятєм річи ради би і ми зсолідаризуватись в виду грози, яка би могла повстати в недалекій уже будучности, коли-б тяжкій мілітаризм мав ще й на дальше розвиватись так скорою ходою, як до тепер, а справи внутрішні економічної та соціяльної натури мали лишитись неполагодженими. Се понятє раді би ми присвоїти собі тим більше, що як-раз наша держава потребувала би кількох спокійних десяток лїт, щоби свої внутрішні пекучі справи привести до якогось лучшого ладу. Економічне положенє Австрії єсть дуже невідрадне, соціяльне питанє лежить облогом і не увійшло доси навіть в ту фазу, в якій находить ся в сусїдній Нїмеччинї від хвилї, коли Вільгельм II. рішенє сего питаня взяв у свої власні руки. А до тих двох справ приходить ще й третя, именно справа національних роздорів, за полагоду котрої ґр. Таффе довгі часи не брав ся; а коли почав якусь акцію примиреня, то лише льокально і, як бачимо — дуже незручно.
В хвили, коли "миротворний посередник" гостить у Відни, народи австрійскі жиють з собою в найбільшім розладї і антаґонізмі. Славяне стають до борби против Нїмцїв з одної сторони, а против Мадярів з другої, — на полудни працює италійска ирредента, — а в Галичинї розійшлись Русини з Поляками як найдальше... Се сумні плоди нераціональної системи автономиї країв з потоптанєм автономиї народів.
І длятого, як радо хотїли би ми вірити, що гостина цїсаря нїмецкого у Відни має причинитись до удержаня мира европейского, так — на случай осущеня тої неимовірности — маємо право жадати, щоби правительство австрійске сталось уже раз миротворним посередником і межи австрійскими народами. По нашій думцї, в марнім сожитю народів австрійских лежить більша сила, анїж в яких-небудь союзах, хоч-би і з Нїмеччиною... 