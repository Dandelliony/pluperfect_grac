◦ ◦ ◦ ◦ ◦ ◦ ◦ ◦ ◦ ◦

Відозва. В цїли представленя на виставі краєвій як найкомплєтнїйшої збірки писанок з усїх сторін нашого краю, удаюсь нинї з уклінною просьбою передовсїм до цїлого Впр. Духовеньства і инших Родимцїв, щоби зволили надсилати як найбільше писанок (по змозї випорожнених) на адресу: Проф. Волод. Шухевич, Львів, ул. Чарнецкого ч. 26. Кошти пересилки покрию тут у Львові. В надїї, що Вп. Родимцї не відкажуть і в тім дїлї менї ласкавої і необходимої помочи, желаю Им веселих свят! Волод. Шухевич.   Товариство "Народна Воля" скликує народне віче до міста Кут на день 5 н. ст. мая с. р. Віче відбуде ся в домі п. Берначика ч. 571 при головній дорозї о 10-тій годинї рано. Порядок дневний віча: І. Грунтові справи в Галичинї і урядовий проєкт заведеня примусових хлопских спілок а рентових господарств. 2. Теперішне положенє політичне Русинів і вибори до сойму. 3. Загальне, безпосередне і тайне голосованє. 4. і 5. Внутрішні справи партії радикальної. 6. Ловецкій закон. 7. Окружні громади а війти. 8. Внесеня. — На відозві, поміщеній в "Хлїборобі", підписаний д-р Данилович яко заступник голови, а имя д-ра Франка, бувшого голови находить ся вже лиш в списї видїлових на послїднім місци.   В будинку дирекції зелїзниць в Станиславові будуть поміщені також написи в рускім язицї, правописею фонетичною.   Доповняючі вибори до ради громадскої в Перемишли знесло львівске намістництво, мотивуючи своє дотичне рішенє тим, що в часї виборів "підглядали" бурмістр і віцебурмістр картки голосованя.   Нешанованє свят властями. Ц. к. суд в Угнові візвав на день 22 н. ст. цвітня т. є. на руску цвітну недїлю кількох селян і одного учителя на свідків і то деяких під угрозою 10 зр. кари. На візванях підписаний судя угнівскій п. Діль. Qaousque tandem?   Холєра. Ґазета урядова доносить: В трех послїдних днях не занедужав нїхто на холєру в Скалї повіта борщівского, виздоровіло-ж 5 осіб, так що тепер в повітї борщівскім нема нї одного недужого на холєру. — В повітї гусятиньскім занедужали в Сокиринцях 3 особи, виздоровіли 2, отже лишило ся в лїченю 7 осіб. — Крім того сконстатовано холєру в Зеленій над Збручем в одній родинї у 3 осіб. Також і в повітї гусятиньскім не помер нїхто в послїдних трех днях.   Сороклїтний ювілей службовий обходив дня 22 н. ст. цвітня контрольор почтовий на головнім двірци у Львові п. Апол. Горницкій. Численний збір товаришів і настоятелїв, як і сердечні промови, свідчать про симпатію, яку має п. Горницкій між своїми товаришами.   Віза паспортів. В наслїдок підвисшеня оплати, побираної за візи паспортів а лєґалізації документів зі сторони россійского консуляту у Львові, піднїс також ґенеральний австро-угорскій консулят в Варшаві, почавши від 17 н. ст. цвітня с. р. оплату побирану за візи россійских паспортів до Австрії і за лєґалізацію документів. Від тепер такса за візи паспортів до Австрії буде виносити замість 80 копієк, 2 рублї 85 коп., а за лєґалізацію документів замість 1 рубля 70 коп., 3 рублї 80 копієк.   Дрібні вісти. Віцепрезідент намістництва, п. Лідль, виїхав вчера до Відня. — Презідент висшого суду краєвого, п. Симонович, виїхав на довшій час до Карльсбаду.   Дѣло 