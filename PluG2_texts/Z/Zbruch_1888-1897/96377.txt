◦ ◦ ◦ ◦ ◦ ◦ ◦ ◦ ◦ ◦

Урядова овація для намістника. В недїлю явили ся у намістника ґр. Баденього дві депутації салінарних зарядів на гірників з Калуша і Стебника під проводом віцепрезідента краєвої дирекції скарбу і з кількома радниками скарбової дирекції. В имени депутацій, котрі жертвували намістникови два гарні альбоми, промовив віцепрезідент д-р Коритовскій, заявляючи, що відповідно до давного гірничого звичаю, після котрого надає ся новим закопам имена заслужених мужів, рішили гірничі власти охрестити два нові сільні закопи в Калуши і Стебнику именем "Казимир ґр. Бадені". Намістник приймив дари депутацій і відповів на промову віцепрезідента, дякуючи за зроблену єму овацію.   П. Лев Чаплиньскій, син о. Віктора Чаплиньского пароха Косова, чортківского повіта, одержав дня 16 н. ст. марта на університетї в Инсбруцї степень доктора медицини.   До школи для деревних виробів в Коломиї записало ся було з початком сего року шкільного 51 учеників. З них виступило доси 11, так що тепер ходить до сеї школи 40 учеників. Однако зголошують ся нові ученики і на другій рік буде их школа мати до 80. Тепер має школа крім управителя Калляя ще трех учителїв. Однако з розвитком школи буде побільшений також і учительскій етат. Правительство має приступити в сїм роцї до будови нового власного будинку на поміщенє школи. Будова буде коштувати 30 до 40 тисяч зр.   Самоубійство. В острівских лїсах — як пише Kurjer Przemyski — застрілив ся в середу вояк 9 полку піхоти, що стоїть залогою в фортї Пралківцї. Причиною самоубійства мало бути строге поведенє старших і страх перед карою за якусь провину.   Три нові аптики у Львові. Маґістрат міста Львова наміряє оголосити конкурс на отворенє трех нових аптик. Збільшенє числа аптик у Львові було би дуже пожадане, бо деякі части міста, як на пр. Личаків, Стрийске передмістє, Новий Світ, Кастелівка і т. ин. не мають аптик. Перед 50 лїтами було у Львові 10 аптик, тепер єсть их 13, хоч число населеня збільшило ся від того часу майже в троє.   Заборона курити тютюн. Цїсар Вільгельм видав розпорядженє, забороняюче воякам курити на улици "Unter den Linden", в "Thiergarten" і на обох сусїдних улицях длятого, що тамтуди ходить много офіцирів. Сю заборону викликала обставина, що дуже часто ті вояки, котрі курили, не салютували так, як сего вимагає припис. Загальна заборона курити для цїлої прускої армії тревала до 1866 р. а по укінченю тогдїшної війни скасовано сю заборону. — Подібними заборонами може похвалити ся і Львів. Відомо, що скарбові власти заборонили сеї зими орґанам скарбової сторожи курити на улици.   Підвисшенє цїн їзди на державних зелїзницях. В мотивах внесеного в суботу дня 16 марта до палати послів додаткового кредиту на запомогові додатки для державних урядників а учителїв, сказано, що часть потрібної на се квоти, а то: 1,450.000 зр. має бути покрита доходами з підвисшеня оплати за білєти на державних зелїзницях. Як звістно, вже в грудни м. р. зобовязав міністер торговлї ґенеральну дирекцію державних зелїзниць, щоби виготовила внесеня що-до підвисшеня доходів з білєтів їзди; отже з мотивів жаданих тепер кредитів видко, що згадана дирекція вже виготовила внесеня і що они одержали затвердженє правительства. В 1893 роцї виносив дохід з особового руху 19.29 міліонів зр., отже беручи за основу обчисленя округлу квоту 20 міліонів, мусїло би винести підвисшенє 7%, щоби досягло прелімінованої квоти 1,450.000 зр. З огляду на се, що згадане підвисшенє цїн їзди має війти в житє вже від 1 липня с. р., то рада зелїзнича мусить сю справу розглянути вже на найблизшім своїм засїданю. Намір підвисшеня зелїзничих тариф не нинї повстав. Фінансовий результат полосової тарифи не покриває ся збільшеним рухом, котрий оправдував би єї заведенє. Перед заведенєм сеї тарифи в 1889 роцї виносив рух подорожних на зелїзницях 20.18 міліонів, в 1893 р. 35.З3 міліонів осіб; число переїханих кільометрів піднесло ся з 776.36 міліонів на 1458.15 міліонів, між тим як дохід з особового руху піднїс ся з 15.47 міліонів в 1889 р. лише на 19.29 міліонів в 1893 роцї. Також рівномірна давнїйше участь трех ваґонових кляс, представляє від того часу значні різницї. На пр. в поспішних поїздах приносила перша кляса 6.13 (в 1889 р. 7.99), друга кляса 13.84 (15.3), а третя кляса 5.56 (4.49) проценту загального доходу з руху подорожних, між тим як в поїздах особових випало на першу клясу лише 1.13 (в 1889 р. 1.86) на другу клясу 8.17 (12.84) а на третю клясу 61.63 (54.98) процент. Отже вже тепер треба рішучо оречи, чи підвисшенє тарифи всїх трех особових кляс буде рівномірне і диференційне.   З "Народної Торговлї". Сим маємо тесть повідомити Всч. Духовеньство і ч. Братства церковні, що світло подорожіло о чотири зр. на 100 кільоґрамів. Ми однако запевнили для наших відбирателїв, котрі замовлять у нас світло до висилки просто з фабрики найпізнїйше до 28 н. ст. марта 1895, давну цїну т. є. 78 зр. за І а, а 72 зр. за ІІ а від 100 кільоґрамів loco фабрика. Хто замовить світло по 28 марта будемо зачисляти цїну о 4 зр. висшу. Дирекція.   Дрібні вісти. Кн. Людвик Віндішґрец новоименований ґенеральний инспектор войск відїхав вчера вечірним поспішним поїздом зі Львова до Відня. На двірци пращали кн. Віндішґреца намістник з начальниками властей, ґенераліція і офіцирскій корпус. — Угорскій кардинал епископ Шлявх жертвував на заснованє католицкої ґімназії 180.000 зр. а 30.000 зр. на висше женьске виховуюче заведенє в Дебрецинї.   Дѣло  