Перегляд часописей.

[Czas о соймі. — N. fr. Presse о проґрамі рускої партії радикальної]
Нинї краківскій Czas забрав слово з нагоди отвореня нової сесії сойму галицкого. Констатуючи, що ся сесія не має нїякої надзвичайної важности, а буде займати ся головно річами фінансової натури, все таки дотикає кількох справ більшого значіня. Подаємо що-важнїйше:
"Нїхто так не подїляє оглядности в надто спішнім підниманю якоїсь сумнївної операції фінансової. Простий господарскій розум дораджує особливо скріпити фінанси краєві, заким приступимо до ширших накладів. Кілько то господарів в нашім краю зруйнували проблематичні инвестіції!..
"З різних сторін, а з кождої поверховно, порушено реформу видїлу краєвого. Дало се причину до більше дивоглядних нїж практичних помислів і розвинулась знана вже давнїйше слабість проєктоманії... На нашу гадку, орґанізація видїлу краєвого єсть уже наслїдком хиби в самих підвалинах цїлого будинку автономії... Годї зміняти будову в висшім поверсї, коли скривленє єсть в цїлім плянї... Або від основи все на ново перебудувати, або розумно обходити ся з тим, що єсть. Нинї то друге єдино можливе, і хто-ж не бачить, що без порівнаня більшу важність мав би добір людей, нїж ухваленє законів. Однак не перечимо, що добрі би були деякі улучшеня, особливо в инструкції видїлу краєвого в напрямі більшої одностійности дїланя і розширеня прероґатив маршалка в міру до єго одвічальности.
"Зміну закона виборчого для міст, як торік так і сего року, уважаємо за неоправдану...
"Торічні досвіди не кажуть вірити в нову орґанізацію партій в соймі в значіню правдиво політичнім. Треба би на то або зєдиненя до проґрамових мислей і змагань до рефірми, або становища відпорного против погубних аґітацій і напрямів, заинавґурованих перед торічними виборами. Тут і так підносить ся знов оклик polityki ludowej або роздїлу каст, підкопаня довірія селян до верств просвіченїйших, словом напряму реакційного, покритого фразеольоґією. Досить вказати на результат виборів в Живци і на такі видавництва, як Towarzystwa Staszica, аби зрозуміти небезпечність суспільну і народну. Чи сойм, не засудивши тих стремлень, так зухвало заманіфестованих торік, схоче порозуміти, як систематично розвиваєсь дїланє дезорґанізаційне в цїлім краю?
"Консерватизм нинїшної більшости соймової має елементи примирительности на всї сторони; сумнїваємось, чи охоронить він палату від певної хаотичности, яка звичайно настає там, де пересвідченя і засади не означені рішучо, де порозумінє має випливати лише з добродушности..."
Цїла статья Czas-у суперечить тому, що вчера висказала N. Reforma, — і ми дуже цїкаві, на скілько сповнить ся бажанє демократів, щоби партії польскі, на злість Русинам, "давали собі раду самі межи собою". А прецїнь Czas нинї демократизм польскій підносить яко найбільшу небезпечність!
___
N. fr. Presse в телеґрамі зі Львова з дня 11 с. м. подає таку звістку о рускій партії радикальній:
"Дня 15 с. м. появить ся в часописи "Народа" підписана пятьма членами екзекутивного комітету проґрама ново-утвореної рускої фракції, котра назвала ся "руско-україньскою партією радикальною". В заявленю, приданім до сеї проґрами, буде сказано, що на зборах дня 4 і 5 жовтня постановлено заложити нову радикальну партію руску, бо анї стара партія анї молода не відповідають потребам, цїлям і засадам руского народу. Нова партія постановила в соціяльно-демократичнім напрямі добивати ся зміни системи продукції в дусї здобутків наукового соціялізму, то єсть: коллективної орґанізації роботи і коллективної власности средств продукційних. В політичнім напрямі хоче она виступати в оборонї свободи особи, слова, зборів, товариств, праси і совісти, і старатись о те, щоби кождому без різницї пола був забезпечений як найбільшій вплив на рішанє всїх справ житя політичного. Нова партія стоїть за самоуправою громад, повітів і краю, а також за повним культурним розвоєм кождого народу; в справах культурних стоїть она на ґрунтї позитивної науки, раціоналізму в справах віри і реалізму в штуцї. Она домагає ся, щоби всї здобутки культури і науки стались спільним добром всего народу. Радикальна партія буде поступати спільно з кождою фракцією, котра буде годити ся на заведенє загального права голосованя до всїх репрезентацій признаючи і женщинам політичне право; на внесенє системи курій; на енерґічне порушуванє справи роззброєня; на заведенє міліції; на організацію межинародних судів мирових; на розвій автономії країв і знесенє виїмкових законів."
Поки появить ся проґрама, подаємо з обовязку дневникарского звістку про неї з Neue fr. Presse. 