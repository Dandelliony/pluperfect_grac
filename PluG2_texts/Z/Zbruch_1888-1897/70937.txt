Вистава краєва в 1894 роцї.

Приготовляючі працї над загальною виставою краєвою у Львові в 1894 роцї, поступають безнастанно вперід. Перед кількома днями, комісія, зложена з президента, віцепрезидента міста, директора будівництва і кількох радних, звидїла парк стрийскій, щоби означити місце, пригоже на виставу. З гори вже треба сказати, що мало котре місто може похвалити ся так відповідним і величавим місцем на виставу, яким єсть горішна частина стрийского парку. Для піших дуже добра і приємна дорога до вистави улицями парку серед зелени, а для приїзжих єсть широкій шлях, т. зв. корзо. Вид з горішної части парку на місто дуже гарний, сам парк робив дуже гарне вражінє, хоть ще і не заріс, як треба, — словом, гарне місце на виставу, на котрім єсть де розложити ся. На будучу виставу треба буде з 25 морґів простору, а тілько місця там повисше парку, легко найти. На перегляд худоби, проби їзди верхом і возами, можна буде також ужити й сусїдного місця на перегони. До парку вздовж гостинця стрийского буде ити кінний трамвай, або навіть і елєктрична зелїзниця, отже легко і скоро буде можна дістати ся на виставу. Найбільше клопоту буде з тим, що в стрийскім парку нема богато води; але о воду можна буде постарати ся так, що з недалеких потоків і ставів спровадить ся єї до парку і вивертить ся керницї. То буде великій здобуток для парку і треба сподївати ся, що громада не буде жалувати коштів і старань, щоби помогти в тім взглядї комітетови вистави.
Перше засїданє головного комітету відбуде ся, як звістно, дня 25 с. м. Орґанізаційна комісія виготовила вже проєкт реґуляміну для комітету, і в нїм подано вже головні начерки проґрами цїлої вистави.
Пожаданим єсть, щоби особи, котрі ще не відповіли дотепер на письмо презеса, в котрім запрошував их в склад головного комітету, відповіли як найскорше, бо так лекше було би комітетови зорґанізовати ся, подїлити ся на віддїли, вибрати виконуючій комітет і т. п. І добре би було також, як би вже на першім засїданю головного комітету доповнено субскрипцію на закладовий і ґваранційний фонд вистави. Фонд той сягає тепер вже до 60.000 зр.
Справдї горожаньскою єсть дотеперішна участь рад повітових в підпираню старань, що мають на цїли урядженє дїйстно краєвої і загальної вистави, котра би не була пустою забавкою, а полем до попису економічної працї краєвої. Повітові ради зрозуміли, що не лише столиця і аматори, великі панове, мають сотворити виставу, але цїле населенє повинно взяти в нїй участь. З відси то походить, що повітові ради чим раз численнїйше призначають гроші на цїли вистави та вибирають своїх відпоручників до комітету, в більшій части самих предсїдателїв рад повітових.
Дотепер уже 26 рад пов. зголосило ся з помочію для вистави. З них 10 рад означило вже суми субскрипційні (разом 2800 зр.), а инші ради при полагоджуваню повітових прелімінарів ухвалять відповідні суми. Чей так поступлять собі і прочі ради повітові.
Між иншими рада пов. в Перемишли визначила 500 зр. на виставу, а відпоручником дра Ал. Дворского; самбірска рада — З. М. Серватовского, станіславівска 500 зр.; золочівска 250 зр. відпоручником В. Гноїньского; сяніцка 250 зр. — відп. К. Віктора; староміска 100 зр. — відп. К. Біляньского турецка — В. Осуховского; підгаєцка — Ед. Лїтиньского; ярославска — кн. Юрія Чарториского, нїска — Вол. Коморовского, а снятиньска — Вол. Загірского. 