◦ ◦ ◦ ◦ ◦ ◦ ◦ ◦ ◦ ◦

Видїл "Рускої Бесїди" у Львові, доповнений виборами з 23. с. м., уконституував ся на вчерашнім засїданю в сей спосіб: Голова Іосиф Левицкій, совітник висшого суду краєвого у Львові, заступник голови і господар о. Александер Темницкій, референт справ театральних проф. Володимир Шухевич, касієр д-р Володимир Коцовскій, бібліотекар д-р Иван Франко, секретар о. Теодосій Лежогубскій, член видїлу д-р Андрій Кос. Заступники членів видїлу: Андрій Занько, Алеке. Крохмалюк і Іосиф Дрималик.   В св. Юрі відбуло ся нинї нове промованє капітули. Крил. Білецкій поставлений архипресвитером, крил. Туркевич архідіяконом, а всї прочі кралошане посунулись о один степень висше. Новим крилошанином став о. Чапельскій.   П-а Саломеа Крушельницка виїхала сими днями до Медіоляну, куди так симпатичну і многонадїйну артистку покликала зобовязаня контрактові, заключені ще на веснї с. р. Не знаємо, чи дирекція львівскої опери постарала са заанґажувати нашу землячку на надходячій сезон оперовий, що, єсли би залишила була зробити, було би справдїшним заводом для любителїв артистичної музики.   Нове розпорядженє для однорічних охотників видав міністер війни ґен. Кріґгамер. Після тепер обовязуючого закона, аспіранти на офіцирів резервових мусїли виказати ся, що мають бодай 600 зр. річно доходу. Такій реверс виставляли родичі або свояки однорічних охотників, а єсли розходило ся о урядників приватних, то их шефи. Адміністрація войскова принимала такі реверси без спеціяльних доходжень, на скілько они правдиві. Після теперішного розпорадженя, такі реверси мають бути потверджені властями політичними.   Холєра. Урядово доносять: Дня 29 вересня занедужала в Тернополи на холєру одна особа, в Острові одна занедужала, одна померла а в Буцневі нема зміни. В Станові, пов. камінецкого, нема недужих. — Минувшого тиждня від 22 до 28 вересня включно, занедужало в цїлім краю на холєру 20 осіб а 8 остало з попередного тиждня; з 28 лїчених подужало 7, померло 13 а остало на сей тиждень 8 недужих.   Огнї. В Калуши дня 23-ого с. м. в ночи вибух огонь в хатї боднаря Ганеса на Загірю і знищив хату, стодолу зі збіжем і стайню. Шкода до яких 3000 зр. з котрих лише 400 зр. убезпечених. Найбільша страта в матеріялї деревнім а також готових виробах боднарских. Як говорено, мало також згоріти кількасот золотих готівкою схованих в стрісї хати.   Дѣло 