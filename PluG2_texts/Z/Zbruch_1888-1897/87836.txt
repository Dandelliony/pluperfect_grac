В справі промов послів Вахнянина і Романчука.

Вчера подали ми в вірнім змістї промови обох послів: Вахнянина і Романчука. Для лучшого порозуміня обох промов треба навести уступ з промови ческого посла Айма, дотикаючій Русинів. Посол Айм, говорячи про коаліцію, зійшов на Поляків і так [дословно] сказав:   "Нинї вже лївиця панує більше, анїж панове на онтій сторонї [консерватисти] і на сїй [Поляки], ба більше, нїж самі панове з сполученої лївицї самі міркують. Длятого всяке голошенє, що коаліція нїби запоручує рівноправність скоалізованих сторін, єсть пусте. Се зараз зрозумів бистрим поглядом політичним бувшій польскій міністер краян і в наслїдок того зрозуміня висказав без обиняків свої обави. Однак єго земляки починили собі як жаби, що невдоволені з терпеливого короля-патика, на котрого лїтами весело скакали, здвигли собі бузька на престол. Першеньство в парляментарной більшости, яке розважні провідники польскі потрафили удержати через довгі лїта, — о тім панове певно самі не дурять ся — перейшло онтуди. Нїмецка лївиця покидає за те нинї традиційну свою плятонічну підпору Русинів. Прецїнь чули ми недавно, як намістник галицкій гордо проголосив: "Чи з Русинами, чи без Русинів." Ті розважні політики, котрі так дуже усильно старали ся відвернути руских послів від прилученя до нашого славяньского звязку, чей-же виложать Єго Ексцелєнції намістникови, що се прецїнь різниця: чи з Русинами, чи без Русинів! і до вирубу галицких лїсів потрібно не лиш сокири, але й топориска, а се річ зовсїм не байдужна, чи Русини й на-дальше хотять до польского зелїза давати рускі топориска против власного народу. Я не маю права робити Полякам докори, бо знаю, що як світ світом, сильнїйшій завсїгди слабшому відбирає трофеї. Але-ж Русинам пригадую слово найбільшого нїмецкого мислителя: "Хто сам робить ся черваком, нехай не жалуєсь, коли єго топчуть."   Сей уступ викликав відповідь посла Вахнянина Аймови, а посла Романчука Вахнянинови.   Що-до тих відповідей одержали ми нинї з Відня з двох сторін два письма.   Автор одного письма так представляє річ: "Звістно, що від часу, як молодо-Чехи в наслїдок своєї політики зизолювали себе в радї державній, она всїми силама старала ся найти для себе союзників. Такого союзника сподївались они найти в послах руских. Однакож пізнавши, що посли рускі вміли навязати зносини з теперішним правительством за цїну дальшого розвою народу свого в границях нинїшної конституції, посли ческі заплакали над тим фактом, а сльози свої вилляла устами посла Айма в так понижаючій для руского народу спосіб, що посол Вахнянин уважав за потрібне відперти инсинуації молодо ческого оратора — по нарадї з послами Барвіньским і Охримовичем. Послів Телишевского і Підляшецкого нема у Відни а о. Мандичевского не було на засїданю."   Автор другого письма пише: "Нинї в парляментї зайшла ось така річ: Посол Вахнянин виступив з відповідью ческому послови Аймови — а промовляв не тілько против Чехів і славяньскої коаліції, але також взяв в оборону намістника ґр. Баденього за єго званий висказ про руских послів при закритю сойму... Посол Романчук з своєї сторони представляв послови Вахнянинови, щоби здержав ся від того, і заповів єму свою відповідь. Відповідь ся й наступила, хоч віце-презідент Катрайн не хотїв п. Романчукови дати говорити, аж вкінци уляг страшному протестови не лиш Чехів, але й многих инших послів."   В додатку до сих письм занотуємо й телєґраму, яку одержали ми вчера [вже по виходї "Дѣла"] з Відня з кругів віденьскої молодежи академічної: "Сегодня явила ся у посла Романчука депутація Сїчовиків з заявою почести за рішучу промову та оборону конституційних прав Русинів супротив звістних слів намістника."   Ми від себе можемо висказати лише жаль з причини того нового яркого прояву незгоди в невеличкім клюбі рускім, тим більше, що се можна було обминути. Годить ся звернути увагу на те, що з послів Поляків нїхто не узнав за потрібне відповідати послови Аймови, хоч він в своїй промові показав Поляків яко угнїтників народу руского і хоч властиво Полякам випадало взяти в оборону намістника-Поляка ґр. Баденього. З того, розуміє ся, ще не виходить, щоби посол-Русин не міг забрати слова і відповісти чи то в имени лише своїм чи в имени своїх одномишленників на ті виводи постороннего посла, котрі дотикають чи то руского народу чи поодиноких людей руских. В отсїм випадку міг в бесїдї посла Айма дотикати руского посла лише висказ про руске топорище до польскої сокири та про червака — але висказ про намістника, про єго слова "чи з Русинами чи без Русинів", не міг уже діткнути руского посла, але хиба правительство, отже й не послови рускому, але правительству належало "простувати" уступ в бесїдї п. Айма про намістника Галичини. Панове в лавах міністерских певно лучше, анїж котрий-небудь посол рускій, знають: як розумів намістник згадані свої слова. Се факт, що загал руских послів соймових — чувши і бачивши, як намістник, по ввічливій прощальній промові посла Гаморака в имени руских послів тоном легковаженя виповів слова "bez tych panów" і показав при тім рукою в сторону послів руских [між котрими першій раз того дня засїв був і ново-вибраний посол брідскій] — загал руских послів соймових зрозумів слова п. намістника инакше, а п. Вахнянин зрозумів знов инакше, отже автентичне поясненє значіня слів намістникових могло в палатї ради державної дати лиш правительство — і єму випадало сю справу полишити.   З нагоди найновійшої полєміки між двома рускими послами появили ся статьї в дневниках ческих і польских. Narodni Listy зазначивши, що полєміка межи двома рускими послами дала нагоду до такого розруху а сцен, яких палата вже давно не бачила [з причини, що віцепрезідент Катрайн не хотїв удїлити слова пос. Романчукови], характеризує промови обох послів а відтак кінчить:   Годї ухоронитись від прикрого чувства, глядячи на хаос а незгоду серед нечисленного руского табору в радї державній, котрі в цїлій своїй прикрости показали ся політичному світови. Лучшим, нїж безнастанні свари, здаєсь нам, був би розвід — роздїл без ворогованя на сторонників двох тактик: одних, що их серце тягне до Поляків і коаліції парляментарної, а других, котрі идуть дорогою опозиції.   Польскі дневники не приносять в своїх елюкубраціях нїчого замітнїйшого. Голос их — то переграні тисяч раз арії галицко-польскої катаринки: "puścić Rusina na Rusina" або "pal go w łeb maczugą, niech się nie męczy długo"...   Дѣло 