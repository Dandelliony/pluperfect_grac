◦ ◦ ◦ ◦ ◦ ◦ ◦ ◦ ◦ ◦

Вістник законів краєвих почав уже видаватись фонетичною правописію рускою заведеною до шкіл галицких і буковиньских та й гражданкою, а не — як довгі часи бувало — кирилицею.   Нова рада громадска в Тернополи уконстуувала ся по дволїтній перерві автономії міста дня 20 н. ст. серпня. Бурмістром вибрано професора Погорецкого, заступником бурмістра адвоката д-ра Лучаківского, а платним асесором адвоката д-ра Ляндава.   Церков св. Трійци в Дрогобичу положену в серединї міста, відновлено тепер з внї і добудовано до неї баню, так що тепер виглядає она дїйстно як руска церков, бо доси була радше подібна до лат. костела. В Дрогобичи єсть загалом 7 церков, але лише 4 з них муровані. Треба надїяти ся, що дрогобицке міщаньство возьме ся тепер за перебудову і обновленє других храмів, доказуючих наглядно, що се місто було свого часу чисто-руске і не мало такого вигляду як тепер.   Одноґульденові ноти паперові, двацятаки і четвераки після виданого урядового оповіщеня тратять — як ми вже доносили — правну вартість в приватнім обізї з кінцем 1895 р. Каси і уряди державні будуть их приймати до кінця червня 1896 р.   Справа Станислава Кондзельского, про котру ми оногди доносили, тягнула ся два роки і закінчила ся в Кіїві в той спосіб, що Кондзельского і 39 єго товаришів засуджено на поселенє в Сибіри. Кондзельскій арендував готель "Одеса" в Підволочисках і дуже часто виїздив до Россії та мав там зносини з численними людьми, переважно австрійскими підданими. Се обудило в россійских властях підозрінє і Кондзельского посуджувано о шпігуньство в користь Австрії. Щоби пересвідчати ся о скілько сі підозріня правдиві заманено єго підступом до Кіїва і в єго неприсутности переглянено мешканє в Підволочисках. При ревізії найдено множество паперів компромітуючих Кондзельского і на основі тих доказів засуджено єго за шпігуньство а разом з ним і 39 єго спільників. Всїх обжалованих судив кіївскій воєнний суд.   Австрійскі і угорскі суди. Урядова Wiener Ztg. помістила міністерске розпорядженє, на основі котрого управильнено порозумінє австрійских судів з угорскими. Се розпорядженє пригадує австрійским судам що они не мають права екзекутиви на Угорщинї і що взагалї они в краях Корони св. Стефана мають лиш такій круг дїланя, як в заграничних державах.   Дрібні вісти. Намістник ґр. Бадені повернув вчера рано з Тичина до Львова. — В Дад на Угорщинї помер 18-лїтний син міністра війни ґр. Вельзерсгаймба на дифтерію. — Доповняючій вибір одного члена ради повітової в Калуши з ґрупи міских громад розписаний на день 27 н. ст. вересня. — Нїмецкій консулят буде отворений у Львові з початком 1895 року. — В Кривчи помер дня 10 н. ст. серпня 82-лїтний Иван Йоч, властитель більшої посїлости, бувшій посол соймовий і маршалок борщівского повіта. — Міністер скарбу д-р Плєнер приїде до Львова для огляненя вистави дня 26 н. ст. серпня. — В Пильзнї помер скоропостижно дня 21 н. ст. серпня в дорозї з Марієнбаду Володислав Осмульскій, властитель більшої посїлости в Сокальщинї. — Дня 19 н. ст. серпня утопив ся в Водниках коло Станиславова цловий урядник Герберт, котрий полюючи на качки перевернув ся з човном на водницких болотах.   Дѣло   