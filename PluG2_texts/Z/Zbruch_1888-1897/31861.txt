О подорожи намістника до Відня. — З Небилова коло Перегиньска. — Перевоженє поспішних посилок в абонаментї.

О подорожи намістника до Відня помістив Dziennik Pol. таку телеґраму під датою 20 сїчня: Вчера прибув ту намістник ґр. Бадені. Був на авдієнції у цісаря і зложив візиту міністрам. Довідую ся з компетентного жерела, що ґр. Бадені зазнав ту вельми сердечної гостини і впевнено єго о цілковитім довірю. Поголоски о можливости уступленя ґр. Баденього не мають нїякої основи; нинї становище намістника єсть більше сильне як коли небудь.— А в телеґрамі з дня 22 сїчня подав Dziennik Pol.: Зачудованє викликала ту поголоска, розширена у Львові, що Дунаєвскій при згаданой реконструкції ґабінету бажав би з него уступити і перенестись на посаду намістника Галичини.
З Небилова коло Перегиньска пишуть нам: Зими у нас нїякої та і нема зарібку в лїсах. Худоба подорожіла. Нїчого не чувати за обіцяну сировицю. Крамниця громадска розвиваєсь у нас прегарно; товарів закуплено за 1170 зр. а продано вже майже за 800 зр. В крамници купують самі Небилівці, а з сусїдних сел нї спосіб намовити, щоби покинули жидів. Не диво, бо і всюди по тих селах пійшла дорожше сего року пропінація. Біда між народом велика, — та може би скарб видавав даром дров біднїйшим людям. Нема що їсти та хоч було би тепло. Скарб нїчого не стратив би, бо всюди богато ломача гниє.
Перевоженє поспішних посилок в абонаментї. Дирекція руху державних зелїзниць повідомляє: Щоби улекшити і приспішити правильно повтаряючій ся між тими самими партіями перевіз артикулів поживи призначених до заосмотреня більших міст, як: масла, яєць, ярин, молока, мяса і т. п. заводить ґенеральна дирекція державних зелїзниць на всїх єї шляхах перевоженє тих поспішних посилок в абонаментї. Абонамент приймає ся лиш тогдї, ко ли посилки в однім місяци доходять що найменше ваги 500 кільоґрамів. Абонент складає з початком місяця кавцію на забезпеченє перевозового, і в три днї по кождім місяци мусить наступити обрахунок. Про близші условія можна розвідатись на поодиноких стаціях або в дирекції руху у Львові. 