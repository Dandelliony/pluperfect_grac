Свято робітниче у Львові. — Орґанізація консерваторска в Галичинї.

Свято робітниче у Львові. Годї хвалити день, заким сонце зайде, але можна припускати, що нинїшний вечер промине так само спокійно, як і проминула більша часть дня. Межи львівскими робітниками не було і слїду якогось грізного настрою а власти може і без потреби заводили незвичайні міри осторожности і полохали людей, а вже таки зовсїм не видимо причини, для чого на рогатках і в містї дехто з тих, до котрих належить удержувати спокій і порядок, страшив без потреби сїльских людей з околицї Львова, кажучи им: "Не приходїть завтра до міста, бо буде біда". То викликало в дооколичних селах страшний переполох і длятого нїхто не важив ся приходити до міста і місто прибрало було нинї зовсїм святочний вид, бо і люде в містї боялись виходити на улицю а дїтей до школи відводили старші особи а богато дїтей таки зовсїм не йшло до школи. Склепи вправдї повідмикані, але досить пізно, коли аж кождий переконав ся, що нїяка небезпечність. Тілько на торговицях було порожно і пусто, нї хліба, ні огородовини, нї набілу не можна було дістати, навіть і мяса годї було роздобути. Войскової сторожі не було слідно на містї, але вже від вчера полудня стояло войско сконсиґноване; в ґенеральній командї стояла одна компанія на готовости, на пікетї коло намістництва стояв другій відділ а на цитадели було все готове, що би на случай потреби дати з пушок знак трівоги. Вечером вчера ходили по містї патрулі поліційні з насадженими баґнетами. Тимчасом нинї всюди спокій. Рано відбуло ся в ратуши віче робітників. Около 10 год. залягли цїлий ринок тисячі а тисячі робітників всяких фахів і всї дискитували поважно надь тим, що радять в ратуши. Поклик до святкованя конституції 3 мая не знайшов у робітників відгомону і лиш дуже мала часть з них відтягнулась від святкованя нинїшного дня. Між робітниками видко було велику солідарність; відступили від неї лиш ті, що були змушені до того, хоч були і такі, що то зробили з власної волї, як н. пр. складачі друкарскі в "Звязковій друкарни", котра єсть і их власностію і декотрі другі, хоч им нїхто не робив трудностей. З редакції львівских часописей н. пр. о скілько нам звістно, крім ред. Gazet-и Narod., Dziennik-a і урядової ґазети, неставила жадна перешкод, але остаточно мусїли всї однаково поступити і длятого нинї всї часописи виходять. Майстри майже всї увільнили на нинї свою челядь і длятого ранїшнє віче могло відбути ся при великій участи членів. На вічу ухвалено підвисшенє платнї, установленє 8-годинної роботи, знесенє сталої армії і прочі точки проґрами та постановлено подати в справі точки проґрами та постановлено подати в справі сих ухвал петицію до ради державної. Запримітити треба, що між зібраними робітниками панував великій спокій і порядок, котрий удержували визначені до того люде, а також і то треба признати, що поліція обходила ся тактовно і не визивала нїкого, як то часто у нас буває. Лиш денеде видко було якого поліціянта або урядника поліційного в повнім мундурі. Здаєсь що нинішний вечер промине спокійно. Орґанізація консерваторска в Галичинї. В Галичинї утворено дві ґрупи консерваторів, для всхідної і для західної Галичини, котрі стоять в звязи з ц. к. центральною комісією археольоґічною у Відни. Кожда ґрупа має консервоторів і членів кореспондентів. Ґрупа для всхідної Галичини, котрої председателем єсть Володислав Лозиньскій єго заступником д-р Тад. Войтіховскій, а секретарем Алекс. Чоловскій, має консерваторів: в секції I-шій (старинности передисторичні): д-ра Ис. Шараневича, д-ра Людвика Цвиклиньского, Вол. Пшибиславского, властителя Унижа коло Чернелицї, і кн. Андр. Любомирского з Пшеворска; в секції II-ій (памятники историчні): ґр. Войт. Дїдушицкого, ґр. Кар. Лянцкороньского, Вол. Лозиньского, ґр. І. Шептицкого, Людв. Вербицкого і Юл. Захаревича; в секції III-ій (старинности архівальні): крил. о. Ант. Петрушевича, д-ра Ис. Шараневича і д-ра Ксав. Ліского; — членів кореспондентів: Преосв. еп. Ступницкого, ґр. Вол. Дїдушицкого, д-pa Войт. Кентшиньского, Едв. Павловича, д-ра Алойс. Вецля, д-ра Тад. Войтїховского і Вол. Завадского. На засїданю комітету 18 цвітня с. р. обговорювано такі справи, дотикаючі найблизше руских старинних памятників: Предсїдатель п. Лозиньскій звернув увагу на деякі останки староруского малярства, находячі ся по львівских церквах, котрі нищать ся а варті, щоб их заховати. Деякі з них нищать ся на складах, а инші так суть поміщені, що нарід в церкві мусить их ушкоджувати. З таких численних старинностей котрі вимагають консервації, вичислив п. Лозиньскій: таблицї старинного иконостасу в церкві св. Параскевії у Львові, роботу волоских монахів, котрі тим цїкавійші в византійскім малярстві, що зроблені en grisaille; відтак образ т. зв. Pieta в тій церкві, в котрім гадка і композиція чисто италійска підпала вельми характеристичній транляції стильовій в дусї византіскім; образ в притворі церкви св. Николая, дуже рідкій і интересний під взглядом иконоґрафічним а именно Мати Божа крилата; образ св. Юрія в тій церкві, на котрім намальована єго фондаторка, міщанка львівска в відлягу XVII. віку і т. п. П. Лозиньскій поспитав присутних консерваторів о. Петрушевича і д-ра Шаранев., чи н. пр. в музею Ставропиґії не найшлось би місце для таких старинностей, котрі не служать до прикраси церкви або до цїлей літурґічних, а варті консервації? Оба запитані консерватори відповіли, що брак місця і средств грошевих не дозваляє тепер нї музею Ставропігії нї музею Народного Дому брати таких старинностей в депозитї і их відновляти; але д-р Шараневич старає ся о відповіднійшій льокаль для старинностей Ставропіґії а тогдї вже і ті старинности найдуть охорону. П. Лозиньскій прирік старатись по можности, щоби ті старинности львівскі охоронити, але заразом і остеріг, що се може вже послідний час ратувати старинности рускої штуки церковної і доповняти ними публичні музеї, так мало заосмотрені в ті такі важні окази культури і штуки краєвої. Гафти і образи рускі через торговлю антикварску виходять за границю. Особливо гафти фіґуральні, цінні останки рускої штуки гафтарскої, котра головно у Львові мала свій головний осередок та найзручнійших майстрів, випродують ся антикварями. Добре було би, щоби творити музеї консисторіяльні, де би виключно хоронено такі старинні останки церковної штуки. 