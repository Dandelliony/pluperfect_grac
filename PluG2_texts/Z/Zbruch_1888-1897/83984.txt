◦ ◦ ◦ ◦ ◦ ◦ ◦ ◦ ◦ ◦

Нове нещастє. Дрогобицкій повіт, навіщений сего року два рази повенію, постигло тепер ще одно нещастє. Именно в охрестности Мединич появили ся слимаки в такій скількости, що  збіже засїяне під зиму, навіщене ними, буває до кількох днїв знищене до тла. На нещастє, нїхто не знає як сю язву вигубити. Двори попереорували декуди жито і пшеницю і засїяли на ново, але бідні селяне, зібравші сего року дуже мало, не можуть і думати о другій сїйбі. У більшої половини селян зачав ся вже тепер передновок, бо бараболї цїлковито не дописали, а коли слимаки знищать озимину, то поля на весну будуть лежати відлогом.   В Токах в Збаражчинї святковано дня 15 с. м. 25-лїтні роковини заложеня товариства тверезости. Тамошний священик о. Билиньскій обчислив при тій нагодї, якій хосен вийшов з тверезости. Каса церковна збогатила ся о 20.000 зр., каса громадска о кілька тисяч зр., а шпихлїр о 1000 кірцїв збіжа. Зі шпихлїра користали убогі підчас неврожаю. Молодїж навчила ся співу з нот спроваджений нарочно учитель учив их. Заложено також христіяньскій склеп; сам священик дуже причинив ся до єго заложеня. Вкінци громада викупила 500 морґів грунту. Тепер старає ся громада поставити нову церков.   Зміна властителїв. Свидницю і Чапляки в повітї яворівскім купив від Николая Якубовского Фр. Фанґор.   Першій снїг почав порошити у Львові вчера в полудне. Впрочім вчерашна погода подабала на марцеву; кілька разів падав зливний дощ, світило сонце а в додатку порошив снїг.   Як виглядає одноразова наука шкільна в рускій ґімназії? Kurjer Lwowski з дня 22 н. ст. жовтня помістив справедливий голос одного батька, котрий представляє домашні нелади з того, що з єго дїтей одні повертають зі школи о год. 11-ій, другі о 1-ій а треті о 2-ій та що одні ходять до школи лиш рано, другі рано і по обідї, — вкінци той батько жадає управильненя науки в той спосіб, щоби всї дїти вертали по праци шкільній о годинї 1-ій в полудне. В рускій ґімназії введено вправдї одноразову науку, але лиш на показ, бо дїти мусять два рази в тиждень ходити і на пообідну науку обовязкових предметів. Нам старано ся пояснити се тим, що уложено такій подїл годин з огляду на мову польску, котра в рускій ґімназії єсть предметом взглядно обовязковим. Після нашого погляду і родичів, котрі не вписали дїтей на науку того предмету, обовязує сей предмет лише взглядно, значить: тих учеників, що вписали ся на науку єго. Тож питаємо: чому мають ученики рускої ґімназії не користуватись правами, які нинї надано цїлій молодежи шкіл середних? Длячого мають ученики, що не записались на науку мови польскої, хоч-би мешкали далеко, приходити в-друге до школи? Таж передовсїм з огляду на них постановлена одноразова наука шкільна! В других середних школах полишено науку надобовязкових предметів на пообідї, а з науки их користають ученики близше школи мешкаючі, — длячого-ж не має так бути і з наукою мови польскої в рускій ґімназії, де той предмет єсть також надобовязковим? Длятого домагаємось користей з одноразової науки шкільної і для нашої рускої молодежи, не оглядаючись на взгляди для мови польскої, як і польскі ґімназії не мають взглядів на науку мови рускої...   Дрібні вісти. В Коломиї помер в 60-ім роцї житя секретар староства Адольф Красницкій. — Вінчанє п. Миколи Герасимовича укінченого богослова з панною Ганною Керничною відбуде ся дня 29-го с. м. в Коючеві великім стація Коломия.   Дѣло 