Відозва основателїв товариства "Ватра"

Товариші академики! Пересвідчивши ся, що много Русинів-академиків не єсть вдоволених анї з товариства "Академичне Братство", анї з товариства "Академическій Кружок", загадали ми оснувати нове академичне товариство "Ватра", а бачили ся до того кроку спонуканими тим більше, що бувшій в 1891 роцї видїл "Академичного Братства" і загальний збір сего товариства, що відбув ся 11 падолиста 1891 р. наконець опісля ново-вибраний видїл сего товариства на рік 1892 не приняли в свої члени многих Русинів-академиків — не подаючи найменших причин.
Не перецїнюючи будучого поводженя сего нового товариства, підписані мають надїю, що "Ватра", станувши на грунтї національно-поступовім, буде осередком житя духового рускої академичної молодежи у Львові, буде тим огнищем, коло котрого мають ся загрівати серця молодих громадян до спільної працї для добра свого народу.
Товариство "Ватра" поклало собі дальше за завданє — спомагати своїх членів і матеріяльно, бо крім звичайних користей, які подають в наші товариства академичні, як уживанє читальнї і бібліотеки, наміряє оно старатись для своїх незаможних членів о лєкції і инші відповідні занятя, буде удїляти позички та помагати хорим.
Товариші академики! Хто бажає щасливої долї нашому новому товариству, а хотїв би записати ся в єго члени, зволить ласкаво прийти на перші єго загальні збори, що відбудуть ся на університетї львівскім в недїлю, дня 24 сїчня 1892 р., о годинї 2-ій по полудни в III сали.
У Львові, дня 20 сїчня 1892.
Основателї товариства "Ватра". 