◦ ◦ ◦ ◦ ◦ ◦ ◦ ◦ ◦ ◦

Чад в цирку. Оногдашне представленє в цирку Сїдоліого у Львові мусїла перервати поліція за-для чаду, якій панував в цїлім будинку. Кілька осіб з циркового персоналю загоріло і втратило притомність. Вже то там був добрий чад, коли й коням мало що не закрутило ся в головах. А пан Сідолі був би може "грав" дальше, як би не поліція.   Відчит про "Беллєтристичну критику" д-ра В. Щурата відбуде ся в середу вечер в "Академічній Громадї" у Львові (Ринок, ч. 10 поверх II). Початок відчиту о годинї 7-ій.   Відчит д-pa Ив. Франка у Відни. Дня 11-го с. м. в сали Ронахера у Відни виголосить д-р Франко відчит п. з. "Die Lage des galizischen Bauernstandes". До відчиту сего запросило д-ра Франка товариство т. зв. Фабіїв і він буде виголошений перед поименно запрошеними членами.   Руско-народний театр переїзджає з Снятина до Калуша, де дасть такі представленя: в середу 9-го с. м. оперу "Запорожець", в четвер 10-го с. м. драму д-ра Ив. Франка "Украдене щастє", в суботу 12-го с. м. оперетку "Пташника з Тиролю", в недїлю 13-го с. м. комедію "Модний жених". Дальші представленя будуть відбувати ся що вівтірка, четверга, суботи і недїлї. Сподїємось, що Калушане й без посторонної заохоти заопікують ся як слїд нашою одинокою драматичною институцією і в виду єї непрошених опікунів виявлять тим рівночасно в додатний спосіб свою прихильність для неї.   Про охоронне щіпленє сировицею дифтеричною видала рада санітарна долїшної Австрії таку опінію, що майже не підпадає нїякому сумнївови лїчнича вартість охоронного щіпленя сею сировицею, хоч що правда сила охоронна щіпленя треває лиш короткій час (що найвисше три тижднї). Що до закидів, підношених против такого щіпленя, немов то оно шкодить здоровлю і житю защіплених дїтей, то ледви чи ті закиди мають рацію, коли зважить ся, що при величезній скількости инєкцій сировицею не було нїякої ушкоди здоровля a при охороннім щіпленю уживає ся дуже маленької давки сировицї. З огляду на се кр. рада санітарна заявила ся за уживанєм охоронного щіпленя, але заразом радить, щоби таке щіпленє примінювати лиш що-до таких дїтей, котрі стикають ся з дїтьми недужими на діфтерію.   Скасованє зелїзничих сиґналів. Міністерство державних зелїзниць наміряє з днем 1-го сїчня 1897 р. скасувати звичай дзвоненя в хвили рушеня поїзду зі стації.   Дрібні вісти. У п. Кароля Відемана, ц. к. ротмістра і почтмайстра в Виткові новім, украдено в ночи з 4-го на 5-го с. м. пару коней з звичайною упряжею і чорними ремінними шорами та малі санки почтові з скринкою на листи, все вартости 350 зр. Кінь гнїдий з звіздкою на чолї і з задною лївою ногою коло копита білою. Числив 10 лїт, а 10-лїтна кобила була так само гнїда. Хто би ті конї де бачив, нехай повідомить про се властителя. — В Станиславові повісив ся в кошарах 4-го с. м. оден артилєрист; причина самоубійства незвістна. В Кракові придержано знов одного россійского дезертира Іос. Федоринка з Иґоломії. — До берлиньского парляменту надслано 74 000 петицій против поєдинків. Видко Нїмцям вже доскулили Брізевіци. — Окружний суд в Вадовицях розіслав гончі листи за кс. Стояловским. Кс. Стояловскій мав допустити ся зневаженя реліґії.   Дѣло 