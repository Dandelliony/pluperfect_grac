Осторога перед аґентами машин.

До "Гал. Руси" пишуть з околицї Тухлї: Наближає ся час, де знов цїлі леґіони всякого рода аґентів від фабрикантів машин будуть волочити ся по нашім краю і не одного зловлять в свою лапку. Для остороги господарів наводжу слїдуючій факт: В минувшім роцї в липни приїхав до Тухольки такій аґент якійсь Сломиньскій зі Львова і намовляв наших людей купувати господарскі машини з фабрики Кароля Дреслєра в Новім Гічинї. Послухав же єго намови Василь Хомишинець, тутешний першій господар в селї і казав собі прислати порядну сїчкарню о трех ножах. Яко завдаток дав Василь аґентови, котрий впрочім мав до того повноміць 5 зр., при одержанню сїчкарнї заплатив на двірци в Сколїм 8 зр. 75 кр. але коли привіз машину до віддаленого 4 милї від зелїзницї села, пересвідчив ся, що машина для него невідповідна. По якімсь часї появив ся той самий аґент і зажадав заплати решти належитости, але на представлення Василя, що машина зла, він просив єго, щоби нїкому о тім не говорив, яким способом сїчкарня до него дістала ся, поїхав до Аннаберґу і продав ту сїчкарню кольоністови Андрієви Кравсови за 28 зр. а Василеви обіцяв спровадити иншу. Але Василь каже: я і гроші Вам дав і сїчкарню Ви забрали і самі їдете на сто вітрів, то найлїпше вернїть мої гроші. З тяжкою бідою вернув аґент гроші, відтягнувши собі 2 зр. Тепер-же як раз по роцї жадає Дреслєр заплати ще 21 зр. від Василя Хомишинця. Коли я пояснив фабрикантови цїлу справу, то він місто упоминати ся у свого аґента, відсилає моє письмо до якогось Маркуса Фаєрштайна у Львові, котрий менї так пише: "Сломиньского ми віддалили вже перед 6 місяцями, але чи він був злодїєм я не міг перше знати. Я жадаю звороту 21 зр. а ви обжалуйте Сломиньского". Перечитавши се письмо кождий безсторонний чоловік осудить сам, що чесний фабрикант, пересвідчившись о винї свого аґента, потягне єго до одвічальности, але не буде напастувати невинного селянина. Нехай сей факт буде осторогою для всїх. 