З Рогатиньского. — З-під Сянока.

З Рогатиньского. [Премійні книжки для народних шкіл.]
Прочитавши в однім из остатних чисел "Дѣла" в критицї на народовцїв писаній в Przegląd-ї автором "Листів з всхідної Галичини" між инчим те, що народовцї-Русини неоправдано жалують ся на кривди від Поляків им заподїяні, — аж тягло мене до пера, щоби подати один свіжій доказ на нашу правду до сеї — як каже автор — вязанки инкрімінацій на Поляків.
Рада повітова рогатиньска визначує щорічно більшу суму, бо до 100 зр., на премійні книжки для шкіл народних свого повіта. Між рускими і польскими (ті послїдні майже самі историчні і патрітичні) знаходить ся одна книжочка гермафродитна, т. є. руска, писана латиньскою азбукою: Chrystijansko katołyczeskij mołytwennyk. Lwów. Nakładem W. Hodaka 1884. Z typografii Manieckiego. Як бачимо не достає тут апробати зі сторони нашого Ординаріята, та лише для забаламученя очей єсть на початковій картцї, уже пізнїйше вклеєній, надруковано: Aprobowano duchownoju własteju, — а якою? а де число апробати і підпис апробуючого?
Цїль сего молитвослова єсть ясна, а чей же і автор листів з Бучача догляне тут духа польонізаційного на нашій Руси, — і за се маємо Вас пп. Поляки, любити і на кривди нам здїлані глядїти з заложеними руками і замкненими устами! О нї, пп. Поляки! Ми не дамось і будемо заєдно світови голосити і викривати кривди нам дїлані. Нашої найчистїйшої працї і найчестнїйшого змаганя ви не хочете узнати, а импутуєте, нам Бог вість які пляни, і борбу зачіпну ведете безнастанно! Але доки серце руске у нашого народу бьєть ся, доти всї ваші змаганя винародовити Русь будуть даремними! — Мушу ще і то додати, що деякі священики, котрі при испитї переглядали книжочки премійні, поконфіскувати ті молитвенники.
Омікрон. З-під Сянока пишуть нам:
Прикрий випадок лучив ся вчера в Вільхівци під Сяноком. Ґаздиня Настя Галицка, маюча около 30 лїт, замужна, мати двоїх дїтей, занята була польною роботою не далеко Сяну, — нараз вцїлила єї куля карабінова в ногу. Зранена упала мов нежива і мусїли єї відвезти до дому. Які наслїдки буде мати то зраненє, трудно наперед сказати. Куля походила з войскової стрільницї, урядженої по другій сторонї Сяну, в котрій майже що дня жовнїри сяніцкої залоги вправляють ся в стріляню острими набоями. Поданий факт свідчить о великім легковаженю людского житя через коменду сяніцку і повинен довести до того, щоби або стрільницю перенесено в відповіднїйше місце, або щоби бодай стрілянє відбувалось при захованю всяких мір осторожности, котрих доси очевидно не уважано за потрібне заховувати. Ми уважали річею тим більше конечною — подати сей факт до прилюдної відомости, бо не єсть він одиноким від часу заложеня тутешної стрільницї. Так минувшого року ранила куля корову вільховецкого війта Клима Бабяка в ногу, так що мусїв корову продати на заріз понизше єї вартости, а від власти войскової дістав лишь малу винагороду. Раз знов застрягла куля в стїнї селяньскої хати, а кілька разів падала коло осіб, котрі могли би се посвідчити. Пишучій сі строчки нераз чув свист куль у воздусї. 