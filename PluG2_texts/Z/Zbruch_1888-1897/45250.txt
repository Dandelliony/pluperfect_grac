Де-що про ситуацію в повіті Стрийскім. — Потреба орґанізації.

Послїдні подїї в сали соймовій викликали серед интеліґенції стрийскої і доокрестної майже загальний голос одобреня, а виразом неубраним в шумні слова но щирим була адреса довірія вислана на руки Впов. п. Романчука. Розуміє ся, висланє адреси мусїло викликати серед нечисленної горстки приклонників стрийского посла глухій шум, бо панове ті з жахом спостерегли, що п. Антоневич через свій неполитичний і нефортунний виступ в соймі тратить грунт під ногами, а послїдне вотум довірія "Русской Ради" не в силї зрегабілітувати торічного кандидата на курульне крісло в видїлї краєвому. Нам свіжо ще перед очима та хвиля, коли то Русини без різницї пересвідчень політичних однодушно голосували на кандидата руского комітету, не надїючись, що п. посол найсвятійші чувства наші подопче ногами — що сей чоловік голосувавшим на него і орґанїзувавшим комітет виборчій кине в очи саціялізмом, а провідникови руского клюбу закине нечестне поступованє. Ба нарід наш приходить до відомости і буде знати осудити факт, що стрийскій посол покликав і жандармерію і поліцію на святе народне добро — на читальні, про котрі і найлютійшій ворог народу не може нічо злого сказати. Правда, приклонники Антоневича голосили в часї послїдних виборів, що він правительственний посол, бо п. намістник перед виборами соймовими виразно сказав, що "rząd niema nic przeciw kandydaturze p. Antoniewicza". Дивно лише, що виступивши торік в справі mączki kartoflan-ої ad captandam benevolentiam на власну руку против интенцій руского клюбу, уважає тепер за відповідне закинути нечестність п. Романчукови, котрий виступив з промовою в справі народній, так, як зложив був перед тим заявленє в клюбі. Що-до сути промови, те чей-же жаден честний патріот не може їй нічого закинути, а дискусія в клюбі над тою справою була серед тих обставин злишна, так само як злишно говорити о тім, чи здоровий чоловік потребує їсти, щоби жити. Різниця же в поглядах: чи наш нарід "русскій" чи "рускій", хотяй і прінціпіяльна, власне для того не зведе противників на одну дорогу. Ми знаємо лише, що "згляди на сївер" стають у нас, слава Богу, анахронізмом, а що суть кореспонденти вірячі в правдомовність "Червоної Руси", се вже не наша вина. Лїпше було би, сли би наш посол був себе і справи народної не компромітував, , а се навіть єго найбільші приклонники признають, — та на тім би справа єго була лише зискала. Раз на всякій случай треба було народну справу поставити честно і ясно! Идеї "панрусскої" в Гиличині уже мабуть не поможуть нашим "обєдинителям" навіть наші "радикали" піднести в гору, хоч і як до них п. редактор "Черв. Руси" гарними очима світить. "Hilf was helfen kann"! — та тут і се не поможе. До чистого дїла треба чистих рук...
Результат соймових розправ поставив справу народну в яснім і правдивім світлї — він повинен нам спонувати до точної орґанізації і невсипучої працї над народом. До тепер навчились ми зглядатись одні на других; та й не диво: в виду загальної проскрипції всего, що руске, опановувала навіть дїяльнійші одиницї апатія. [Коли-ж в тім зглядї, завдяки руским послам, має настати для нашого народу полекша, повинні ми передовсїм старатись о завязуванє нових читалень та о прикликуванє до житя заснічених, і о як найчастійше стиканє з народом. "Народна Рада" у Львові повинна дати до сего почин і розвинути передо всїм між нарід докладне справозданє з нарад соймових, хотяй би і стеноґрафічне, щоби люде злої волї не баламутили народу, а заслужених патріотів болотом не обкидували. [Така брошура вийде вже незабавом. — Ред.] Серед сприяючих обставин повинні по містах завязувати ся кружки интеліґентних людей, котрі би дбали про відкриванє і розвій читалень. По селах потрібно конечно старатись о приспоренє членів товариству "Просвіта", котре знов в своїх виданях старатись буде з найлїпшою волею заховати певну систему, щоби нарід підносити до самопізнаня. Не належать спускати з очей і сторони економічної та заохочувати нарід до промислу, до спільних предпринять. Каждий просвічений чоловік повинен свого меншого незрячого брата в потребі порадити, навіть по змозї поратувати, щоби той нарід пізнав, що тут ходить о єго добро та що знакомсгво з ним не зачинаєсь і не кінчить ся при виборах. Взагалї потрібна нам сильна, певна орґанізація тепер, бо хто знає, чи лучить ся скоро така нагода прислужитись до спільного добра і чи праця в инших условіях могла би бути рівно користна.
Ми кинули тут ледви кілька гадок в справі орґанізації і думаємо, що всякій дуже прислужить ся загалови, єсли в тім взглядї вискаже ся, а Хв. Редакція ачей не відмовить в рамах "Дѣла" місця на так важну справу. [З найбільшою приятностію готові ми кождій добрій та щирій гадцї дати місце. — Ред.] 