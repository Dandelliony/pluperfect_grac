Просьба. — Посвященє церкви.

Просьба до головного команданта Єго кор. Високости кн. Виртемберского. Вчера д. 13. с. м. вислано зі Львова домів 1.200 мужа з золочівского і тернопільского регименту, котрі тут вправлялися в стрїляню з ручниць Манлихера. Они прибули на дворець "Підзамче" о 9½ години вечером в старих лїтних китлях і дїравих витертих плащах (бо одїж свою цивильну полишили в магазинах в Золочеві і Тернополи) і чекали на поїзд, трясучись від студени. Шеф стації робив, що було можна, для поміщеня их в салях дворця; та годї було всїх помістити і огрїти. О годинї 12½ т. є. в означенім часї рушив поїзд, а заряд зелїзниці Кароля-Людвика розмістив, з огляду на 10 степенїв морозу, жовнїрїв в особових, однак не отоплених ваґонах. Люде звонили зубами і плакали від стужи. Непонятна нам та строга безвзглядність войскових властей. Коли конї транспортуються, то бачимо велику дбалість. А жовнїри прецінь призначені стати колись проти ворога і боронити вітчини! Хиба нема вже у Львові в маґазинах войскових яких з 600 коців, що ними конї в дорозї прикривають, щоби охоронити тих синів вітчини від хороби або і смерти? Чи не міг командант транспорту обчислити час, котрого треба до ходу з касарнї на дворець, щоби люде через три години не мерзли на морозї? Упрашаємо як найсердечнїйше великодушного і гуманного головного команданта Галичини Єго кор. Вис. кн. Виртемберґа, вглянути в тую справу, бо як зачуваємо, транспорти ті ще скічені.
Посвященє прекрасної мурованої церкви в Рожджалові відбулося дня 9 н. ст. с. м. Впр. декан о. Яюс совершив чин посвященя при участи численно зібраних отці в духовних, а на соборній службі Божій виголосив о. Курбас одушевляючу проповідь до заповняючого церкву народу. Нотуємо сей факт тим відраднїйше, що Рожджалівці мали великі перепони з сторони бувшого ц. к. намістника, заким вимурували собі церкву після прекрасного пляну архитекта п. Гавришкевича, і тілько невсипущим заходам ревного пароха Рожджалова о. М. Фолиса удалося ті перепони перебороти і дїло укінчити. Одно тілько лишаєся ще до полагодженя, а властиво до усуненя, т. є. туй биля церкви розпираючу ся стару коршму; єсть однак надїя, що благородний колятор церкви гр. Цетнер повелить коршму перенести на инше мі сце. При нагодї посвященя церкви посвятив Впр. о. Яюс також і великій, 9 стіп високій образ К. Н. Устіяновича, представляючій Пресвяту Дїву на облаках окружену рускими святими і угодниками Божими. 