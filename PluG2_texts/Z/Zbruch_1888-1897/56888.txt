Австрійскі університети.

В понедїлок вечером зійшлось в "білій сали" реставрації zum Riedhof у Відни до шістьдесять лїкарів (професорів і асистентів медичного факультету віденьского, щоби попращати спільним бенкетом д-ра Майдля, професора хірурґічної клініки віденьскої, покликаного на університет ческій в Празї. Підчас бенкету забрав голос совітник двору Альберт і такі висказав погляди про австрійскі університети:
Згадавши про д-ра Майдля, котрий відходить до своєї тїснїйшої вітчини, до стовежного городу над Велтавою, зазначив д-р Альберт коротко про приписи університетскі з 1872 і 1873 р., а відтак так говорив: Величезний культурний розвиток, якій припав в участи народам австрійскої держави за послїдний десяток лїт, що-раз більше змагаюче ся націоналізованє середних шкіл мусїли повести за собою і то, що і висші школи треба було аккомодувати до національних потреб поодиноких народів. В тамтій половинї монархії стали два мадярскі і один хорватскій університет, а в сїй половинї два польскі в Галичинї і один ческій університет в Празї. Се-ж исторична задача Австрії хоронити менші народности, котрі стоять між нїмецкою і россійскою масою народів, в их властивостях і лучити их до державної одноцїлости, интересної за-для своєї різнородности. Як-раз Австрія покликана до того, демонструвати історично силу идеї державної, а переведенє сего завдає вельми трудну задачу австрійскій управі державній, з котрої она так славно вивязує ся.
Сильна національна самосвідомість змогла довести під лагідною управою теперішного цїсаря до світлих успіхів, і досить згадати, що по-при цїсарску академію наук у Відни станули угорска в Будапештї, польска в Кракові, полуднево-славяньска в Загребі і ческа в Празї. Тепер же загадана отворити медичний факультет у Львові, о се саме старають ся в Загребі, про третій університет на Угорщинї говорить ся часто, а отворенє другого ческого університету в Празї єсть лиш квестією часу за-для тої причини, що один ческій університет не може помістити всїх абітурієнтів з ческих ґімназій в Чехії і Мораві.
Гадав би хто, що за-для отвореня тих нових університетів, нїмецкі університети будуть изольовані а відтак настане в них застоя. Але нема чого побоюватись, бо університетів нїмецких буде все більше що до числа, а відтак они сильно опирають ся на розвиток культурний в Нїмеччинї і мають за собою довголїтну традицію. Найбільша задача управи державної лежить в тім, що-би не було застої в національних університетах, і тому народи повинні бути вдячні, що належать до такого орґанізму державного, котрий хоронить их перед власною безсильностію. Инвестиції національних університетів, их матеріяльна поміч, се ще найменше, — найбільше иде о се, щоби подати им відповідні сили учительскі. Але правительство доси дуже добре вивязалось з тої задачі. Досить вказати на таких людей, як Горбачевскій, Спина, Павлик, котрі по-при розвиваючі ся власні сили краєві піднесли ческій університет на таку висоту, що і нїмецкі університети.
Навязавши до сего і теперішну номінацію д-ра Майдля, заявив совітник Альберт, що університет віденьскій не руководить ся нїякою парціяльностію і національною вузкоглядностію а віддає всяким мужам науки, хоч би они і иншої народности були, повну справедливість і признанє. 