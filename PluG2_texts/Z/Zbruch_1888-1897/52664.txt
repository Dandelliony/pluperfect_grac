◦ ◦ ◦ ◦ ◦ ◦ ◦ ◦ ◦ ◦

Преосв. епископ Юліян Пелеш приїхав вчера вечером до Львова і замешкав яко гість Є. Е. митрополита в святоюрскій палатї. Приїзд еп. Пелеша стоїть безперечно в звязи з именованєм єго на епископа перемиского. Як довідуємось, еп. Пелеш инсталюватись буде на епископа перемиского доперва за 2—3 місяцї. Заким се наступить, виїде до Відня а опісля торжественно розпращає ся з духовеньством і вірними епархії станіславівскої.
Прогулька "Бояна" на Погулянку удалась вчера дуже добре. Осіб зібралось до сотки. Серед співів, товариских забав і розмов минув весело час від 5 години майже до 10-ої. Погода сприяла хоч холодно було, і се мабуть спонукало инших, що не прийшли. Прогульки такі були-б пожадані і на будуче.
З різних сторін краю одержали ми вчера і нинї дуже сумні вісти про тяжкі гради, бурі і труби воздушні почавши від 8-го с. м. Гради понищили засїви, бурі поломали дерева, декуди й лїси, позривали криші з будинків і поруйнували цїлі будинки, а жертвою труб воздушних упали навіть люде (н. пр. в Березовици, пов. тернопільского). Цїлу вязанку всяких нещастних пригод подамо в завтрішнім числї "Дѣла".
Льосованє премій з фондації Пониньского призначених для челядників ремісничих відбуде ся 19 н. ст. липня у Львові. Вильосовані будуть 4 премії а именно: 1) 864 зр., 2) 720 зр., 3) 576 зр. і 4) 432 зр. До тягненя льосів допущені будуть лиш ремісники уроджені в Галичинї, р. кат., гр. кат. і вірм. кат. реліґії. Поданя треба вносити до видїлу краєвого найдальше до дня 5 н. ст. липня.
На засїданю ради міста Львова дня 10 н. ст. червня повідомив президент зібраних, що дня 15 н. ст. червня буде держати відчит бар. Р. Ґостковскій о електричнім освітленю. Відтак приняла рада запис Уршулї ґр. Голиївскої на невилїчимо хорих, ухвалила вибудувати касарню для одного баталіону піхоти і поручити маґістратови уложити условія, під якими підняла би ся громада міста Львова будови школи кадетскої.
Дрібні вісти. Цїсар принимав оногди на авдієнції правосл. митрополита Морарію-Андрієвича, міністра Залєского та директора державних зелїзниць Колосварого. — До Черновець прибуло оногди 86 штабових офіцирів маючих відбути подорож инспекційну по Буковинї. — Член видїлу краєвого д-р Гошард виїхав на люстрацію провінціональних шпиталїв. — В Кракові сконфіскувала поліція брошуру видану молодїжею п. з. "Sto lat temu". — Дня 25 н. ст. червня відбудесь в Коломиї вінчанє п. Стеф. Танчаковского, адюнкта судового в Коломиї, з панною Олекс. Крижановскою, донькою бл. п. о. Ив. Крижановского з Палагич. — Архідіякон о. Готеровскій повернув з Сколього, де посвящував угольний камінь під будову гр. к. церкви і виїздить сими днями до Любіня. — До Черновець привандрувало 40 жидівских родин вигнаних з Россії. — Дня 9 н. ст. червня відбуло ся в Фльоренції вінчанє Пашича, сербского президента міністрів з Георгинею Дакович. — Ивана Лесняка, котрий, як ми доносили, утїк був з заведеня карного у Львові, арештувала жандармерія коло Перемишля. — В Райхенберґу в Чехах знищив огонь велику фабрику Августа Єґера. Шкоду обчислюють на 200 000 зр. — В Петербурзї умерла ґр. Надежда Богарне, вдова по кн. Миколаю Максимиліяновичу Лайхтенберґ. 