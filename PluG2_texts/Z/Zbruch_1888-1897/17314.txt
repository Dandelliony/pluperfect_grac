Доходи і розходи на копець унії Люблиньскої. — Сойм краєвий збираєсь уже завтра. — Дрібні вісти.

Д-р Франц Смолька подав до польских газет справозданє з доходів і розходів на копець унії Люблиньскої на Високім Замку львівскім. На копець той вплинуло від 1 січня до 31 грудня 1888 року: від ради міста Львова 497 зр. 50 кр., від якогось безименного 100 зр., а зі складок з цілої Польщі 27 зр. 50 кр.! (З пушок у містї Львові найбільше дала пушка у купця п. М. Димета. бо 7 зр. 27 кр.) Супротив цілого доходу в році 625 зр. 9 кр., розходу на копець було 4.759 зр., 48 кр., отже недобір виносив поважну суму 4.134 зр. 39 кр. Від року 1869 до кінця 1888 видано на копець 46.675 зр 56 кр., а зложено за той час 9.406 зр. 17 кр., — отже загальний недобір в квотї 37.269 зр. 39 кр. покрив д-р Смолька, як каже, з власних фондів. В 1888 року той копець унії Люблиньскої, як звістно, почав розлазитися, а инжинири кажуть, що ратунку для него не буде. Sic transit...
Сойм краєвий збираєсь уже завтра на перше засїданє. Невеличкій клюб руских послів зменшився о одного члена — не стало в нїм незабутного о. Стефана Качали, котрий був сеї каденції головою руского клюбу. Хоч покійний о. Качала остатної сесії соймової за-для тяжкої недуги не міг уже прибути на засїданя, то все таки клюб рускій полишив був при нїм достоиньство голови клюбу, а на засїданях клюбових проводив єго заступник, сов. Бережницкій.
Дрібні вісти. Вчера в день лат. Нового року були принятя у президента міста п. Мохнацкого і у вицепрезидента д-ра Гризецкого. — Вчера нагло умер у Львові д-р Більскій, одинокій мабуть гомеопата в нашім містї. 