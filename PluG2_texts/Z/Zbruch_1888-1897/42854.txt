◦ ◦ ◦ ◦ ◦ ◦ ◦ ◦ ◦ ◦

Нагла смерть. Недїльний поїзд ранїшний з Кракова прибув до Львова пізнїйше о доброї пів години. Причина припізненя була незвичайно траґічна. В Ярославі всїв до ваґону ІІІ-ої кляси якійсь мужчина, старшого віку, разом з молодою донькою, маючи білет до Тернополя. Перед стацією Радимно дав ся чути з ваґону сильний поклик о поміч. Один зі служби зелїзничої війшов до ваґону і побачив, що сему мужчинї зачалось робити слабо. Коли поїзд віхав на стацію Радимно, мужчина стратив притомність, а коли наспіли з помочію, він перестав жити. Небіщик був управителем дібр з Тернопільского; прізвища годї було дізнатись. В Радимнї відлучили цілий ваґон від поїзду аж до прибутя судової комісії.
В "Читальни Науковій" на загальних зборах вибрано: головою Ив. Франка, заступником Игн. Дашиньского, касієром Френкля, секретарем п-ю Прухникову, бібліотекарем Скаєвского, членами видїлу п-ю Чайковску, Шлейна, Діяманда і Франчука. До комісії контрольної вибрані: д-р Адольф Лілієн, Ґуржицкій і Каспарек.
Рада повітова в Жидачеві стане мабуть подібною до давної "турецкої" ради повітової. З нововибраних членів сеї повітової ради хоче одна половина, с. є. тринацять вибрати такій видїл, щоби в нїм засїдав лиш один рускій предсїдател. Русини, члени ради повітової, а з ними і один безсторонний Поляк не хотячи згодитись на таку несправедливість, зробили сецесію. В наслїдок того польскі члени ради повітової не в силї уконститууватись і стара рада повітова буде і дальше урядувати. Розумієсь, що Полякам такій стан річей подобає ся, бо в старій радї повітовій они мають більшість.
Нову читальню отворено 7 н. ст. жовтня в селї Вільках мазовецких, пов. равского. До читальнї вписало ся 40 членів, а видїл вибрано з самих селян основателїв. Головою читальнї став селянин Иван Демків. На збори зійшло ся много интеліґенції і селян з околичних сїл, між ними десять читальників за Бутин. Явив ся також п. Данило Мекелита, народний поет, котрий і виголосив гарний стих власного укладу. "Батьківщина" в своїм послїднім числї 40 і 41, помістяла сей стишок п. Мекелити.
Справа руского приходства в Кракові полагодилась — як доносить "Черв. Русь" — на тепер на стілько, що єзуїти залишили свій первістний намір, передати се приходство під управу зреформованих ними монахів чина св. Василія вел. Причиною до сего залишеня єсть обставина, що краківске приходство, маюче своїх прихожан розкинених по цїлій части західній Галичини а також в Шлеску і на Мораві, вимагає від приходника частого виїзду, а такі виїзди неможливі в званю реформованих монахів. В виду того, що краківске приходство лишить ся і дальше під управою білого духовеньства, настоятель того приходу, о. Борсук, зрезиґнував з предложеного єму достоїньства крилошанина перемискої капітули і лишає ся на дальше яко приходник в Кракові.
Буковиньскій сойм. Партії буковиньского сойму вже уконституовалися. Рускі посли разом з совітниками правительства Реннеєм і Іос. Кохановским та старостою Помпе, утворили під предсїдательством д-ра Воляна партію центра. Посли давної (румуньскої) партії консервативної і чотири польскі посли з більших посїлостей утворили клюб правицї, котрий назвав ся клюбом консервативно-автономічним без національної ознаки. Предсїдателем клюбу єсть поc. Стирцеа. Клюб той разом з консисторіяльними послами числить 17 голосів і має більшість в соймі.
Наконець утворив ся ще і лїберально-централістичний клюб до котрого війшли два посли з міста Черновець, посол з міста Серету, два посли з торговельно-промислової палати і ректор університету. В справі протесту против незаконного вибору д-ра Рота з Черновець, рішив буковиньскій видїл краєвий — як доносить черновецка Gaz. Polska, поставити умотивоване внесенє, щоби над сею справою перейти до порядку дневного і признати вибір важним. 