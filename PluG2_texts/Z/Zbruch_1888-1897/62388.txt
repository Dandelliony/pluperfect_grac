◦ ◦ ◦ ◦ ◦ ◦ ◦ ◦ ◦ ◦

Дирекція зелїзниць державних повідомила львівску комнату торговельну відповідно до єї жаданя, що від 1 мая с. р. будуть заведені два нові поїзди, особовий і поспішний. Поїзд поспішний в напрямі з Перемишля стане у Львові коло години 5-ої мін. 25 рано, а другій поїзд особовий приїзджати буде до Львова коло години 8-ої мін. 25 рано. Зі Львова в напрямі до Перемишля відійде поїзд поспішний коло години 10-ої мін. 5 рано, а в ночи поїзд особовий коло години 7-ої мін. 10 вечером.
Поєзуїтскій костел в Перемишли, де містив ся маґазин войсковий, наказало було правительство здемольовати. Против тому рішеню виступила громада міста Перемишля, просячи о здержанє демоляції. Як тепер з Перемишля доносять, рішило міністерство просвіти увзгляднити просьбу громади і здержати демоляцію на три роки, єсли громада і мешканцї міста Перемишля відреставрують згаданий костел власним коштом, що винесе до 53.000 зр.
Самоубійство. З Перемишля доносить тамошна Gaz. Przem.: В ночи на 12 н. ст. лютого в готели Румуньскім отроїв ся ціянкаліюм Омелян Нановскій, бувшій фармацевт. Самоубійник приїхав до Перемишля вечером 11 лютого. Не найдено при нїм нїяких листів виясняючих нещастний поступок.
Доля учительска. До одної львівскої часописи пишуть з Тарнова: На початку с. р. шкільного прибув до тутешної ґімназії д-р Юл. М. яко професор фільольоґії. В короткім часї зискав він собі любов молодежи, особливо з кляс низших. Однак він часто нездужав, а перед місяцем здоровлє єго так погіршило ся, що мусїв перестати повнити свої обовязки учительскі. Місце єго займив недавно до Тарнова перенесений п. Шаласьний, а тамтому бідоласї замкнули платню! Недужій не маючи инших средств до житя, лїчить ся — голодом. П. М. має тут опінію чоловіка високо образованого. Докторизував ся у Відни, а заким обняв посаду учительску, був ґувернером кн. Ліхтенштайна. До Тарнова перенесено єго з Нового Санча. Ось одна нова заохота, щоби віддавати ся учительскому званю.
Наданє стіпендій. Намісництво надало опорожнені стіпендії з фонду наукового, призначені для молодїжи народности рускої, по 105 зр. річно, почавши від року шкільного 1891/92; слухачам фільософії: Андрієви Алиськевичеви з IV року і Володимирови Дикому з III року; відтак правникам: Володимирови Кульчицкому з I року, Стан. Ильницкому з IV року і Діон. Глїбовицкому з III року на університетї у Львові.
Почетне горожаньство надала рада міста Ясла намістникови ґр. Казимирови Баденьому.
В Бродах отворив сими днями адвокатскую канцелярію д-р Иван Должицкій. Позаяк знаємо, що д-р Должицкій єсть Русином, то надїємось, що все руске населенє удаватись буде о пораду до свого земляка і що вскорі тамошні власти будуть засипані поданями в рускім язицї.
Дивовижне завіщанє. В містї Кагавбі в Сполучених Державах помер недавно старий, безженний міліонер Віліям Пієрсон. В завіщаню поставив він між иншими таке условіє: "Жадаю, щоби в родинній каплици поставили менї мої спадкоємцї коло марморного памятника мого вітця також памятник, але памятник сей мусить складати ся в цїлости з — сира. Мої спадкоємцї мають уважати, щоби сю статую не ушкодили хробаки, миши, щурі і т. и. Єсли-ж показало би ся, що спадкоїмцї вибрали такій род сира, що підпадає зіпсутю, то маґістрат сего міста має мій маєток від спадкоїмцїв відобрати і ужити на користь міста". Нещастні спадкоємцї зголосили протест против того дивачного условя.
Дрібні вісти. В Римі помер на инфлюенцу авдитор столицї апостольскої монс. Боккалі, знаменитий правник і дорадник папи. — Ґр. Романова Потоцка именована дамою палатовою цїсаревої. — Дня 21 н. ст. лютого 1882 відбуде ся в Богородчанах вінчанє п. Володимира Яворского, укінченого богослова, з панною Володимирою Пачовскою. — Оногди вечером дня 14 н. ст. лютого помер в Станіславові нагло звістний властитель бровару Петро Седельмаєр в 48 роцї житя. Покійний належав до найзаможнїйших тамошних міщан. 