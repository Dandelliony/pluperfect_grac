◦ ◦ ◦ ◦ ◦ ◦ ◦ ◦ ◦ ◦

Дуже прикру вість принесли нам телєґрами віденьскі. Ото власти мали розвязати академічне товариство "Січ". Заразом розвязали власти друге товариство академічне "Буковину". Близших вістей анї мотивів розвязаня поки що не знаємо. Против розвязаня буде внесений рекурс. Льокалї товариств опечатані.   Екзекутор на виставі краєвій. На вчерашнім засїданю львівскої ради міста, прийшла під обради між иншими справа, що Львів має виставляти на виставі в 1894 роцї. В дискусії забрав голос редактор Kurjer-a Lwowsk-ого п. Ревакович і поставив внесенє, щоби комісія статистична зібрала дати з податкових залеглостей за послїдних 10 лїт, зіставила число фантовань, секвестрацій і екзекуцій і щоби виставила таке зуставленє на виставі. Однако внесенє не сподобало ся прочим радним і упало при голосованю, одержавши 20 голосів.   Огнї. В Вороцові коло Мшани в повітї городецкім вибух сими днями огонь і знищив около 40 селяньских хат.   Зїзд делєґатів вистави краєвої. Дня 26 н. ст. червня зібрало ся в сали соймовій 45 делєґатів вистави краєвої зі всхідної Галичини. На зборах тих подав директор вистави д-р Мархвицкій таке справозданє з дотеперішної дїяльности дирекції вистави: Роботи на площи вистави в повнім розгарі. Загальну суму коштів преліміновано на 650.000 зр. Дирекція надїє ся, що збере від держави, краю, міста Львова і Кракова, від банків і институцій 260.000 зр. Доси покрито 227.000 зр. Дохід з льотерії преліміновано на 100.000 зр., з вступу на 150.000 зр., з вистави штуки на 50.000 зр., з найму площ 40.000 зр., з ужитих матеріялів 30.000 зр. Таким чином дирекція гадає, що зможе покрити всї видатки та що не нарушить ґарантійного фонду. Кошт будинків винесе 250.000 зр.; між ними головний павільон 52.000 зр. і павільон штуки 73.000 зр. З між инших будинків треба піднести: дві взірцеві горальнї, павільон машиновий (сей віддїл буде міжнародний), три павільони шкільні і т. ин. — По справозданю д-ра Мархвицкого обговорювали делєґати поодинокі віддїли вистави. Всї дотичні внесеня приняли зібрані.   Дѣло   