◦ ◦ ◦ ◦ ◦ ◦ ◦ ◦ ◦ ◦

Директор поліції львівскої п. Кшачковскій має — як пишуть зі Львова до черновецкої Gazet-и Polsk-ої — перейти в стан супочинку, а на єго місце має бути покликана якась молодша сила "енерґічнїйша".
Злодїйска шайка. Вчера пополудни скінчив ся процес в справі описуваної нами шайки злодїйскої Едварда Валядієра і 12 товаришів. Розправа тревала 12 днїв без перерви, а присяжним поставлено 183 питань. Наради присяжних тревали 10 н. ст. падолиста від години 11½ в полудне до 7¼ вечером, а відчитанє засуду тревало майже до півночи. По внесенях сторін що-до виміру кари, оголосив трибунал зараз увільняючій засуд на Марію Ходорович, Агнїшку Романкевич і Катерину Тлустяк. Що-до инших обжалованих видано засуд вчера пополудни о 4-ій годинї. Засуджено: Едварда Валядієра на 9 лїт тяжкої вязницї, Алекс. Волянина на 7½, Фр. Воляньского на 5½, Леопольда Фреліха на 6, Леопольдину Фішер на 2, Катер. Бальбірер на 3, Кароля Куртича на 5, Фр. Романкевича на 1½, Безалеля Тайфля на 2 і Марк. Темпельмана на 1½ року тяжкої вязницї.
Нічна инспекція лїкарска у Львові буде вже небавом заведена. На оногдашнім засїданю ради міста Львова відчитано оферту кількох лїкарів, котрі обовязали ся в ночи безплатно нести поміч недужим, до котрих их завізвуть. Холєрична стація ратункова, яка була в ратуши, показала ся дуже практичною і хосенною. Она вже тепер замкнена, отже згадані лїкарі обовязали ся власними силами устроїти таку саму стацію в тім самім місци; нагороди, які би евентуально діставали за поміч лїкарску, обіцяли віддавати в хосен стації. Поданє о се внесли доктори: Деканьскій, Криговскій, Рівчес, Гельман, Леґежиньскій, Франковскій, Уріх Завадскій і Ив. Рознер. Рада приймила их оферту, призначила льокаль в ратуши а на урядженє єго 200 зр. і віддала до диспозиції лїкарів парокінний повіз. Потреба такої стації давала ся вже давно чути і львовяне не раз уже єї домагались.
Инвестиції в користь державних зелїзниць обіймають в буджетї на 1893 р. позицію 11 міліонів зр. Подаємо тут важнїйші позиції що до галицких зелїзниць. I так призначено з инвестіційного фонда зелїзницї Кароля-Людвика на сталеві шини, зворотницї і тверді пороги 75.800 зр., на докінченє будови подвійного шляху 186.516 зр., на розширенє двірця у Львові 300.000 зр., на стацію в Тарнові 30.000 зр., на стацію в Перемишли 250.000 зр., на маґазин в Ряшеві 60.000 зр., на скріпленє мостів 179.600 зр., на нові шини 70.000 зр., на устроєнє заведеня ґазового у Львові 25.000 зр., на инші будинки і маґазини 173.500 зр., на дальші улїпшеня средств комунікаційних 70.254 зр. З фонду инвестиційного зелїзницї архикнязя Альбрехта призначено на сталеві шини і зелїзні зворотницї 35.550 зр., на розширенє робітень в Стрию 195.000 зр., на знесенє деревляних будок і вибудуванє мурованих 29.000 зр., на перебудову насипів 50.000 зр., на мешканє для урядників в Долинї 20.450 зр., на розширенє стації Волицї, Калуша і Крехович 24.850 зр. і кілька инших менше значних позицій.
Сам себе обжаловав адвокат Райндль у Відни о дефравдацію. Справа тая викликала в широких кругах віденьских дуже немиле вражінє. До клієнтелї Райндля належала родина цїсарска і найвисша аристокрація. Райндль спроневірив з фондів сиротиньсних 120.000.
Про огонь в Гнїздичеві коло Жидачева доносять, що вибух він дня 3 н. ст. падолиста, не знати з якої причини. Огонь перекидав ся з одного будинку на другій і була би певно погоріла цїла громада, бо село незвичайно густо забудоване, як би не скора поміч з двора. А й так шкода дуже значна, бо виносить 17.138 зр. Лише двох господарів було убезпечених разом на суму 1500 зр. Згоріло 12 будинків господарских, а нещастні погорільцї лишились без способу до житя, бо все збіже згоріло. На місци пожару явив ся властитель того села ґр. Старжиньскій зі своїми людьми і двома сикавками а крім того ще й сторожа пожарна з Жидачева. Они й угасили огонь.
З Балигородского пишуть нам: Проєкт п. Корнила Чайковского в справі будови дому для руского театру і для руско-народних товариств припав в нашій околици до вподоби рускій интеліґенції духовній і світскій [розумієсь, з малими виїмками тих, котрі руску справу розуміють инакше, нїж то наказує патріотизм і здоровий розум]. Думаю, що так само, як в нашій околици, приняли Русини в цїлім краю проєкт п. К. Чайковского, отже наші люде у Львові повинні чим скорше взятись до дїла енерґічно, завязати комітет і нехай той розвиває потрібну дїяльність, аби галицкі Русини могли за кілька лїт сказати: "Ото сей величний будинок здвигнули ми собі власними силами! — О. Г. [Прим. Ред.] B справі будови дому для руско-народного Театру і для деяких товаристві [як н. пр. "Просвіта" з своїм музеєм, архівом і бібліотекою] в столици галицкої Руси завязав ся свого часу комітет і, вибравши головою посла Юліяна Романчука а заступником голови инжінера Осипа Ганинчака, кілька разів радив над тою справою. Наслїдком завязаня того комітету було се, що з краю почали щедрійше плинути жертви на будову театру і на дім для "Просвіти". О загальній симпатії для тої справи свідчив також гарний успіх з торічних вандрівок співацких, котрі давали концерти на фонд будови руского театру. (Узбирано торік до 1000 зр.) На жаль, сего року обі вандрівки змінили в попередній проґрамі своїй дві дуже важні річи, а именно: по перше, чомусь дохід не заповіли на будову театру, але на памятник для Т. Шевченка, а по друге, чомусь спротивились завязуваню комітетів по містах, а конче забагли вести все на свій рахунок — і мимо реклями та фірми "Боянової" вийшов дефіцит. Та й жертви сего року вже так не пливуть, як плили через два попередні роки. Може бути, що причиною того єсть факт, що зі Львова не чути було про якусь дальшу акцію комітету. Отже ми можемо нинї подати вість, що з порученя посла Романчука п. О. Ганинчак має в короткім часї скликати комітет, той ще доповнить ся поважними людьми, і справа будови дому на театр і руско-народні товариства буде поведена дальше, надїємось, ще на ширшу скалю, нїж доси. 