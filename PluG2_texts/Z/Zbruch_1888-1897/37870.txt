◦ ◦ ◦ ◦ ◦ ◦ ◦ ◦ ◦ ◦

В Поникві, пов. брідского, відбули дня 2 н. ст. червня жандарми з порученя староства ревізію у селянина Кондрата Тацїя, глядаючи за панславістячними брошурами. Тацїй має свояків в Варшаві і до них вибрав ся він в гостину і там перебув зо три тижднї, а коли повернув донїс на него Кость Тернопільскій, що Кондрат Тацїй їздив до Варшави, там возили єго на паради і дали єму богато рублїв, а потому виїхав до Кіїва до о. Наумовича і привіз з собою заказані книжки. Староство на той донос зробило ревізію, але не знайшло нїчого.
Громада Деренївка, пов. теребовельского, вислала до видїлу краєвого свого повномочника Василя Вовка, щоби вивідав, як би то громада могла позбути ся війта Стефана Стасищина, котрий пять лїт війтує, а не складає рахунків, а як хто жадає від него рахунків, то обжаловує кождого о обиду чести.
Друге засїданє анкети, скликаної видїлом краєвим над справою уніфікації довгів краєвих і конверсії довгу индемнізаційного, відбуде ся нинї по полудни. На засїданю прийде під наради проєкт д-ра Зґурского, а евентуально проєкт пп. Мархвицкого і Романовича о цїлковитій конверсії довгу индемізаційного.
Ученики рускої ґімназії у Львові устроюють нинї громадно з професорами маївку на долинї за броваром Кляйна на Погулянцї. На маївцї дають ученики концерт в честь Маркіяна Шашкевича з слїдуючою проґрамою, зложеною з девяти точок: Вступна річ. — Марк. Шашкевич-Н. Вахнянин: "Не згасайте", хор мішаний. — Корн. Устіянович: "В память Марк. Шашкевича", деклямація. — Шевченко-Вахнянин: "Ой по горі", хор мужескій. — Вол. Шашкевич-Вербицкій: "Не чужого ми бажаєм", дует на барітон і тенор. — Марк. Шашкевич: "Побратимови", деклямація. — Ив. Гушалевич-Вербицкій: "Там є в лїсї" і "Змарнїв я", піснь народна, хори мужескі. — Марк. Шашкевич: "Бандурист", деклямація. — Д. Млака-Ис. Воробкевич: "Пробудилась Русь", хор мужескій. — Справдї всяке признанє годить ся для рускої молодїжи, що знала сполучити веселу забаву з так поважним концертом в честь нашого галицкого поета.
Епільоґ виборів в Косові. Kurjer Lw. подає: "Дня 18 н. ст. червня має відбутись розправа перед трибуналом судьїв присяжних в Коломиї против о. Ив. Попеля, греко кат. священика з Довгополя о провину з §.302 з. к. с. є. о підбурюванє против польскої народности. Не хочемо преюдиковати справи, щоби не виставити нашої ґазети на конфіскату, але не можемо укрити нашого зачудованя, щоби чоловік звістний з своїх щиро демократичних і поступових пересвідчень, міг ставати перед судом за таку провину. Так провинитись мав о. Попель підчас проповіди в церкві в Білоберезї, де говорячи про вихованє дїтей в дусї реліґійно-народнім, натякнув також на справу перекупств, які дїють ся при виборах. Чиясь обиджена совість ужила тої проповіди яко темату до денунціяції, з чого природним ходом виколов ся процес кримінальний. Процесів таких о підбурюванє против Поляків, против сурдутовцїв і т. п. мали ми вже кілька в Галичинї в сїм роцї. З виїмкою лиш одного, инші закінчили ся увільненєм обжалованих від вини." 