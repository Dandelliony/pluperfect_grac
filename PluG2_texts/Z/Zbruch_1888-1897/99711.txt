◦ ◦ ◦ ◦ ◦ ◦ ◦ ◦ ◦ ◦

    205-та читальня "Просвіти" завязує ся в Тустановичах повіта дрогобицкого заходами о. И. Дашкевича. Статути подано вже до намістництва.   Товариство Руских женщин в Станиславові устроює в четвер 5-ого н. ст. вересня в сали Касина міщаньского вечер з концертом і танцями. В концертї возьме участь співацка шіснайцятка академиків зі Львова. Початок о годинї 7½ вечером. Стрій візитовий або народний. — Дохід на проєктований институт дївочій в Станиславові. Хто би не одержав запрошеня, зволить зголосити ся до видїлу товариства.   Послїдний транспорт галицких еміґрантів до Бразилії, устроєний товариством св. Рафаїла, перевисшив що-до свого числа (600 душ) всї попередні. Сей транспорт (а як одна польска ґазета наївно назвала "wycieczkę") веде д-р Стан. Клобуковскій, директор товариства торговельно-ґеоґрафічного — і длятого то, мабуть для звеличаня, призбирано таке число еміґрантів. П. Клобуковскій, як кажуть польскі ґазети, має заняти ся на місци в Бразилії орґанізацією еміґрантів і постарати ся о навязанє торговельних відносин між "Polską macierzą" а кольоніями. А ми би думали, що замість орґанізації повинні проводирі заняти ся найперше визволенєм наших галицких невільників з плянтацій і охороною кождого теперішного транспорту перед таким нещастєм. — Віденьскі ґазети доносять, що сей транспорт прибув до Відня ві второк рано і переходив улицями з двірця північної зелїзницї на дворець полудневої зелїзницї, щоби їхати в дальшу дорогу до Трієсту. В транспортї було 200 дїтей, між тими 30 немовлят при грудях. Похід сих галицких сїромах викликав у Відни велику сензацію і зачудованє, люде ставали по улицях, так що аж комунікація була спинена.   Вписи учеників учительскої семинарії мужескої у Львові відбудуть ся в днї 29, 30 і 31-ого с. м. На курс приготовляючій можуть бути приняті ученики, котрі скінчили 14-ий рік житя і викажуть ся свідоцтвом скінченої школи 6-клясової, взглядно 2-ого року 5-ої кляси в школї 5-клясовій або ІІ-ої кляси школи середної. На першій рік семинарії можуть бути приняті ученики, котрі скінчили IV-ту клясу в школах середних. О принятю рішає вступний испит. На рік ІІ, III і IV-ий ново-вступаючі ученики не можуть бути приняті.   Самоубійства. В Устю епископскім повіта борщівского [повіт скарбовий Чортків, секція сторожи скарбової Скала, надгляд Мільниця] відобрав собі житє вистрілом з ручницї скарбовий стражник 33-лїтний Станислав Бидувґа. Причиною самоубійства — як сам перед смертею заявив — був жаль, що через чотирнацять лїт служби при сторожи скарбовій все єго переслїдовано та не кваліфіковано на висшу посаду. — Вчера позбавила себе житя, заживши квасу карболевого, зарібниця Параска Олевичева під ч. 7 дому при улици Ягайлоньскій у Львові. Причиною самоубійства була нужда, на яку спровадив єї наречений Ив. Патис. Візвана стація ратункова сконстатувала смерть. Самоубійниця полишила 11-лїтну дочку.— В Перемишли застрілив ся 31-ого липня ротмістр уланів оборони краєвої Роберт Май. Нещасний приїхав був до родини своєї жінки на кількадневну відпустку, а вийшовши нїби на прохід, зайшов у лїс "на Будах" і там відобрав собі житє. Коли з проходу не вертав, занепокоєна сим родина дала знати властям і они кинули ся шукати Мая. Однак гляданя в лїсї і розіслані телєґрами не дали позитивного результату. Аж отсе в недїлю кількох робітників, проходжуючись по лїсї "на Будах", знайшли случайно, серед корчів тїло ротмістра уже в станї цїлковитого розкладу. Причина самоубійства поки-що незвістна.   Новий жіночій институт польскій входить в житє з днем 1-ого вересня с. р. при улици Оссолиньских у Львові. Институт сей буде мати вісїм кляс орґанізованих на спосіб ґімназії, однак замість клясичних язиків входять в проґраму язик францускій і анґлійскій, а лише на спеціяльне бажанє будуть могли институтки вчити ся також язиків клясичних. Образованє в институтї буде опирати ся на засадах католицко-христіяньских і народово-польских.   Огнї. В ночи з 12-ого на 13-ого с. м. вибух в Калуши при улици Феґоновій огонь, обняв три хати з будинками господарскими і знищив до тла. В огни мало згоріти одному з господарів 300 зр. готівкою. Огонь здаєсь підложено, а єсть він вже третій від 28-го липня с. р.   Поклонник идей ґр. Льва Толстого. Австро-угорска власть війскова візвала асистента лїкарского д-ра Б. Скарвана, щоби відбув другій піврік своєї служби в війску яко лїкар в шпитали в Кошицях. Шість тижднїв перед скінченєм служби написав д-р Скарван до команди шпиталю лист, в котрім заявляє, що яко поклонник идей Толстого не може служити в війску. З-першу подумано, що Скарван єсть хорий на умі, отже віддали єго на вісїм тижднїв до шпиталю під обсервацію, а підчас того переслухували єго авдітори і він все обставав при своїм. Відтак відослано єго до шпиталю до Відня і там знов шість тижднїв перебув він під обсервацією. Вкінци, коли й там узнано єго здоровим на умі, відставлено єго до єго команди в Кошицях а по трех тижднях арешту слїдчого засуджено єго за непослух власти войскової і за засади вольнодумні на утрату шаржі, на кару три-місячної заостреної вязницї а по відбутю тої кари на докінченє служби яко простий вояк в лінії, наконець на утрату дипльому докторского.   Дрібні вісти. В Спа в Бельґії ударив грім підчас представленя в цирк і запалив єго, а в наслїдок сего богато осіб з публики утїкаючої з цирку потерпіло тяжші або лекші ушкоди. — Ґенуень свій професор Маріліяно заявив на конґресї медичнім в Бордо, що винайшов serum, за помочію котрого з 81 сухотників вилїчив 61. Ся заява викликала між зібраними лїкарями велику сензацію. — Дня 29 н. ст. відбуде ся в Мацошинї коло Жовкви [стація зелїзницї і почта в місци] вінчанє д-ра Миколи Лагодиньского з панною Клявдією Саноцкою, дочкою тамошного пароха. — Буковиньскій краєвий презідент ґр. Ґоєс вертає нинї з відпустки до Черновець. — Господарско-кредитове товариство завязали властителї посїлостій Христофор і Михаїл Богосевичі в Рускім Банилові на Буковинї з капіталом закладовим 500.000 зр. — Ив. Дрогомирецкій родом з Цуцилова, одержав в університетї львівскім степень доктора прав.   Дѣло 