Археольоґічні розкопи. — Дитина надана як посилка почтова. 

Археольоґічні розкопи.
Минувшого лїта зроблено в акерманьскім повітї, ґуб. бесарабскої, малу археольоґічну екскурзію: розкопано кільканацять курганів а один з малих валів Троянових. Гадали найти в курганах слїди славяньскої кольонізації — Тиверцїв і Уличів, котрі, як каже лїтописець, "сїдяху по Бугу і по Днїпру оли до моря" (в IX—XI вв.). При розкопах замічено поки що три похоронні типи, котрі відрізняють ся національностію, культурою і місцем, яке займають в насипі, відповідно до часу, коли насипаний був курган. Славяньского типу не найдено. На самім сподї, на білім підґрунтовнику, найдено кістяки, обложені камінними плитами з помальованими на червоно кістьми і головою — се першій тип ще до грецкого культурного впливу на народи, що жили на березї Чорного моря. Більша частина розкопаних курганів містить ираньскій або скитскій тип. З самого верху кургану лежали кістяки монґольскої (Угрів) породи з IV—V віку. ("Зоря".) Дитина надана як посилка почтова. 
Кілька мінут перед відїздом поспішного поїзду, курсуючого що день межи Брістолем а Лондоном, зявила ся молоденька панї з опечатаним кошем, і просила послугача, надати той кіш до Лондону. Бюро пакетове було ще отворене, пакет можна було надати, панї зложила фрахтову належитість 1 шілінґ і 2 пенси і вийшла. Ледви послугач положив кіш в вагонї межи куфри і паки, почув якесь легке кректанє в коши. Відїзд потягу здержали на хвильку, а урядники почтові, отворивши віко коша на перонї в очах многих пасажирів, побачили в нїм добре підгодовану дитину, в віку около 4 тижднїв. Дитина лежала на мягко вистеленім сїнї, поокладана ріжним дїточим бі лєм, а в губках держала пипку від фляшки з молоком. На груденятах мала карточку з отсими словами: "Любенька, мала Ева Блянш, приходить яко "Валентина" до свого батька уроджена 11 сїчня 1891. Я не могу єї удержати, а посилаю єї тобі, бо маєш потрібні средства." "День Валентини" в Анґлії, 14 лютого має подібне значінє як у нас 1 цвітня, і того дня висилають ся різні любовні листи анонімні, жартовливі несподїванки і т. п. В коши було так уладжено, що дитина мала підчас подорожі достаточно воздуха, щоби віддихати. На адресї зверхній було виписане имя одного пана, проживаючого в Лондонї. Дитину дали до шпиталю, а за родичами вислїдять.   