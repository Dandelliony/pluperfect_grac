Скрите злочиньство в Старо-Бродах.  — У Львові. — Проф. Володимир Антонович. — Умер Тадей Юрій Стецкій

Скрите злочиньство в Старо-Бродах. Дня 15 н. ст. с. м, в суботу рано, знайдено коло будки зелїзничої ч. 30 в Старо-Бродах замордовану невісту, незвістного походженя нї назвиська, убрану по шляхотски, в віці около 25 лїт. Комисія слїдча найшла на нїй знаки удушеня і побитя, але злочинця доси не викрили, хотяй суть свідки, що бачили, як якійсь мужчина ходив з нею і розмавляв. Трупа привезено до села і уміщено в шопі грабаря, котрий мешкає зараз коло церкви. Годї похвалити ц. к. слїдчій суд в Бродах, що визначив обдукцію трупа як раз на 9-ту год. слідуючого дня, с. є. в недїлю, коли правилось богослуженє в Старобрідскій церкви, бо люде, що ишли на богослуженє, ставали громадою коло стола, на котрім трупа секціоновали, і придивлялись тому. Та-ж можна було з тою роботою упоратися ще в суботу по полудни, бо о злочиньстві знано вже о 9-тій год. рано, а до Бродів 10 хвилин дороги — а нї, то бодай в недїлю по полудни а жадною мірою в часї ранішнього богослуженя, щоб не соблазняти народу.
У Львові з’їдуться небавом всї три владики рускі на наради в справі речинця і предметів собору провинціонального. Коли-б не виїзд еп. Ступницкого на з’їзд консерваторів до Кракова, наради тії могли-би були вже розпочатись. З причини предстоячих нарад епископ станиславівскій мав відложити осмотр каноничний деканату скальского на місяць жовтень.
Проф. Володимир Антонович — як доносить „Kraj" — наміряв сего року розкопувати знані на Украинї могили на полях Кальника під Дашевом, але з причини нездоровля мусїв свій намір відложити на рік будущій.
На Волини в селї Медведівка, в повітї заславскім, умер в 58-ім році житя Тадей Юрій Стецкій, властитель того села, учений і етнограф. Университет кінчив в Кієві а опісля студіював ще в Варшаві і Кракові. До ціннійших єго праць належать: „Wołyń pod względem statystycznym, historycznym i archeologicznym" (2 томи, видані в pp. 1864 і 1871), „Krzemieniec i jego okolice*' (вид. 1873) і „Lud starożytny i dzisiejszy" (вид. 1877). В своїй Медведівці покійний полишив красну библіотеку і збірку образів та памяток минувшини. 