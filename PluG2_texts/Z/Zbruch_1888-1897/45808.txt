Народне шкільницво в Австрії. — Церков в Дунаєві. — Відозва до милосердія ближних.

Народне шкільницво в Австрії.
З найновійшого зіставленя центральної комісії статистичної о станї шкільництва народного в Австрії виходять слїдуючі дані: В минувшім роцї шкільнім числила Австрія 3,335,674 дїтей обовязаних ходити до школи. З тих не побирало нїякої науки за-для духового або фізичного калїцтва 21.895 дїтей; 365.593 не ходило зовсїм до школи, хоч були під взглядом умисловим і тїлесним нормально розвинені, — і то в таких процентах: В Країнї 17, в Дальмації 23.2, на Побережу 30.5, в Галичинї 40.6, на Буковинї 52.1%. Шкіл було 18.079, поміж ними 16.688 народн., 415 міских і 976 шкіл приватн. З 16.688 шкіл народн. було одноклясових 8.400, двоклясових 3.916, а решта школи більше-клясові. В публичних школах повнило обовязок 44.838 учителїв і 13.913 учительок. На одну учительску силу припадало пересїчно по 72.4 учеників. З поміж учителїв 83.7% мали свідоцтва учительского уздібненя (патент), 11% свідоцтва зрілости, а 5.3% учили без свідоцтва. Церков в Дунаєві
обікрав якійсь злодїй ще в ночи з 13-го на 14-го листопада. Розбивши в поблизькій кузни колодку від дверей, взяв витрих і грубе зелїзне веретено хлиньске. Витрихом отворив колодку церковну, відбив дошку від одвірків, підважив долотом двері, а відтак, вложивши межи двері і одвірок веретено, виважив скобель від замку. Діставшись до церкви, пійшов просто до скарбця, розбив колодку від дверей і поторощивши дві деревяні оковані скарбонки, замкнені кожда на два замки, забрав всю готівку, яка там находилась, именно 38 зр. 96 кр. і старий срібний сороковець, не рушивши більше нїчого. Засвітивши собі до своєї роботи, не згасив свічки і тая, вигорівши до споду, затлили дошки гробницї, на котрих стояла, і огонь був так сильний, що потопились цинові серця ручних звінків, а дошки цалеві на споєню на-скрізь перегоріли. Дїйстно, се чудо, що огонь загас сам від себе, а то згоріла би була деревяна церков цїлком, а з нею пропав би і оріґінальний памятник давної штуки різьбарскої з перед 200 найменше лїт — иконостас, тепер свіжо відновлений. Дразлива на свою честь жандармерія дунаївска до сеї пори не винайшла злодїя. Відозва до милосердія ближних.
Уже 60 лїт минуло, як ще ц. к. камера зачала будувати церков з каменя на великі розміри в Ваньовичах. Вимурувала фундаменти на метр або й більше по-над землю і залишила! Отже мої парохіяне уже 60 лїт без храму Божого!
Скілько то лібр паперу переписали мої попередники за той час! скілько то инстанцій, навіть найвисших порушили они, а все на дармо! Самбірскі добра камеральні продані, і розшматовані межи кількадесять властителїв приватних, а тягар ктитора згаданої церкви, мимо довголїтних запопадливих доходжень і старань зі сторони місцевих парохів і громадян — доси не знати на кім спочиває! Нїхто з набувших части дібр камеральних не хоче до того тягару признатись, противно, що-сили відгрібаєсь!
Парохіяне мої, числом тілько 950 душ, мимо найщиршої волї і стараня не в силї так величезного храму, якій розпочато, вибудувати, бо хоч доси виложили вже над 5000 зр., то однак, щоб дїло довершити, треба би ще над 8000 зр. А такої квоти видобути з громадян неможливо без их матеріяльного зруйнованя! А се ще тим більше, що парохіяне мої і так убогі, в послїдних трох роках діткнені тяженькими ударами. В р. 1887. пожаром, в р. 1888 через посухи тяжким неурожаєм і заразою на худобу а в р. 1890 немилосердним градом!
Увзглядняючи повисші поводи Єго Ексц. Пан Намістник дозволив комітетови парохіяльному рескриптом з дня 11 цвітня 1889; ч. 3658 през. і з дня 7 листопада 1890 ч. 11742 през. збирати добровільні датки на будову згаданого храму Божого до кінця червня 1891 р. в цїлій Галичинї. Отже досилаючи в тій цїли честних і твердих людей в повіти, осмілююсь відозвати ся до Ваших добрих сердець, дорогі Родимцї!
Високопреп. Отцї Братя! поможіть ласкаво свому брату довершати дїло ним намірене! Богатші Церкви! даруйте для своєї біднїйшої сестрицї-церкви! Честні Громади — для нужденної громади! Свій для свого! Се бо все для хвали Божої! А доброохотна дателя возлюбит і вознаградит Бог!
Дякуючи сердечно жертвувавшим уже доси на цїль повисшу, примічаю, що Високобл. Добродії можуть і безпосередно жертви свої пересилати до комітету парохіяльного в Ваньовичах, почта Самбір.
З поважанєм і вдячностію Николай Боберскій, гр. к. парох і предсїдатель комітету парох. в Ваньовичах, почта Самбір. 