◦ ◦ ◦ ◦ ◦ ◦ ◦ ◦ ◦ ◦

Вибори до ради повітової в Городку мають відбути ся слїдуючого місяця. Русини повіта городецкого повинні заняти ся щиро виборами, щоби в радї повітовій засїли самі Русини, а як нї, то хоч більша часть Русинів, бо се-ж рускій повіт і руске місто. І міщане городецкі не повинні лакомитись на ковбаси і пиво, — як се дїяло ся при такій нагодї перед кількома лїтами в шинку "під Бахусом". Памятати-б на приповідку: як собі постелиш, так ся й виспиш...
Намістник ґр. Бадені візитував оногди філію ґімназії Франца Іосифа у Львові і був в клясї І-а на годинї язика латиньского, в VI-б на годинї язика нїмецкого, в ІІ-ц на годинї исторії природної і в І-д на лєкції язика нїмецкого.
Заведенє для божевільних в Кульпаркові, оточене великим парком, призначеним для супокійних хорих і персоналу заведеня. Позак парк не має крім живоплоту нїякого иншого огородженя і користають з него і чужі люде, то дирекція заведеня звернула ся до видїлу краєвого з просьбою о призволенє на огородженє. Видїл краєвий згодив ся на се предложенє і ухвалив представити соймови потребу огородженя парку кульпарківского, жадаючи на се суми 2,250 зр.
Коломийске руске касино "Родина" відбуло, як пише "Рус. Рада", дня 2 н. ст. падолиста свої загальні збори, на котрих вибрано предсїдателем на слїдуючій рік адвоката д-ра Павла Ильницкого, заступником предсїдателя о. Клим. Кульчицкого а членами видїлу пп. Чубатого, Мих. Кульчицкого, Сосенка, Т. Білоуса і о. Ступницкого, заступниками видїлових вибрані пп.: Русин і Головацкій. На тих зборах постановлено кождого тиждня устроювати вечерницї а кождого місяця забави з танцями, єсли не заходить піст. Касино придбало гарний инвентар і численних членів з міста і околицї. Тепер закладає товариство бібліотеку для своїх членів і наміряє устроювати відчити і деклямаційні вечерки.
Сильна инфлюенца панує в містї Городку вже від кількох тижднїв. Нема майже дому, де би люде не лежали, та добре ще, що по кількох днях підносять ся.
Заступником помершого нотаря у Львові бл. п. Фр. Вольского, именував львівскій суд краєвий дотеперішного заступника єго, Войтїха Маєра.
Відбиранє тютюну зібраного сего року в Галичинї і на Буковинї розпічне ся в грудни с. р. і потреває в Ягольници від 1 н. ст. грудня 1891 до 30 сїчня 1892, в Монастирисках від 1 до 31 н. ст. грудня 1891 а в Заболотові від 1 н. ст. грудня 1891 до 30 сїчня 1892. Деклярації до управи тютюну на 1892 рік можна вносити найдальше до кінця лютого 1892, або підчас викупна тютюну в маґазинах державних або у комісаря сторожи скарбової.
Розправа карна о убійство вела ся оногди в львівскім судї перед трибуналом судьїв присяжних против Михайла Глея з Прус, котрий на весїлю дня 27 н. ст. жовтня побив свого приятеля Іосифа Прайса так, що той небавом умер Глей зголосив ся сам до суду і признав ся до вини. Переслухувані свідки зізнали, що межи обжалуваним а убитим не було нїколи нїякої суперечки та що Глей побив приятеля, будучи пяним, за якісь обидні слова. Трибунал увзглядняючи лагодячі обставини, засудив Глея на рік тяжкої вязницї.
Староство в Золочеві припоручило громадї Підлипцї заплатити на жаданє громади Будапешту 855 зр. 60 кр. яко кошти удержаня троїх дїтей по помершім Варт. Вильку, приналежнім до сеї громади. Громада Підлипцї не могучи заплатити такої високої суму внесла до видїлу краєвого просьбу о покритє тих коштів з фондів краєвих. Видїл краєвий ухвалив представити просьбу тую соймови до увзглядненя.
Немила пригода. Оногди зголосив ся на инспекції поліційній в Чернівцях челядник мулярскій Ив. Вербель з донесенєм, що виграв був 3000 зр. на льотерії і відобрав их в суботу, але коли повертав з ними в ночи домів, напали на него якісь злодїяки і забрали єму всю готівку до крейцаря. 