◦ ◦ ◦ ◦ ◦ ◦ ◦ ◦ ◦ ◦

По покійнім о. Іос. Поляньскім, пароху в Бабинї, повіта самбірского, надїялася єго родина найти значний маєток. Тимчасом не найдено нїяких документів, тому догадуються, що цілий маєток, котрий обчислюють на 80.000 вр., покійний десь передав разом з завіщанєм, або що хтось ті гроші украв. Кілька днїв перед смертію о. Поляньского украли єму з шафи 5600 зр. готівкою.
Вали Гетьманьскі освітлено вчера лїхтарнями нафтовими першій раз від часу покритя Полтви. Світло нафтове дорівнує ґазовому, але лїхтарень за мало, здалось-би в двоє більше.
Товариство властителїв домів завязалося на ново у Львові під проводом кс. І. Потулицкого. На своїм першім засїданю підносили властителї надужитя, які они зазнають від публичних урядів. До президії товариства вибрано: д-ра Цісельского презесом, д-ра Вайґля заступником презеса, Роб. Кляйна касієром і Подґурского секретарем, а до заряду війшло 9 членів. До головних цілей товариства належить: взаїмно підпомагатись у всїх справах, що виходять з посїданя домів; підносити почутє горожаньске у членів товариства; дїлати на пожиток громади Львова і краю.
Зміна оплат на университетах. Професори философичного видїлу университету будапештеньского внесли петицію, щоби змінити теперішний систем обчислюваня оплат за години викладові на университетах, а завести постійну таксу по 20 зр. на піврік від одного ученика. Загальною сумою з тих оплат в рівних частях дїлились-би професори, а не так як се тепер дїєся, що кождий побирає оплату за свої викладові години.
Фальшованє поживи. У Відні відбувались тепер збори загального товариства аптикарїв австрійских, а поміж иншим відчитав д-р Максфельд, управитель "Заведеня експериментального для продуктів поживи", основаного в сїчни с. р. у Відни, справозданє з дїяльности сего заведеня. Від сїчня до вересня прислано до розслїду 229 предметів і як показала анализа, було сфальшованих 73 с. є. 32 прц. І так показалося, що недавно введений в торгівлю продукт, т. зов. солодовий екстракт коняковий єсть нїчим иншим лиш зупою з пива, підправленою алькоголем і тростиновим цукром. Бохонець хлїба, присланий з Сольногороду, був випечений з трачиня і полови. Масло було закрашене орлеаном; смалець на половину був заправлений лоєм або марґариною. Так зовима "кава поживна" складалася з сушеної жолуди і цикорії, а кава фиґова була заправлена бураками і тертими сливками. В заведеню розслїджувано найбільше ще воду до питя і показалося, що рїдко де єсть вода придала до питя під кождим взглядом. Найтруднїйше розслїджувати вина. З трицяти пріб оречено на певно лише в пяти случаях, що вина суть фальшовані; многі инші мали додатки мусуючі, а що і вина природні не суть вільні від того, тому можна було лиш оречи, що штучні вина нїчим не різняться від правдивих вин природних.  