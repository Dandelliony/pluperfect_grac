◦ ◦ ◦ ◦ ◦ ◦ ◦ ◦ ◦ ◦

Рускій синод церковний. Moniteur de Rome доносить, що синод гр-кат. духовеньства, що має відбутись у Львові, одержав вже позволенє папи. Кромі митрополита Сембратовича возьмуть участь в синодї епископи перемискій і станиславівскій. Після Vaterland-y вишлють гр.-католицкі громади з Угорщини своїх представителїв.
Намістник гр. Баденій виїхав в понедїлок вечером зелїзницею державною на Стрий зі Львова до західної Галичини, а з відтам поїде до Відня. Вчера о год. 10 рано прибув намістник до Горлиць. На двірци приймала єго рада міста під проводом бурмистра, а потім удїляв він авдієнції в ц. к. старостві. Того-ж дня мав звидїти копальню в Сярах, а вечером відїхати до Загорян.
Посаду директора бюра заведеня убезпеченя робітників на случай калїцтва одержав на оногдїшнім засїданю п. Генрик Лям, укінчений правник, сотрудник Gazet-и Lwowsk-ої. На тую дуже добре платну посаду подалося було 8 убігателїв, між тими люде з практикою администраційною. Більшість заряду заведеня предкладала на посаду пп. Листовского і комисаря повітового Новосєльского, але при голосованю картками більшість голосів дістав п. Лям. На него упало 7 голосів а на Новосєльского 6.
З Жидачівского пишуть нам: Перед кількома днями продав п. І. Верницкій, бувшій посол, всї свої добра гр. Едмундови Дїдушицкому. Ми цікаві, як приймуть сю вість наші хрунї, що до нинї лизали стопи п. Верницкого, що для єго масних слів волїли стати зрадниками Руси.
Министер Ґавч розіслав до деканатів университетских поясненє до розпорядженя министеріяльного з 28 лютого 1852 року. Звичайно бувало, що єсли стипендист не здав испиту державного, то колегія професорів дозваляла єму побрати стипендію по зложеню повторного испиту в визначенім речинци. Министер Ґавч заявив тепер, що колегія професорів повинна в кождім такім случаю відноситись до министерства просвіти а не рїшати самовільно.
Напад скритоубійчій. Минувшої ночи напав Василь Кульчицкій, селянин з Сїхова під Львовом, на тамошного війта Тому Шидловского, коли він вертав домів і задав єму ножем кілька смертельних ран за то, що війт подав Кульчицкого за небезпечного злодїя. Зі Львова виїхав п. Ковнацкій вести судове слїдство.
Дрібні вісти. Генерал Филипович помер в 71 році житя на апоплектичне пораженє; він був найстаршим генералом австрійским в чинній службі. — Маршалок краєвий гр. Тарновскій виїхав до Відня. — З Коломиї доносять, що служниця панї Инч, котра дня 2 серпня упала під поїзд зелїзниці льокальної, померла в тамошнім шпитали. — При маневрах 13 полку гузарів коло Будапешту в присутности ген. кн. Кроа так нещасливо устроєно атак, що кільканацять вояків однесло тяжкі рани, один погиб на місци, а 78 коней покалїчилось, що тепер неспосібні до дальшої служби войскової. — Сталим управителем шпиталю в Самборї именував видїл краєвий провизоричного управителя п. Ник. Ревака. — В Берлинї прихопила полиція краківску злодїйку Анг. Корчиньску, котра прибравшись по мужески, допустилась кілька значних крадежей.  