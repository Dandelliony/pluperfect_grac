◦ ◦ ◦ ◦ ◦ ◦ ◦ ◦ ◦ ◦

На вчерашнім засїданю ради міскої у Львові порішено між иншим, щоби лазню Духиньского винаймити а не вести у власнім зарядї, бо показує ся, що доходи з лазнї що року зменшають ся. За рахунків з послїдних осьми лїт показує ся, що лазня приносить річно 1027 зр. чистого доходу.
Міністерство війни розпорядило, щоби заведено по всїх войскових школах нїмецку правопись, приписано для цивільних шкіл міністерством просвіти. Ся правопись має уживатись також у всїх друках і книжках войскових.
В Козові в сам день Богоявленя, коли процесія вийшла на посвященє води, закрав ся злодїй до церкви, отворив скарбону сестриць і украв 30 зр. Того злочиньства допустив ся свойскій многократно уже караний, котрому в час гроші відобрано, заким ще не протратив.
Дики. В лїсах топорівских — як з відтам доносять — розплодило ся дуже много диків, так що з весною на грунтах селяньских будуть великі шкоди. Може би гр. Баворовскій якось порадив на се лихо.
У Відни лучили ся сими днями дві крадежи, доконані з великою відвагою і зручностію. Сконтист фірми банкирскої Мавтнері і Син виходячи з товариства жирового, омлїв в сїнях. Коли за хвилю прочуняв при помочи людей, побачив, що хтось украв єму з бічної кишенї 36.000 зр. — До нусфдорскої аґентії плавби парової на Дунаю війшли два прилично одягнені мужчини і в розмові з управителем аґентії, Теодором Антоном, засипали єму очі паприкою та забрали 1700 зр., котрі були призначені на виплату пенсій службі аґентії.
З Косівщини пишуть нам: До тутешного повіту — як довідуємось — прислали 180 метр. сотнарів соли з Вілички. Хто тілько об тім почує, стискає плечима, бож в самім Косові єсть баня сольна і відпадки соли пускають з водою, і то нічью, щоби борони Боже, в день маржина (худоба) не напила ся підсоленої водицї... Чи-ж не шкода грошей на далекій транспорт соли з Вілички до Косова? Чи не лучше би в місци роздавати відпадки соли? Впрочім доси не чути, чи вже хто полизав тої вілицкої соли. Так само не чути нїчого нї о запомозї, нї о позичцї, нї о зарібках при публичних роботах... 