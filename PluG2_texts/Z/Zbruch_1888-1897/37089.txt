◦ ◦ ◦ ◦ ◦ ◦ ◦ ◦ ◦ ◦

Процес Деґенів, видко, ще не зовсїм прогомонів і як перед тим морочив прокуратора Ґіртлера фон Клеборн та декого "під кавками", так теперь морочить россійских дипломатів. Ческа Politik дістала зі Львова вість, що россійске правительство старає ся в дипломатичній дорозї видобути акти з процесу Деґенів, котрий вів ся минувшого року, а котрий на послїдок за-для браку вини обжалованих, треба було застановити. Правительство россійске думає, що в актах тих знайде деякі дані що-до національно-руского руху в Россії. Зачувати — пише Politik — що висшій суд краєвий відмовив видати дотичні акти Россії.
Священьство деканата Снятиньского зібране на соборчику декананальнім в Олешкові, ухвалило між иншим і вписало до протоколу дословно: "Ухвалено одноголосно заявити своє обуренє і соболїзнованє по причинї сумних приключеній в гр.-кат. сїменищи у Львові і просити умильно Всесвітл. Ординаріят, щоби зволив повлияти там, де слїдує, щоби невідповідне управительство сїменища цїлковито змінити, аби наше священьство і наш св. обряд не були так, як до тепер, компромітовані та наражені на чужу инґеренцію.
З місточка Войнилова пишуть нам, що там по остатних виборах до ради громадскої викрав хтось акти виборчі разом з внесеним протестом. Слїдство звернене головно против війта, бо найбільше підозрінє паде на него, що він все те десь спрятав.
Справи судові. З Відня доносять, що найвисшій трибунал і міністерство справедливости згодили ся в засадї на побільшенє сенату галицкого при найвисшім трибуналї о трех совітників.
В яворівскій радї громадскій відбули ся дня 27 н. ст. вибори бурмістра і маґістрату. Бурмістром вибраний п. Фердинанд Паар, заступником п. Володислав Ляхович, а асесорами пп. Фердинанд Крішке, Данило Щирка і Стефан Харамбура.
Комітеть похоронний тїла Ад. Мицкевича в Кракові порішив вислати до Парижа по тїло д-ра Вайґля, Конопку і двох академиків та запросити Славян до участи в тім торжестві, котре назначено на 31 червня с. р. Селяне-Мазури порішили взяти участь в похоронах а на домовинї зложити вінець з колося збіжа, зібраного по всїх сторонах Польщі.
Експльозія ґазів лучила ся дня 16 н. ст. мая в Дзвинячи, пов. богородчаньского, в копальни нафти і воску земного п. Лявфмана, званій Arie І. Підчас експльозії можна було бачити з 15 мінут над ямою Нр. 11 мов би стовп диму з піском, землею і камінєм, висоти до 40 метрів. Робітники, що робили в "ятї", чули перед експльозією в ямі якійсь сик і легкі потрясеня, тому хотїли добути робітника Андрія Новака, котрий робив на сподї ями. Але се було вже за пізно; в одній хвили наступила експльозія, зірвала дах "яти", вирвала вал з ведром, і самі робітники мусїли вибити стїну та утїкати, бо експльозія тягнула их до ями. Новака ще доси не добули з ями. Експльозія піднесла дно ями на 22 метри, а відтак ще другого дня піднеслось дно о 9 метрів. 