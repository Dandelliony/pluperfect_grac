◦ ◦ ◦ ◦ ◦ ◦ ◦ ◦ ◦ ◦

Краєва рада санітарна ухвалила на семім засїданю 9 н. ст. червня: видати опінію в справі будови павільону хирурґічного при шпитали св. Лазаря в Кракові; висказати ся о поступованю при праню в пральнях публичних, і в справі обсадженя посад доцентів соматольоґії і гіґієни в семинаріях учительских, також видано рішенє в справі хороненя померших на кладовищи при костелї в Олпинах повіта Ясло.
Розправа судова відбувала ся оногди против Іос. Майора учителя народного з Грибович під Львовом. Після акту обжалованя, Майор підчас лєкції, коли 11-лїтний хлопець Андрух Олешкевич, не умів подїлити числа 12 через 2, попав в таку злість, що ударив хлопця кілька разів рукою по лици, бив єго відтак тростиною а вкінци хопивши за голову, товк нею так о лавку, що розтяв хлопцеви губи і вибив пять зубів. В наслїдок побитя занедужав хлопець на закаженє крови, запаленє мозгу і легких та за кілька днїв умер. Судові лїкарі сконстатували, що смерть спровадило побитє і на тій підставі обжалувала Майора прокураторія о провину з §.335. При розправі переслухано 17 свідків учеників школи в Грибовичах а трибунал признаючи Майора винним засудив его на 5 місяцїв арешту. Майора боронив д-р Федак. — Сумний се дуже факт, особливо з огляду на селян, що й так нерадо посилають свої дїти до школи а в той спосіб відстрашують ся від неї ще більше.
При перегонах вчерашних у Львові взяв першу нагороду міністерства рільництва (1300 зр.) кінь ґр. Вац. Баворовского Prinz. При другім бігу о нагороду цїсарску ІІ кл. (1000 зр.) добіг першій до мети кінь п. Альф. Мисловского "Качер"; в третім бігу о нагороду австрійского "Джокей клюбу" (1000 зр.) кінь п. Скаціґіни Pitypalaty, в четвертім о нагороду австрійского "Джокей-клюбу" (1000 зр.) кляч п. Скаціґіни Herre-Kata а в пятім бігу з перешкодами о нагороду п. Скаціґіни (1000 франків в золотї) Trolob ґр. Баворовского.
З Порохника пишуть нам: В Порохнику в четвер дня 11 н. ст. червня о 10-ій годинї вечером дав ся бачити ясний хвіст, такій як комета, в сторонї полудневій; здавалось, що летить на землю, але зараз зник.
Засуд в справі аґента торговельного Міллера з Берлина, побитого на пляцу вистави в Празї студентом медицини Чижеком, запав 15 н. ст. червня перед судом повітовим в Празї. Суд увільнив Чижека від обжалованя о обиду чести а засудив єго за легке ушкодженє тїла на кару 50 зр. або 10 днїв арешту, на поношенє коштів процесу і зворот коштів лїкарских Міллерови. Яко облекшаючу обставину приймив суд то, що Міллер дїйстно сказав: "ческа голота", чим Чижек обидив ся і що єго привело до бійки з Міллером.
Нещасна пригода лучила ся в Угринові повіта сокальского. Дня 5 н. ст. червня направляли люде з Угринова дорогу, ведучу під гору. До обвислої стіни гори приблизило ся 5 дївчат не перечуваючи нїякого лиха. В тім стїна усунулась і засипала их землею. Инші робітники кинули ся на поміч але не встигли всїм урятувати житя. Троє дївчат задавила земля на смерть.
Дрібні вісти. Цїсар дарував громадї Майдан горішний повіта надвірняньского, 100 зр. на будову школи. — П. Станіслав Ольшевскій, краєвий инспектор шкільний, обходив сими днями 40-лїтний ювилей своєї учительскої служби. — В Згорільци на Шлеску прускім зроблено в маю облаву на хрущі маєві та зловлено их за 3 днї 3,800.000 штук. Закопано их відтак в 71 мішках в землю, де они займили 8 куб. метрів просторони. — Коли саска королева, пробуваюча тепер на Мораві у бар. Гуденуса, виїхала на прохід, ударив грім і забив оба конї. — Сими днями зловили власти италійскі в околици Вітербо члена шайки розбишак, що вже 2½ року непокоїть середну Италію. — Деканом видїлу правного в університетї у Львові вибраний на рік 1891/92 проф. д-р А. Янович. — Величезний огонь навістив "Атоньску гору" і знищив старинний монастир. — В многих околицях Чех і Морави упали великі снїги; в Альпах лютять ся оркяни снїжні. 