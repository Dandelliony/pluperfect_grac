Центральна статистична комісія. — Нова система вязнична.

Центральна статистична комісія у Відни видала під редакцією президента і совітника двору Панама-Стернеґґа справозданє з шкільництва людового в Австрії в 1889 роцї. Дїтей обовязаних до школи єсть в Австрії 3,335.674 (більше, нїж обовязаних до служби войскової). З того числа не ходило до школи 21.895 дїтей з причин уломности физичної або умислової, а 365.593 дїтей відтягнено від школи. Єсть лише 5 країв, де то ся все дїє: в Країнї не ходить до школи 17%, в Дальматії 23%, в краях побережних 30,5%, в Галичинї 40,6%, а в Буковинї аж 52,1%. В прочих инчих краях не ходили до школи тілько уломні. За непосиланє дїтей до школи укарано родичів в 185.464 случаях і то в 68.590 случаях на кару арешту, а в 116.874 случаях на кару грошеву. Шкіл людових було 1889 р. в Австрії 18.079, а то: 16.688 людових, 415 нормальних, а 476 приватних. В школах людових публичних учило 44.838 учителїв і 18.913 учительок. На одного учителя припадало пересїчно 72,4 дїтей. Нова система вязнична. Від кількох лїт докладає міністерство справедливости заходи, щоби уживати сили вязнїв до робіт краєвих мельораційних а тим способом запобігти шкідній для дрібного промислу конкуренції заведень карних. При тім не оглядає ся міністерство на матеріяльну користь, а лиш старає ся, що би прийти в поміч краєвій культурі і систему вязничну впровадити на нові шляхи.
Проби почались і тепер що раз більше вязнїв уживаєсь до робіт меліораційних. У всхідній Галичинї почалась така проба минувшого року: вислано 60 вязнїв до робіт земних при реґуляції Гнилої Липи під Янчином. Проба вдоволила і підприємника сеї будови і видїл краєвий. Роботи тревали від 20 мая до 30 жовтня 1889 без перерви і мимо некористного положеня в багнистім теренї скоро поступали на перед. Помимо тяжкої роботи, при котрій вязнї нераз цїлими днями мусїли робити у водї, не лучала ся нїяка провина против дисціпліни. Не лучив ся нї один случай дезерції і вязнї вернули до заведеня здоровші по пятимісячній роботї. В сїм роцї зарядила надпрокураторія державна на зазив видїлу краєвого, щоби до згаданої регуляції Золотої Липи під Мерищовом коло Перемишлян вислано 100 вязнїв, а то 60 з Станіславова а 40 зі Львова. Вязнї відійшли до роботи 14. мая і приміщені по части в бараках по части в окремім домі під надзором сторожи вязничної. В недїлї й свята ведуть вязнїв до церкви під сторожею. Крім такого ужитя вязнїв до робот меліораційних, єсть праця вязнїв по заведенях карних систематично управильнена і відповідно зужиткована, щоби хоч в части покрити з доходів их працї видатки на удержанє заведень. Одну часть вязнів, що доказали свою поправу і поступили до 3-ої кляси дисціплінарної, уживає ся до робіт поза заведенєм, при реґуляції пік, будові гостинцїв при роботї в поли, в цегольнях і т. п. Друга часть робить внутр заведеня по варстатах, призначених виключно до виготовленя виробів потрібних по заведенях карних. Дохід чистий из працї вязнїв в двох заведенях мужеских у всхідній Галичинї виносить 50.000 зр. річно, не вчисляючи участи вязнїв за их працю, котра річно доходить до 110.000 зр. Заряд заведень карних старає ся передовсїм піднести моральність між вязнями, а до того служить єму церков, школа і варстат. В кождім заведеню суть душпастирі обох обрядів, котрі научають в церкві і школї, та заведено систематичну науку шкільну, котра вязнїв аж до 40 року их житя обовязує. Нераз вже лучало ся, що вязнї, вийшовши з заведеня, заявляють незвичайну здібність і охоту до науки, а прийшовши на село підносять промисл домашний або і основують варстат, вивчивши ся ремесла в заведеню. В заведеню карнім в Станіславові, де єсть до 15 морґів поля, заведено раціональне господарство пільне, огородництво, садівництво та пчільниц тво, а того всего практично приучують ся вязнї. І справдї показали ся успіхи таких змагань. По заведеню нової системи кари. т. зв. проґресивної, в краєвих заведенях карних, число вязнїв меншає що року, а в послїднім роцї число вязнїв було менше о 200 понизше нормального стану, котрий давнїйше раз-у-раз збільшав ся в страшний спосіб. 