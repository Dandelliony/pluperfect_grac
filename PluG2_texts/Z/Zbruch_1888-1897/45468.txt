◦ ◦ ◦ ◦ ◦ ◦ ◦ ◦ ◦ ◦

Памятайте о бідних школяриках! Як попередних лїт, так і сего року устроює ся коляда для дїтей при народній школї львівскій им. М. Шашкевича. Комітет устроюючій се торжество не має дотепер майже нїяких фондів, а треба споглянути на лиця тих бідних школяриків, з якою надїєю та як нетерпеливо ожидають они дарунків святочних. Бо і потрібні им ті дарунки! Не хочемо занадто драстично представляти, яка то не для одної дитини доконечна потреба заосмотрити єї чи то одежію, чи обувєм, або бодай на хвилину потїшити єї яким дарунком святочним. Тому звертаємо ся до жертволюбности всїх Добродїїв шкільної молодежи, щоби зволили надсилати датки грошеві для тих бідних школяриків або на руки нашої редакції або до дирекції школи им. М. Шашкевича при ул. Скарбківскій. Звертаємо ще увагу, що як що року так і сего року обіцяла дирекція "Народної Торговлї" жертвувати на коляду для дїтей шкільних де-що в натураліях — тож добре було би, щоби і кождий иншій, хто би хотїв причинити ся зі своєї сторони якими дарунками святочними, зволив их ласкаво зложити в Народній Торговли, з-відки забрав би их собі комітет з щирою подякою.
Бар. Ґреве продав свою фабрику вапна в Пустомитах ґр. Ґрохольскому.
В Лєндербанку — як говорять у Відни — мала настати кріза, в наслїдок котрої посол д-р Арнольд Раппапорт і директор Ган суть змушені виступити з  управи банку.
Маґістрат міста Львова оповіщує, що ц. к. коменда кадри резервової 4-го полку уланів видасть 37 штук коней державних для приватного ужиткованя від 1 сїчня до кінця жовтня 1891 р. та що конї на се призначені суть здорові, сильні і до всякого приватного ужитку спосібні, не сягаючі віком низше від 5 — а висше від 8 лїт — і відповідно попаровані. Конї, котрі будуть вже в приватнім уживаню перед весною 1891 р., будуть вільні від оглядин весняних, а першеньство той буде мати, хто постарає ся борше о пренотацію. Зголошеня устні або й письменні принимає ц. к. коменда кадри резервової під ч. ор. 109, улиця Жовківска, а о близших подробицях поінформуватись можна в міскім урядї кватирунковім (в ратуши).
Господарка по наших громадах. Громада Гучко коло Добромиля мала 3039 зр. капіталу, зисканого з продажи лїса, котрий, своєю дорогою, був проданий за пів дармо. Затягнувши в краєвім банку 2000 зр. позички, основала згадана громада позичкову касу з капіталом 5000 зр. Дірвавшись такої суми, кинулась громадска зверхність затягати позички і розхопила разом з своїми приятелями ті гроші без найменшого забезпеченя позичок. Лиш на маєтку одного довжника, котрий не мав ласки у зверхности, заинтабульовано довг. Позички давались на 10 лїт. Тепер як раз минув сей речинець, але нїхто не звернув довгу, не виймаючи і начальника громади, котрий позичив 200 зр. На оплату довгу в краєвім банку треба було піднести громадскі додатки до податків на 48%.
Доми з трачиня. Найновійшим винаходом техніків суть именно доми з трачиня, і тепер відбувають ся в тім напрямі різні досвіди і проби в технічній школї в Шарльотенбурзї. Трачинє, що доси по тартаках було майже безхосенне, тепер мішають з дешевими спорошкованими мінераліями, замішують у форму цегли або бруса і піддають в прасї тисненю 1½ міліона кільоґрамів на один квадратовий метр. Так підготовлено трачинє становить будовляний матеріял, недоступний зовсїм вохкости, дуже тревалий а о незначнім тягарі спеціфічнім, не підпадає впливам атмосферичним і при тім майже цїлком безпечний від огню. Так н. пр. для проби обламок того нового матеріялу піддали під 5-ти годинне дїланє огня з вугля, але не було нїякої зміни. До того ще сей новий матеріял дає ся дуже добре обробляти пилою і запускати красками, що для орнаментики єсть великої ваги.
Представленя пасійні. В Обераммерґав на сегорічних пасійних представленях вийшли аранжери як не можна лїпше. Дохід виносив 700.000 марок, хоч на послїдних таких представленях в 1880 р. прихід був лиш 300.000 марок, отже два рази меншій. Головний актор, представляючій Христа, п. Маєр одержав сего року за сезон 2000 марок; Каяфа, бурмістр Ян Лянґ, 1300 марок; тілько припало також і директорови орхестри, учителеви рисунків, котрий уставляв живі образи. Инші платнї визначено в міру важности ролї і занятя. Дїти до 13 лїт віку подіставали по 40 марок, від 13—16 лїт по 80, від 16—20 по 200 марок на голову. Мужчини, виступаючі яко "нарід" одержали по 300, жінки по 150 марок. На музик випало по 700—1300 марок на голову; на "ангелів" чи "ґеніїв" по 800 м., апостоли одержали по 700 марок, машиністи від куліс по 600 марок; донька бурмістра, граюча ролю Марії 800, а Марія Магдалина 900 марок. Крім того ще кождий властитель дому одержав подарок в висотї 180 м., публичні заведеня в селї дістали 150.000. Видко з cего, що новочасні містерії лїпше поплачують нїж середновічні, бо тогдї уважав собі кождий за велику честь й заслугу, єсли міг взяти участь в тих представленях безплатно. 