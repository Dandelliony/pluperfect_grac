◦ ◦ ◦ ◦ ◦ ◦ ◦ ◦ ◦ ◦

Відень 6 жовтня. Вчера відбуло ся перше засїданє конференції в справі будови льокальної зелїзницї віденьскої і реґуляції Віденки. Правительство жертвувало на ту цїль 70 міліонів а 33 міл. має дати Відень і Австрія долїшна. Правительство мотивує потребу тих инвестіцій войсковими і стратеґічними взглядами. Конференція має щоденно відбувати наради. — Презеси клюбів парляментарних мають нарадитись, як би можна вкоротити буджетові дебати. В буджетовій комісії має отвиратись дискусія лиш там, де на основі окремих внесень має бути змінений прелімінар.
Будапешт 6 жовтня. Міністер війни видав розпорядженє, котрим остро наказує командантам і офіцирам брати участь в демонстраціях політичних a навіть вести політичні дискусії в публичних місцях. Приказує дальше увзглядняти місцеві відносини національні, щоби не дразнити населеня. — Міністер торговлї предложить проєкт закона дотично устроєня в 1895 р. краєвої вистави в честь 1000-лїтних роковин истнованя Угорщини.
Ліберец 6 жовтня. Намістник підвисшив нагороду за викритє злочинцїв на 10.000 зр.
Петербург 6 жовтня. Цар з родиною виїхали вчера на яхтї "Звізда сїверная" до Копенгаґи. — Найновійшій указ царскій наказує цїлковиту руссіфікацію публичних урядів Фінляндії і обмежає права фінлянского сойму. — Сего року не буде нїяких балїв двірских a сі гроші роздасть ся між потерпівших від голоду.
Рим 6 жовтня. Телєґрами короля не оповістить ся, бо в нїй король строго ганить ватиканьских демонстрантів і се могло би причинити ся до більшого розярена населеня.
Лондон 6 жовтня. В Мексику напали Индіяне на нїмецку кольонію і вимордували 200 людей. 