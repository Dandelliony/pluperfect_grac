◦ ◦ ◦ ◦ ◦ ◦ ◦ ◦ ◦ ◦

Виїзд "Бояна" до Праги вчера вечером о 8 годинї зібрав на двірци зелїзницї Кароля-Людвика численну публику, зложену не лише з тих, що відїзджали до Праги, але і з тих, що відпроваджували відїзджаючих на зелїзницю. Для участників їзди було призначених 6 ваґонів з написями "Львівскій Боян". В однім помістив ся хор, в двох женщини [около 60], а в инших прочі участники. На участників, котрі мають всїдати на дальших стаціях, полишено один ваґон порожний. Перед виїздом зароїв ся перон, співаки повсїдали до ваґону і заспівали. Ті, що не їхали, а прощались з "Боянами", особливо академики, не могли нажалуватись на лихій стан своїх фінансів, що не позволив им прилучитись до щасливих... Щиро прощались з відїзджаючими зіставші на перонї. З далека чути було спів хору. Нехай же "Боян" покаже Чехам, що "наша пісня, наша дума, не вмре, не поляже", а розкаже, що доки наша пісня лунає і жиє, в нас доти не пропаде надїя на житє! Нехай лунає пісня по всїх краях Славян, най славу України голосить наш "Боян"!
Добра Чернявку коло Садагори на Буковинї, величезну маєтність бл. п. Петріни, набуває ґр. Теодор Лянцкороньскій зі Львова за 625.000 зр. Точки договору вже підписані, розходить ся лиш ще о угоду з вірителями табулярними, що після Graz. Pol. має перед кінцем 1891 р. наступити.
Кости мамута найдено сими днями в селї Рошневі над Днїстром, повіта товмацкого, на ново-заложенім кладовищи. Кости ті найдено в глубинї одного метра, в великій скількости і безладно порозкидувані. Щоби их вибрати з землї, треба глубоко копати, бо всї они прикриті грубою верствою намулу. Таке копанє вимагає великого накладу грошевого.
Самоубійство. З Коломиї доносять, що в селї Лючи коло Яблонова повісив ся 13 н. ст. липня селянин Лесь Коцелюк, 61-лїтний чоловік, полишаючи вдову і троє дїтей в крайній нуждї. Причиною самоубійства була розпука, викликана градобитєм, котре знищило недавно засїви в сїй околици та грозить нуждою і голодом.
Дрібні вісти. Міністерство справ внутрішних удїлило п. Мих. Нїмчевскому маґістрови фармації з Борщева концесію на аптику в Борщеві. — У Львові помер Юл. Мош, емерит, совітник намістництва в 77 р. житя. — Величезний, гарний метеор показав ся сими днями у Відни. — З Ріо-Янейро в Бразилії доносять, що в одній бразилійскій провінції увязнено чоловіка, котрий забив а відтак зїв кільканацять осіб. 