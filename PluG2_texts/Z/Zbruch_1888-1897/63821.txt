◦ ◦ ◦ ◦ ◦ ◦ ◦ ◦ ◦ ◦

Катедра всемірної исторії на універсітетї львівскім опорожнена по смерти Ксав. Лиского, вже обсаджена. Именованє упало на д-ра Дембиньского, дотеперішного приватного доцента в Кракові. Dziennik Polski, згадуючи о тім именованю тім, каже, що оно викликало в кругах львівских историків пригноблююче вражінє тим більше, що сенат академічний університету львівского навіть не брав кандидатури д-ра Дембиньского під розвагу, а представив міністерству трех инших кандидатів а то: д-ра Людвика Кубалю, д-ра Адександра Семковича і д-ра М. Фінкля.
Зарядженє в справі еміґрації. В послїдних лїтах збільшила ся значно еміґрація австрійских підданих до Америки і дуже богато таких виходцїв вернуло назад до Европи без средств до житя. Суть то по більшій части жиди галицкі і угорскі, котрі з своїми родинами, часто навіть з малими дїтьми удають ся до Нового Іорку, однако вертають з-відтам нужденні на голяндских пароходах до Амстердаму і Ротердаму, де стають тягаром для тамошних консулятів, що мусять им давати поміч грошеву і помагати в поворотї до краю. Походить се головно з-відти, що правительство Сполучених Держав північної Америки ставить тепер різні трудности жидам, видаленим з Россії і не хоче их зовсїм допустити, щоби они поселяли ся в Америцї. Давнїйше не пускали до Сполучених Держав лише таких еміґрантів, котрі яко убогі, могли стати ся тягаром для громад, однако тепер держать ся там строго приписів о еміґрації і власти не допускають на американьску землю також і тих виходцїв, що мають т. з. цертифікати підмоги, видавані жидівским товариством в Америцї так, що власне той, хто виказує ся таким цертифікатом, не буде певно допущений до Америки. Щоби отже зарадити такій еміґрації, що лише наражує виходцїв на страти, одержали власти краєві порученє, уважати на дїяльність аґентів товариств пароходної плавби і поучувати еміґрантів, що аґентам не иде о забезпеченє екзистенції виходцїв, а тілько о доставленє як найбільшого числа подорожних своїм товариствам.
Віче женщин скликують панї Ядвига Чайковска і Фелиція Прухковска на день 10 н. ст. цвітня до львівскої ратушевої салї. Предметом нарад буде справа допущеня женщин до студій ґімназіяльних і університетских.
Двох звістних злодїїв Якова Гаса і Іосифа Стефановича арештували вчера аґенти поліційні в однім з львівских шинків, де они оба справляли своїм товаришам бенкет. При арештованих найдено значну суму грошей, походячу ймовірно з обікражи церкви в однім селї, положенім дальше від Львова.
Перед львівским судом присяжних веде ся тепер карна розправа против жида Аврама Трахтенберґа з Улашова о обманьство. Трахтенберґ видурив від селянина Стефана Мизуна ґрунт, що вартував 600 зр. за 110 зр. а і з тих хотїв єго підступно сквітувати. Однако сему перешкодив брат Мизуна. Стефан уходив в селї загально за дурноватого, тож Трахтенберґ мав легку роботу.
Дрібні вісти. Цїсар дарував громадї Нароль в повітї чешанівскім 100 зр. на будову школи. — Архикнязь Леопольд Сальватор повернув вчера рано до Львова. — Субститутом нотаря в Лютовисках именований п. Іосиф Горчица. — Кс. Іосиф Бучиньскій, професор исторії церковної при духовній семинарії в Тарнові помер, по тяжкій слабости дня 13 н. ст. марта в Верісгофен в Баварії.
Конкурс. Сим розписує ся конкурс на посаду міского лїкаря з річною заплатою 600 зр. Тая посада буде надана провізорично на один рік а пοтім може наступити стабилізація. Обовязком міского лїкаря буде повнити функції поліцийно-санітарні по мисли закона з дня 2 лютого 1891 ч. 17. В. з. кр., оглядини померших, худоби і мяса, а вкінци безплатне ординованє в шпитали жидівскім і заложити ся маючім христіяньскім. Кандидати на ту посаду мають найдальше до 15 цвітня 1892 внести до тутешного уряду громадского свої поданя осмотрені документами в тім законї вказаними і виказати ся, що не переступили 40 року житя. Збараж дня 15 марта 1892. І. КРУ, бурмістр. 