◦ ◦ ◦ ◦ ◦ ◦ ◦ ◦ ◦ ◦

"Львівско-Архіепархіяльні Відомости" приносять сегодня два замітні окружники до духовеньства.
Першій [ч. 1138/Орд.], підписаний всїми трема епископами рускими, забороняє духовенству під строгою одвічальностію держати часописи "Народ", "Хлібороб", "Галицкую Русь" і им подібні. Заборона остає в силї навіть тогдї, коли би згадані часописи назву змінили, а напрям полишили. Урядам деканальним положено на совість, щоби під личною одвічальностію за сповненєм сего глядїли і ординаріятови доносили.
Другій окружник [ч. 1139/Орд.], підписаний також всїми трома епископами, заявляє, що ординаріяти і консисторії будуть держатись дотеперішної етімольоґічно-фонетичної правописи і поручають деканам і священикам, щоби держались тої-ж правописи, але і чистого народно-руского язика.
В Бутинах в повітї жовківскім [знаних з війта; писаря і т. д.] малює ся від осени сего року церков. Отже від якогось часу в польских ґазетах подибували ми різні вісти про якусь "zbrodn-ю" сповнену малярским пензлем в бутиньскій церкві. Вісти ті були досить темні, аж отсе вчерашний Przegląd розказує виразно: яка то "zbrodnia" нїби то мала бути сповнена. В Przegląd-ї таке читаємо: Сими днями приїхала до Бутин комісія слїдча, зложена з пп.: судьї Ясїньского, комісаря Лідля, одного авскультанта і одного фотоґрафа, розглянула пекло вимальоване в церкві, і переслухала наперед раду громадску, війта і писаря при зачинених дверех церкви, а відтак переслухала пароха о. Шелеметка і артиста-маляря п. Томасевича. В пеклї видно між иншими самого Люципера з головою, котра має бути дуже подібна до ц. к. старости Ляникевича, коло него смажать ся в котлї війт Микола Музика, писар Михайло Салик і учитель Должаньскій. Під Люципером на рамі підписано по руски: "Душитель", під війтом: "Морд", під писарем: "Обманець", а під учителем: "Крадїж". Шляхти і урядників вимальованих нема. З Люципера і поданих осіб мала громада велику утїху." Знаючи з досвіду, які то чудовищні річи вигадують ся і кольпортують ся в польских ґазетах, можемо наперед сказати, що все то "non е vero", але треба признати, що "ben trovato"...
Юліян Кузьмович, син бувшого учителя з Кут округа золочівского, б. відличний ученик ґімназії брідскої, одержав на днях степень доктора медицини на університетї віденьскім.
Огонь в бюрі судовім. В недїлю дня 25 н. ст. грудня на польске Різдво повстав огонь в окружнім судї в Вадовицях, котрий мимо того, що скоро був угашений, зробив велику шкоду, особливо в актах архіва нотаріяльного. Причина огню доси незвістна.
Убійства. Оногди пополудни посперечав ся у Львові при ул. Личаківскій мешкаючій зарібник Павло Римар зі своєю пасербицею Марією Данилковою. Суперечка скінчила ся тим що Данилкова хопила сокиру і розвалила вітчимови голову.
На холєру занедужала оногди знов одна особа в Залучи, в повітї гусятиньскім. — З Бродів доносять, що холєра появила ся в селї Рудни коло Радзивилова зараз коло галицкої границї. Занесли єї там россійскі вояки. Доси сконстатовано 8 занедужань і 2 случаї смерти.
Несподїваний подарунок новорічний. Один незаможний купець з одного галицкого місточка післав до Відня угорскій льос червоного хреста і кілька банкнотів, щоби єму виміняно на дукати, котрі хотїв ужити на новорічні подарунки. Однако замість дукатів одержав він 15.000 зр. Именно показало ся, що на єго льос упала головна виграна ще 1 н. ст. серпня.
Утік з дому родинного ученик другої кляси ґімназіяльної у Львові Иван Земля. Збіглець має 14 лїт, єсть чорнявий, а убраний був в сивий довгій плащ і таку саму шапку. Утїк десь до Янова. 