◦ ◦ ◦ ◦ ◦ ◦ ◦ ◦ ◦ ◦

  Віче окружне в Теребовли відбуде ся — як нам доносять — дня 10 н. ст. липня в сали маґістратскій. Віче заповідає ся численне, а тамошні патріоти докладають всякого стараня, щоби віче випало величаво і причинило ся до розбудженя самосвідомости народу. Проґраму віча оповістить ся сими днями.   З Вибранівки пишуть нам: Дня 10 н. ст. червня відбув ся в Вибранівцї в сали будинку шкільного вечерок музикально-деклямаційний, з котрого чистий дохід призначений на внутрішне урядженє церкви місцевої. Церков в Вибранівцї представляє ся з надвору дуже величаво і неоден подорожний їдучи зелїзницею черновецкою; на малій стації Вибранівка міг бачити туй коло двора величаву церков криту бляхою, збудовану на взір костела Домініканів у Львові. Але дуже розчарував би ся сей подорожний, коли би цїкавість запровадила єго до середини церкви, бо тут побачив би він, обдерті з тинку мури, дїри, словом: велике убожество. Зарадити лиху тяжко, бо приходів в наших церквах майже нїяких, а о конкуренції при инших видатках і убожестві наших парохіян годї думати. Тож з вдячностію повитав підписаний гадку о вечерку, бо она мала лиху хоч в части зарадити. Вечерок відбув ся і [взявши на увагу місцеві обставини, сегорічну непогоду, виставу у Львові] удав ся і принїс чистого доходу 30 зр., з чого 5 зр. удїлено на убогу молодїж шкільну. Єсть се каплею в мори великих потреб на реставрацію церкви, але й за то чує ся підписаний до милого обовязку зложити подяку особам, котрі вечерком займали ся. Душею вечерка був п. Людв. Кнобльох, начальник стації в Вибранівцї. Єго то була гадка він не жалуючи нї труду нї заходу, перевів єї в дїло. Часть музикальну взяв на себе п. Калинович, співак-соліст знаний зі свого феноменального барітона з виступів по вечерках у Львові. Не менше заслуг положив п. І. Бжозовскій, управитель школи в Вибранівцї, котрий з своєю женою взяли на себе труд приготованя і украшеня салї. Всїм Вам, Впов. панове комітету місцевого, за Вашу прихильність до церкви, за Ваші труди і стараня складаю щиро-сердечну подяку! Не менше і Вам панї й панове, котрі не жалували труду і безкористовно прибули зі Львова, щоби взяти удїл в співі й деклямаціях і тим вечерок наш уможливили, складаю на сїм місци щиро-руске спаси Біг! — В Вибранівцї дня 29 червня 1884. За комітет церковний Володимир Дорош, місцевий парох.   Віче в Бродах. Дня 25 н. ст. червня завязав ся в Бродах комітет для устроєня повітового віча. Комітет складає ся з 21 осіб. Предсїдателем комітету вибраний адвокат д-р Ив. Должицкій. Віче буде скликане в половинї липня, о чім будуть подані близші вісти.   Архикнязь Людвик Віктор, другій брат цїсаря, приїде до Львова завтра, т. є. дня 1 н. ст. липня, щоби оглянути виставу. Архикнязь забавить у Львові лише один день, а приїде з Рудник, де відвідає ґр. Холоневских. В полудне відбуде ся в честь архикнязя снїданє у кн. Романа Сангушка; пополудни огляне архикнязь виставу, а вечером буде на обідї у маршалка кн. Евст. Сангушка.   Міністер торговлї ґр. Вурмбранд приїхав вчера о 3-ій годинї з полудня до Львова. О годинї 5½ приїхав міністер на виставу в товаристві намістника ґр. Баденього і концепіста міністеріяльного ґр. Хориньского. При головних воротах повитали міністра в имени дирекції вистави: ґр. Стан. Бадені, д-р Мархвицкій, Миколяш і Зелиньскій. Міністер оглянув палату штуки, мавзолей Матейка, павільон мисливства і лїсництва, павільон міністерства скарбу, радехівскій склад дерева ґр. Стан. Баденього, боїще ґімнастичне Соколів, віддїл етноґрафії і бориславску виставу воску земного. О годинї 7-ій відїхав міністер з намістником до міста. Нинї о годинї 11-ій перед полуднем ґр. Вурмбранд удїляв авдієнцій, а пополудни оглядав знов виставу.   Селяне на виставі краєвій. "Галичанин" доносить про таку характеристичну пригоду. Вислані дїдичем Пайґертом зі Стрептова, каменецкого повіта, селяне приїхали вправдї до Львова, але зайшовши до одного з павільонів, не хотїли в нїякій спосіб з него вийти, бо — як казали — "пани будуть мстити ся" за 1846 рік. По довгих нарадах дали себе селяне пересвідчити, що их підозрінє було безосновне, але відносили ся з видимим недовірєм до "панів", що опроваджували их по виставі.   Повени. В наслїдок безнастанних, хвилями заливних слот, вилив Днїстер також під Єзуполем. — Простір здовж шляху зелїзничого від Бібрки по Ходорів з обох сторін стоїть під водою вже два тижднї. Залиті поля і огороди. Всї засїви і трави пропали. Так само дїє ся в охрестности Журавна.   Дирекція вистави взиває всїх продуцентів набілу, щоби найдальше до дня 6 н. ст. липня зволили прислати до рільничого павільону на площу вистави молоко, сметану і масло, бо ті предмети будуть оцїнюватись дня 7 н. ст. липня о 10-ій годинї рано.   Дѣло 