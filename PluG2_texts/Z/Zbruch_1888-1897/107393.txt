◦ ◦ ◦ ◦ ◦ ◦ ◦ ◦ ◦ ◦

До рускої ґімназії в Коломиї записало ся на сей рік шкільний: до приготовляючої кляси 29 учеників, до першої кляси ґімназіяльної 60, до другої 47, до третьої 32, до четвертої 82, а до пятої 29 — всїх 229 учеників. З наведених чисел видно, що фреквенція в тій ґімназії єсть значна, а коли порівнати сей рік з попередними роками, то показує ся, що число учеників в поодиноких клясях постійно збільшає ся. Сего року прибула пята кляса ґімазіяльна і дасть Біг, що так красно буде розвивати ся руска ґімназія коломийска і на будуче.   Вчера у Львові через цїлий день лив дощ як з коновки. Через те і не могли відбути ся всякі заповіджені забави та й перегони циклістів. Публичні огороди стояли пустками; за те по реставраціях і каварнях було доволї невдоволених з погоди і топили свій гнїв на ню в "гальбах" і "чарочках"... Та ще бодай у Львові з вчерашної зливи не вийшло такої шкоди, як декуди по краю з граду і бурі. Про град з бурею в пятницю мин. тиждня в Станиславові подаємо понизше. Шкода, якої там начинив град, велика по огородах, домах і улицях. В тамошнім заведеню карнім стовк град до тисяч шиб. Також з Лисця в повітї станиславівскім доносять про великі шкоди від граду.   З Станиславова пишуть нам з дня 5 с. м.: В пятницю 4-ого с. м. з полудня упав в Станиславові серед великої бурі град величини волоского горіха. Град позбивав листя з дерев та овочі, наробив немало шкоди в огородовинї, всї вікна у містї, звернені до західної сторони, повитовкав. Буря тревала майже годину, а купи граду стояли в близи домів ще пізним вечером. Які шкоди починив град в околици Станиславова, поки-що не знати.   Огнї. З мести за відмову милостинї підложила 12-лїтна дївчина сирота огонь дня 2. с. м. в Хомяківцї коло Гвіздця [пов. коломийского]. Огонь грозив цїлому селу, але на щастє пригасили єго инжінєри заняті трасованєм зелїзницї в тій околици.   Розправа карна против Пнячка vel Малиновского, що яко урядник в львівскім заступництві краківского товариства обезпечень, спроневірив на шкоду того товариства 22.552 зр., відбула ся в суботу перед звичайним трибуналом краєвого суду карного у Львові. Трибунал засудив Пнячка-Калиновского лиш на рік тяжкої вязницї і на заплату товариству 22.518 зр. відшкодованя. О сїй розправі напишемо ширше.   Передвиборчій спис населеня у Львові відбуде ся дня 15 жовтня с. р. при помочи ліст розісланих комісаріятами дїльниць властителям домів і зарядам институцій.   Нинїшна молодїж. В четвер ставляв ся в черновецкій ґімназії син урядника Д. до висшої кляси ґімназіяльної. Коли син сидїв при испитї, батько робив припадково порядок в своїм столї і замітив, що нема набитого револьвера. І в-мить догадав ся правдивого стану річи. Отже побіг скоро до ґімназії, викликав сина з кляси і почав перешукувати єго кишенї. І дїйстно найшов у сина свій револьвер. Коли запитав сина, на що він потребує револьвера, син відповів просто: "Я хотїв застрілити ся, як би-м не здав испиту"...   Від чверть столїтя заручені — таке рідко лучає ся. В р. 1872 заручив ся в Бернї агент Л. з далекою своячкою панною Марією Г. Тітка судженої, дуже богата женщина, не похвалювала того вибору сестріницї і заявила, що не дасть їй нї крейцаря, коли піде за аґента. Але тїтка була вже стара і слабовита, тому суджені постановили ждати на єї смерть. Тимчасом тїтка пережила ще 24 роки. Умираючи записала в завіщаню цїлий свій маєток паннї Г. Тепер пара суджених має здержати ся з вінчанєм аж до 1897 року, раз тому, щоби минув час жалоби, а друге, щоби обходити вінчанє в 25-лїтні роковини заручин.   Дрібні вісти. Дня 8 с. м. о 7 годинї вечером відбуде ся в Кракові в костелї св. Николая вінчанє п. Володимира Бермеса, ц. к. асистента цлового, з панною Любиною Заячківскою, дочкою п. Тита З. — На другій тиждень ві второк і в середу зачинають ся жидівскі свята "трубки", а заразом новий рік 5657-ий після єврейского калєндаря. — Трупа женщини викинули филї Сяну під Радимном; має се бути одна з двох утоплених піонерами дївчат перед двома недїлями в Перемишли. — У Львові померла Л. Гнївошева жінка Стан. Гнївоша віцепрезеса галицкого товариства кредитового земского.   Дѣло 