◦ ◦ ◦ ◦ ◦ ◦ ◦ ◦ ◦ ◦

Стан бібліотеки Народного Дому у Львові. З кінцем червня с. р. списано і уложено в музею крилошанина Ант. Петрушевича, становлячім осібну часть бібліотеки Народного Дому, в першім півроцї с. р. 882 творів в 1418 томах. Разом з попередними єсть доси в тім музею упорядкованих 6150 творів в 9014 томах. — В VI-ій сали бібліотеки Народного Дому списано і уставлено в згаданім часї 490 творів в 640 томах. — Тепер єсть в музею крил. Ант. Петрушевича і в бібліотецї Народного Дому списаних і уставлених 28.524 творів в 49.672 томах.   Нова стипендія, основана бл. п. Константином Кмицикевичем, б. совітником висшого суду краєвого і сеніором Ставропигійского Института війде в житє з початком слїдуючого року шкільного. Стипендія буде виносити 115 зр. і призначена передовсїм для свояків покійного. Стипендійним капіталом управляє Ставропигійскій Институт, котрий буде і надїляти стипендією.   Стипендії для сиріт. З днем 1 вересня с. р. будуть опорожнені стипендії з фундації міста Львова по 72 зр., призначені для сиріт хлопцїв і д]вчат, школярів міских шкіл народних, покінчивших 5, а не переступивших 12 лїт житя. Стипендіями можуть користувати ся сироти до окінченя народних шкіл. Поданя треба вносити до маґістрату найдальше до 20 вересня.   Міністерство справ внутрішних розіслало до властей краєвих обіжник, котрим упоминає, щоби власти супротив поодиноких випадків холєри в Галичинї і Конґресівцї старали ся всїми силами поборювати пошесть. Дальше заборонює обіжник привозити з Россії стару одежу і шмати. Особи, що приїздять з-відтам, підпадають під пятидневний лїкарскій нагляд; в Галичинї, головно на північній граници, мають бути в як найкоротшім часї заведені ревізійні стації; в околицях над долїшним Збручем і Днїстром, де в послїдних часах появила ся холєра, приказує міністерство подїлити громади на ревізійні округи, а на чолї кождого такого округа стане холєричний лїкар, що буде мати обовязок відвідати що день кожду громаду округа, плекати недужих і робити санітарні ревізії.   Стипендії на подорожі наукові до Италії і Греції одержали: учитель ґімназії в Стрию Романьскій і дїйстний учитель школи реальної у Львові Литиньскій.   Подрібні пляни на будову зелїзницї з Галича до Тернополя викінчені вже в червни і предложені ґенеральній дирекції. Незабаром мають приступити до будови на цїлій просторони.   Конфіската брошури на виставі. Поліція сконфіскувала на площи виставовій польску брошуру п. з. "3,765.702 анальфабетів", котру роздавали даром відвідуючим виставу. Конфіскату заряджено на тій основі, що свобідна кольпортажа заборонена в Австрії, а виїмок становлять лише цїнники.   Повідомленє родини о смерти вояків. Міністерство війни розпорядило, щоби власти войскові безпроволочно повідомлювали родину про смерть вояків, що служать в армії, так щоби родина померших могла брати участь в похоронї. Такі повідомлена обовязана власть войскова висилати лише в часї мира. Єсли родина помершого вояка так віддалена, що почтою не могла би бути повідомлена так скоро, щоби вспіла прибути на похорон, то власти войскові обовязані повідомити єї телєґрафічно. Кошти сих телєґрам буде покривати буджет войсковий. На случай, єсли би родини помершого в часї мира вояка не можна було віднайти, має власть войскова повідомити про смерть дотичну доповняючу окружну команду, а она обовязана се повідомленє передати тим повітовим або комітатским цивільним властям, до котрих належав помершій вояк. В повідомленю властей цивільних треба подати коротке націоналє, день смерти і місце похороненя покійного.   Самоубійство. Дочка тернопільского міщанина Чубатого, 16-лїтна дївчина, кинула ся в суботу в намірі самоубійчім під колеса льокомотиви і погибла на місци. Причина самоубійства не звістна.   Убійство. Дня 19 н. ст. червня убито начальника громади Корнева в повітї городеньскім. Підозріних о убійство арештувала жандармерія і відставила их до суду.   Нещастні пригоди. Від Коропця доносять: Ицик Земан бувшій шинкар, а тепер властитель села Остри, наймив трех селян до направи хати в само свято св. Ивана Хрестителя. Нефахові селяне взяли ся за роботу незручно, а падаючій дах розбив голову Ваврона Миски. Убитий лишив жінку і троє дїтей. — До отвертого каналу при ул. "Під Дубом" у Львові упав оногди властитель реальности Ант. Яворскій і убив ся на місци.   Дѣло 