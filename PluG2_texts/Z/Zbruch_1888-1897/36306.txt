Маршалок краєвий а руске письмо.

Як-раз перед виїздом маршалка краєвого ґр. Тарновского зі Львова до Борщівского повіту — де то в Окопах рускій священик о. Амвросій Сїчиньскій витав єго і другу Ексцеленцію, намістника гр. Баденього, польскою промовою, — лучив ся в будинку соймовім у Львові такій факт:
З одного села прибула депутація селян з стрийского повіту в важній громадскій справі до Єго Ексцеленції маршалка краєвого, ґр. Тарновского, шукаючи у найвисшого достойника краєвої автономії справедливости і помочи. А що, як звичайно дїє ся, депутація складала ся з самих селян і виїхала з власного почину, тож прибула до Львова голїруч, без всякого письма. Депутації пораджено, щоб она постаралась о списанє своїх жалоб на письмі, і селяне удали ся в тій справі до одного знакомого им у Львові Русина, п. К., а заразом попросила єго, щоб він потрудив ся з ними і завів их перед Ексцеленцію.
П. маршалок приймав депутацію на подсїнних коридорах, а п. К., привівшій депутацію до пана маршалка, почав поясняти п. маршалкови устно цїль депутації.
— A macie jakie pismo? — поспитав п. маршалок селян.
Селяне подали письмо. П. маршалок глянув на письмо і сказав:
— Та cóż z tego, kiedy to pismo rossyjskie!
— Нї, Ексцеленціє, се не россійске письмо, — відповів п. К, — се наше руске письмо, то саме письмо, котрим печатають ся і в школах наших уживають ся шкільні книжки.
— Kiedy ja tego pisma czytać nie umiem! — каже дальше п. маршалок.
— Ми були на те приготовані, — відповідав п. К., — що Ваша Ексцеленція може не умієте читати руского письма, тому позволь те, що я сам відчитаю Вашій Ексцеленції зміст сеї жалоби.
Але Ексцеленція не лиш не умів читати руского письма, але й не розумів рускої бесїди, тому почав на всї сторони оглядати ся і посилати за якимсь паном. П. К. почав відчитувати дуже повільно і розважно зміст письма.
— Ale cóż z tego, kiedy to pisane rossyjskiem pismem! — знов відозвав ся п. маршалок.
— Я запевняю Вас, Ексцеленціє, що се то саме письмо, яким пишуть ся і печатають ся на рускім язицї соймові справозданя! — каже п. К.
— Dlaczegóż nie pisać łacińskimi literami
— Ваша Ексцеленція, — відповів на те п. К., — нарікаєте, що се письмо написане россійскими буквами, отже не нашими, а кажете нам писати латиньскими. Та се також не наші, як уже сама назва показує. Я ще раз запевняю Вашу Ексцеленцію, що се наше, питомо-руске письмо, якого уживає ся в Галичинї і яке приписане законами для ужитку в публичних школах і урядах. Єсли ж Ваша Ексцеленція не умієте читати сего законного письма, то вже не наша вина.
Втім п. маршалок побачив якогось возьного, — мабуть "Шимоном" єго назвав, — і прикликав єго до ради.
— A wy umiecie takie pismo czytać?
Возьний, що стоячи з боку, знав о що ходить, уже лише глипнув на письмо, лише здвигнув плечима тай каже:
— Ja po rossyjsku nie umiem, proszę Ekscelencyi!
Тогдї п. К. попросив п. маршалка, що-би єму звернув письмо, а видячи, як не мило було все те чути і бачити людям хоч из села, та все таки людям интеліґентної селянскої верстви, що уміють любити своє і ним дорожити, промовив до маршалка тими словами:
— Ексцеленціє! Сі люде прийшли шукати у Вашої Ексцеленції, яко найвисшого достойника краєвої автономії, для себе справедливости, а будучи зовсїм чужими в нашій столици, просили мене, щоби я их перед Вас завів. Я і написав им се письмо, о котрім я Вашу Ексцеленцію не міг переконати, що оно — руске. Вашій Ексцеленції стоїть до волї, преняти сю жалобу або відкинути єї, а я віддаю єї в руки самих селян, для котрих я, спів чуючи их кривдї, в добрій вірі єго писав і их самих шукати справедливости сюда завів. Я-ж сам довше присутним тут бути не можу, а Ваша Ексцеленція зволять дарувати, що я буду мусїв факт сей, оскорбляючій чувство національне Русинів, подати під осуд публичної опінії...
Сказавши се, п. К. уклонив ся і одійшов.
Селяне остали ся з письмом, не знаючи що почати... Остаточно опинили ся в однім бюрі, де урядник міг их порозуміти і дати им поясненє в их справі. 