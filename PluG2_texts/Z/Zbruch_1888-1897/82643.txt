◦ ◦ ◦ ◦ ◦ ◦ ◦ ◦ ◦ ◦

  Подорож цїсаря до Галичини. Після дотеперішних диспозицій прибуде цїсар дня 3 н. ст. вересня до Ярослава, де відбудуть ся маневри корпусів в днях 3, 4 і 5 вересня. Дня 6 вересня удасть ся цїсар до Краківця і перебуде там до 8 вересня. Того-ж дня відїде цїсар на Радимно, Перемишль, Стрий і Лавочне на Угорщину.   Заборонене віче. Радикали рускі (?) загадали скликати віче до села Поздяча коло Перемишля. Проґрама нарад обіймала справи: загального голосованя, збірних громад, перекопу на Сянї для спусту вод, громадских ловів, моченя конопель і т. и. Комітет внїс до перемиского староства повідомленє о вічу, але що поданє було спізнене, то староство заборонило віче. Люде з Поздяча і доохрестних сїл не надїяли ся такої відповіди староства і богато их зійшло ся на назначений день. Говорять, — що незабавом мають радикали скликати друге віче до села Торок з такою самою проґрамою нарад, яку уложено для віча в Поздячи.   Записи до львівских шкіл народних і видїлових розпочнуть ся дня 29 н. ст. серпня і будуть тревати до 31 включно. Наука шкільна розпочне ся дня 3 н. ст. вересня торжественним богослуженєм. Испити поправчі будуть відбувати ся 1 і 2 н. ст. вересня.   Страшна буря з громами лютила ся дня 17 н. ст. серпня в околици Гологор коло Золочева. Буря тревала з малими перервами від 8-ої години вечер до 2-ої по півночи поломила і повивертала богато дерев та порозкидала по полях збіже. Громи позапалювали богато полукіпків а в Гологорах ударив грім в стайню п. Тад. Дзендзелевского і спалив єї. В стайни згоріло 24 штук рогатої худоби і двоє безрог, а 16 коней поразив грім. З тих 5 вже погибло, а 11 мучить ся ще. Згоріла також шопа з сїном і знаряди господарскі. Худоба не була обезпечена.   Анкета промислова у Відни, що перед кількома днями покінчила свої наради, радила 300 годин, бо відбула 42 засїдань, з котрих найкоротше тревало 5 годин, але були й такі, що тревали 8 а навіть і 9 годин. Паперу списано в тій анкетї більше як 20.000 листів, бо на кождім засїданю записувано ризу паперу з 500 листами. Експертів візвано 401, а то: з Відня 61, з Галичини 85, з Австрії долїшної 17, з Австрії горішної 10, з Каринтії, Тиролю і Буковини по 13, з Чехії 73, з Морави 34, зі Шлезка 27, з Стирії 21, з Країни 11, з Сольногороду 9, з Форарльберґа 5, з Гориції 4, Трієсту 3 і з Дальматії 2. Явило ся перед комісією і зложило зізнаня 365 експертів. Титулом дієт і коштів подорожи виплачено им звиж 15.000 зр., послам засїдаючим в комісії плачено по 15 зр. денно дієт, разом звиж 20.000 зр., стеноґрафи коштували 6000 зр., а папір, прибори до писаня і кошти друку протоколів винесуть що найменше 10.000 зр., т. зн. що само зібранє матеріялу до реформи закона промислового коштує близько 45.000 зр. Треба надїятись, що сей видаток принесе добрі успіхи.   Дурисвіт. Перед віденьским судом присяжних ставав оногди якійсь Шпільман, по званю токар морскої пінки. Минувшого року почав він оголошувати в часописях краєвих і заграничних анонси, в котрих поручав нїби винайдений собою "интензивний прилад світляний", що видає гарне світло без сїрнички лише по виймленю корка. Сей прилад поручав він особливо зарядам купелевим, готелям, купцям і т. ин. Кількасот легковірних зловило ся на сю приману і спровадило ті прилади по цїнї від 5 до 15 зр. Однако дуже завели ся, бо замість сподїваного "интензивного приладу світляного" дістали звичайну фляшочку, в котрій було кілька ложок звичайного олїю і кусник фосфору. По відотканю фляшочки вьідавав фосфор в наслїдок оксидованя на хвильку слабе світло. Обманця арештовано і найдено в єго мешканю нових замовлень того "приладу" на 7.000 зр. За анонси завинив він різним часописям 4.000 зр. Трибунал засудив єго на 5 лїт тяжкої вязницї.   Дрібні вісти. В Кракові застрілив ся Станислав Островскій, бувшій урядник тамошної каси ощадности, родом з Долини. Самоубійник числив 51 лїт.   Дѣло 