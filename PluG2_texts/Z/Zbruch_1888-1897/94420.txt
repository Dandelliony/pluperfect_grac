◦ ◦ ◦ ◦ ◦ ◦ ◦ ◦ ◦ ◦

В Бережанах завязало ся дня 20 с. м. товариство взаїмного кредиту "Надїя", товариство зареєстроване з обмеженою порукою на взорець перемиского товариства "Віра". На першім загальнім зборі вибрано дирекцію, в котрої склад увійшли д-р Андрій Чайковскій, Лонгин Глїбовицкій і о. Иван Мащак. До управляючої ради увійшли Василь Яворскій яко предсїдатель, о. Иларій Стеткевич яко заступник, а Сильвестер Лепкій яко секретар, Віктор Шараневич, о. Іоахим Федюк і Семко Савчук. Товариство входить в житє зараз по зареєстрованю єго в ц. к. судї окружнім в Бережанах.   Між посмертними рукописями пок. проф. Омеляна Огоновского знайдено — як довідуємось — приготовану статью про руску літературу для видавництва Oesterreich in Wort und Bild і родина вислала єї на руки проф. Цайсберґа до Відня.   З вечорниць свято-Миколаївских, які устроїв "Клюб Русинок" дня 17 с. м. було чистого доходу з буфету і вступу 41 зр., з розпродажи робіт ручних жертвованих панною Ольгою Барвіньскою 19 зр. а добровільних датків, зложених на руки панни І. Федаківної 15 зр. 20 кр. — разом 75 зр. 20 кр. З того призначив "Клюб Русинок" на товариство "Руслан" 30 зр., на "Шкільну Поміч" 30 зр., а на коляду для учениць рускої школи вправ 15 зр. 20 кр. — Г. Шухевичева.   Товариство Народна Торговля у Львові купило від панї Узємблової [вдови по Узємблї властителю торговлї річей церковних] каменицю в ринку і має перенести ся до неї з Народного Дому уже з весною 1895-ого року. Куплена камениця широка на три вікна з фронту [як звичайно каменицї в ринку у Львові] збудована на три поверхи, має довгу офіцину і просторі пивницї. Купно сеї каменицї має для Торговлї з кількох оглядів важні користи. По перше: місце на склеп в ринку далеко користнїйше нїж дотеперішне на розї "Народного Дому" при площи Castrum, де рух досить малий. А по друге: нинї дирекція Торговлї не мала місця в Народнім Домі, то мусїла містити ся в иншій каменици. Тепер склеп, маґазин і комната до снїдань мати-муть вигідне поміщенє на долинї купленої каменицї а оден з поверхів може бути ужитий на канцелярії і на поміщенє практикантів Торговлї. Взагалї купно сеї каменицї мусить мати лиш користний вплив на дальшій розвиток нашого поважного товариства торговельного.   П.М. Павлик, редактор "Народу", видав сими днями брошурочку [8 сторін друку] п. заг. "Правительственні конспірації у Россії", в котрій помістив три тайні документи з канцелярії ґенерала жандармского в Кіїві Новицкого. Документи мають походити ще з осени сего року. Першій — "Инструкція генерала Новицкого своему аґенту в Галиціи", другій — "Конспиративное письмо генерала Новицкого за границу", третій — "Списокъ эмигрантовъ, которых желательно было бы добыть в Россію". В двох перших документах містять ся инструкції для аґента в Галичинї з різними припорученями [слїдити революційний рух польскій у Львові і Кракові а також рух руских радикалів ["кружок Ив. Франка"], слїдити звязи их з людьми в Россії та й доносити про все і т. д. В другім письмі ґен. Новицкій жадає від аґента донесень про участь Соколів польских з Россії в виставі львівскій, про студентів Дубляньских, про Zjednoczenie towarzystw młodzieży polskiej, про польскі товариства "Лютня", "Опіка над молодежію", про "гнїзда Сокільскі" і др. В третім документї поданий єсть спис 25 осіб, котрих мав би аґент старатись звабити в Россію. П. Павлик нїчо не говорить о особах, до котрих ґен. Новицкій адресував свої письма. З тексту их можна догадуватись, що не всї були звернені до одної особи. Галицкій аґент Новицкого, до котрого відносить ся перше письмо, не мешкає видко у Львові, бо в 10-ій точцї припоручуєсь єму: обезпечити собі постійні зносини зі Львовом і бути завсїгди в курсї "революційних предпринять" кружка Франкового. Особа, котра доручила п. Павликови ті документи, пише, що ґен. Новицкому в Кіїві віддав міністер Дурново під оруду увесь юг Россії, Царство польске і Кавказ, то він тепер стараєсь пустити корінє і в Галичинї, витворювати і роздувати "справи", застрашувати царя і скріпити панованє реакціонерів. А п. Павлик додає від себе: "Тепер, коли в Россії через деякій нахил царя до лібералізму реакція напружає всї сили для того, щоби вдержати ся, і для того пхнути царя в террор, — з другого боку підносить уся вільнодумна Россія чесний обовязок австро-угорских Русинів стати рішучо по боцї вільнодумцїв і не то не мати нїчого спільного з тими нашими москвофілами, що підпирають в Россії реакцію, а вважати их і ворогами і руско-україньского і велико-руского народу, ворогами, котрих треба поборювати на-рівнї з ворогами нашого народу в Австро-Угорщинї".   Пригода на зєлїзници. Дирекція зелїзниць оповіщує: З причини зле уставленої зворотницї на стації в Олешичах, поїзд особовий ч. 912 дня 20 с. м. наїхав і ушкодив 2 вози на бічних шинах. — З осіб тілько кондуктор почтовий легко скалїчений.   Дирекція краєвої вистави повідомлює виставцїв, котрим признано нагороди, що почетні дипльоми, золоті і бронзові медалї, та похвальні листи комітету вистави, дальше золоті і срібні медалї торговельних палат призначені для львівских виставцїв, будуть видавати ся почавши від суботи 22 с. м. за оказанєм відповідної лєґітімації в бюрі вистави (ул. Ягайлоньска ч. 15) що день з виїмкою недїль і свят від 9—12-ої години перед полуднем. Державні медалї та срібні медалї комітету вистави будуть видавати ся аж в другій половинї сїчня 1895 р.   Метеор. Минувшої пятницї около осьмої години вечером появила ся на північнім небосклонї над Болестрашичами, перемиского повіта, огнена куля, величини чоловічої голови, з огненим хвостом, 5 метрів довжини. Метеор перелетїв як блискавка лук около 50 метрів довжини в напрямі Валяви і зчез в облаках, а мав таке сильне світло, що селяне з Болестрашич вибігли з хат, гадаючи, що в селї вибух огонь.   Дрібні вісти. Маґістрат міста Живця подав нам до відомости, що рада міста надала почетне горожаньство міста Живця пп. Брониславови Сондецкому нотареви та й бурмістрови і Зенонови Данкевичеви, ґеометрови евіденційному і радному міста, за особливі заслуги для піднесеня і розвитку міста. [П. Зенон Данкевич честний Русин, колишній ученик станиславівскої ґімназії, заточник на Мазурщинї.] — Рада міста Долини надала почетне горожаньство кн. Ад. Сапізї, ґр. Каз. Баденьому і д-рови Мархвицкому. — Доповняючій вибір трех членів ради повітової в Чешанові з ґрупи більшої посїлости відбуде ся дня 28 н. ст. сїчня 1895 р. — Професор д-р І. Шпільман именований тимчасовим директором школи ветеринарії у Львові. — Доцент університету д-р Ґ.Пйотровскій обіймив в львівскій школї ветеринарії виклади фізіольоґії і фармакольоґії. — Сими днями помер в Долинї Ив. Вандик, концепіст староства в 34-ім роцї житя.   Дѣло 