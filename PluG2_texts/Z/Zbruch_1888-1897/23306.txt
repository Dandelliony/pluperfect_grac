◦ ◦ ◦ ◦ ◦ ◦ ◦ ◦ ◦ ◦

Маневри. Між сегорічними маневрами, які відбудуться в Австро-Угорщинї, найзнатнїйші будуть маневри кавалерії в вересни між Сяном і Вислою. Околиці ті оглянув архикнязь Альбрехт і заповів, що на ті маневри зїде цісар до Галичини та замешкає правдоподібно десь недалеко Краківця в якімсь дворї шляхотскім.
Шануймо своє і себе! В Рогатинщинї їздить по селах хирург, щоби щепити віспу. Уряди парохіяльні видають "Викази дїтей до щепленя віспи". І от що показуєся: На вісїмнацять таких виказів були лиш чотири писані по руски, а всї инші по польски. Викази по руски видали уряди парохіяльні: Черче, Підкамінь, Долиняни і Белківці, а по польски: Рогатин, Дегів, Псари, Підгородє, Потік, Залипє, Заланів, Дички, Виспа, Любша, Мелна, Дулиби, Підбір і Фрага.
Вибух газів в копальни нафти. З Майдану коло Солотвини (в Станиславівскім) доносять: Дня 4 н. ст. червня з полудня, коли підчищували яму "Вандзя" в копальни нафти Ст. Щепановского і Ст. Янишевского, наступив сильний і несподїваний вибух ропи і в тій самій хвили страшна експльозія газів. Ціла яма станула в одній хвили в огни. Співвластителя копальнї, п. Янишевского і наставника ями п. Олеха, котрі стояли кільканацять метрів від ями, кинув вибух на землю і сильно попарив. Техничний управитель копальнї, инжинир п. Цайтлебен, котрий кілька минут перед тим вийшов з ями, щасливо минув катастрофу. Хотяй в копальни заведені всякі можливі осторожности, то не можна було виминути сеї пригоди, бо цілі хмари газів виринувши нагло з ями, досталися до комина машини і там займилися. Опісля ще вдруге наступив вибух в той самій ямі, але вже о много слабшій; поранених одвезли до Станиславова.
Увязненє академиків краківских россійскими властями. В недїлю, 2 н. от. червня, вибралося сорок кілька академиків до Ойцова, за границю, щоби звидїти гарну околицю. Власти россійскі видають участникам т. зв. перепустки. На прогульках стережуть власти пильно, чи не співають австрійскі гостї яких зборонених пісень, або чи не ведуть политичних розговорів. Відтак звичайно при поворотї переводить жандармерія протоколи і пускає до Австрії. Сим разом сталося инакше. Академики гадали в однім місци прогульки, що они самі, і почали співати всїлякі патріотичні пісни, а тимчасом підслухав все те якійсь цивильний агент полиційний і донїс жандармерії. Коли академики вертали, відобрали власти россійскі від них перепустки, списали протоколи і увязнили всїх сорок чотирох. До Галичини вернуло лише щось двох академиків, і зразу не розповідали нїчого о увязненю, щоби родичів увязнених не наполохати, бо гадали, що академиків випустять на волю. Минув і второк, а увязнені не вертали. Тогдї удались академики краківскі до властей университетских і просили о поміч, але ті власти не казали розповідати сеї пригоди, щоби не пошкодити увязненим. Полиція краківска вислала комисаря до жандармерії россійскої о розслїдженє справи, але комисар вернув без академиків. Увязнених пустили вільно в Ойцові, лиш стерегли их, що-би не підходили до австрійскої границі. В середу мали власти россійскі відставити увязнених до Олькуша, а відтак до Кельц і Варшави. Родичі увязнених виїхали за ними, щоби дати им грошей, бо не богато мали они на прогульці з собою. До четверга не випустили ще власти россійскі академиків, а, як кажуть, мали засудити кождого на кару по 20 рублїв.
В заведеню карнім для мужчин у Львові відбудуться піврічні испити, а то 13 червня в II і III клясї а 14 червня в І клясї. Перед испитами дня 13 червня відправиться о год. 8½ в каплици заведеня тиха служба Божа, підчас котрої вязнї будуть пописуватись з музики вокальної і инструментальної.  