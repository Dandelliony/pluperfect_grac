◦ ◦ ◦ ◦ ◦ ◦ ◦ ◦ ◦ ◦

Музики войскові грати будуть в маю: перед намістництвом д. 6, 16 і 28; на високім замку д. 7, 14, 21 і 28; перед генеральною комендою д. 8, 13 і 20; в стрийскім парку д. 9, 22 і 29; в єзуїтскім огородї д. 10, 17 і 24 а перед будинком инвалидів д. 15 і 27. Початок продукцій до 15 мая о год. 5-тій, а по 15 мая о год. 5½ вечером. За кождим разом відограють музики по 8 творів.
Самоубійство секретаря цирку Шумана. До Львова має зїхати в половинї мая цирк Шумана і будинок на майданї Каструм вже викінчений до половини. Всїми тими підготовленями занимався секретар Шумана, Кароль Стробель, котрий вже від місяця пробував у Львові. Стробель був родом з Копенгаґи, з заводу инжинер, жонатий і мав 31 лїт. У Львові почав він вечерами заходити до т. зв. tingl-tangl-ів, і в однім з них при ул. Казимирівскій пізнав шансонетку Ирену Шабадос та залюбився в нїй. Шансонетка знала покористуватись з сеї любови, бо Стробель заплатив за ню єї довги в сумі кількасот зр. Ті видатки платив Стробель грішми Шумана, котрий тепер пробуває в Одессї. Коли вчора вечером робітники від будови цирку прийшли по виплату зарібку, застали дверї зачинені, і тогдї казав властитель "готелю народового" Апперман виважити дверї. На постели застали Стробля неживого; куля револьверова перейшла скрізь скронь. Грошей найшли всего 20 кр. Стробель лишив лист, просячи в нїм повідомити о всїм Шумана і закінчив лист словами: "инакше не могло бути".
Лїкарям войсковим в Прусах наказали, щоби що чотири тижднї мірили обєм грудей у рекрутів. Після того зарядженя узнають за слабого на груди кождого, у кого обєм грудей не виносить половини числа сантиметров довготи тїла. Єсли вправи войскові не зможуть, як звичайно, розширити грудної клїтки у людей слабих на груди, то треба уважати их за маючих наклін до туберкулів і сейчас увільнити их з войска, щоби не заразили здорових вояків.
Дрібні вісти. Намістник гр. Баденій повернув вчера рано до Львова. — Президент суду окружного в Станиславові д-р Паславскій виїхав минувшого тиждня на визитацію судів повітових в Товмачи, Бучачи і Золотім Потоці. — Везувій почав від кількох днїв викидати значно ляву на північно-західну сторону. — В Ґориції помер д-р мед. Генрик Гальскій в 31 році житя; виїхав він там до своєї недужої жени і помер на запаленє легких. — В Кракові помер Иван Ганкевич, докторанд медицини в 23 році житя.  