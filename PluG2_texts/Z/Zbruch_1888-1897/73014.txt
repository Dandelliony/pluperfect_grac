Спомагаймо свої товариства!

Враз зі зростаючою силою і двиганєм народу руского зростають і двигають ся єго товариства і институції. Не лишає ся позаду і наше Товариство педаґоґічне. Оно завдяки трудам всїх патріотів підносить ся до висоти своєї задачі і тілько спільною працею і силою як і жертволюбивостію зможемо піднести єго до такої висоти, на якій оно стояти повинно. Тепер задумало оно збирати та переховувати у себе все, що відносить ся до руского шкільництва від найдавнїйших часів аж до тепер і що посвідчити може розвій руского шкільництва і тогдїшні обставини, а именно старі книжки шкільні від найдавнїйших лїт, часописи, акти і розпорядженя шкільні і т. п., все, що зі шкільництвом вяже ся, щоби колись утворити музей і виставу педаґоґічну. Не на однім подї лежить вязанка непотрібних, а Товариству може пожиточних актів та книжок. Тому нехай кождий загляне в оден і другий куток, а що пригожого знайде, нехай пришле Товариству, а оно ими того та патріотичний учинок впише в памятну книгу!
Другим товариством руским у Львові, що заслугує на всяку поміч і потребує єї, щоб иншим добро чинити, се тов. "Шкільна Поміч у Львові". Рік шкільний давно зачав ся, осїнь кінчить ся і небавом, як говорять і пишуть, настане морозна та довга зима, безвзглядна і найнемилосернїйша пора року для бідаків взагалї, а для бідних родичів з дїтьми в особенности. Обовязком "Шкільної Помочи" — подумати о загально звістній нуждї сих львівских бідаків, котрим доля не усміхає ся майже нїколи, а котрі мимо прикрих злиднїв стоять при рускости і на зазив своїх душпастирів. заповняють своїми дїтьми вже три руско-народні школи у Львові. Завдяки милосерним землякам могла "Шкільна Поміч" справдї помагати тим бідним дїтям, могла давати найбіднїйшій молодежи сих шкіл відповідні книжки шкільні і прибори до науки, молитвенники для церковного богослуженя і конечно потрібну одїж. Що року з ласки жертволюбних Русинів соткам руских дїтей львівских даєся можність і нагоду учитись рускої мови і піснї. Кождого року одна часть дїтей опускає з сердечною вдячностію пороги сих руско-народних шкіл а переходить або до шкіл середних або до ремісла. Всї они чують ся відтак тим певнїйше Русинами, що научили ся і рускої мови і піснї та що через школу і церкву пізнаіли близше свій хорошій обряд та церковне богослуженє. I се буде найбільшою подякою для тих добродїїв, що их спомагали. Так і сего року не забуваймо на сю бідну молодїж, а що хто може, нехай пішле на адресу видїлу товариства "Шкільна Помічь" в Народнім Домі у Львові. 