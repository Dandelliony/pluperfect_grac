◦ ◦ ◦ ◦ ◦ ◦ ◦ ◦ ◦ ◦

Русини повіта жидачівского скликують повітове віче, котре має відбутись в Жидачеві дня 17 н. ст. падолиста о 10 годинї перед полуднем, а на котрім будуть реферати: І. Наше положенє економічне — д-р Евг. Олесницкій. II. Реформа закона громадского і ловецкого — Андроник Могильницкій. III. Реформа виборча — о. В. Давидяк. IV. Наше положенє політичне — д-р Ев. Озаркевич.   Від дирекції руского театру одержуємо отсе письмо: Позаяк товариство Frohsinn в послїдній хвили відкликало своє представленє в недїлю 12 н. ст. падолиста, а перенесло єго на второк 14 н. ст. падолиста, а рівнож в середу вечером займає салю для своїх цїлей, то рускій народний театр виставить в недїлю 12 н. ст. падолиста "Гальку", мельодраму з музикою Монюшка. — "Украдене щастє", народна драма в 5 дїях, відзначена нагородою на конкурсї видїлу краєвого д-ра Ивана Франка буде виставлена в слїдуючім тиждни.   Фотоґрафії з похоронів Маркіянових зняті проф. Шухевичем удали ся вповнї. Значна часть сцен из похоронів увійде яко илюстрації в часописи "Зоря".   Велика зелїзна оранжерія, що становила одну з прикрас ювилейної вистави огородничої в Липску с. р., буде перевезена на площу вистави львівскої і віддана для цїлей огородництва. Середня часть єї призначена на зимовий огород, бо має подвійні скла і прилад до огріваня. Оранжерія має бути виставлена до 1 цвітня 1894 р.   Нерівномірне поступованє. З Городенки доносять до Kurjer-a Lwowsk-ого, що сими днями лучили ся там майже рівночасно два факти, котрі кидають дивне світло на тамошну власть політичну. Перед недавним часом зголосила ся у жидівского рабіна одна католичка з наміром перейти на жидівску віру, щоби повінчати ся з якимсь жидом. Рабін Ашкенази казав єї свому Хаїмкови обмити в "мікві" і відтак без нїяких законів повінчав єї. Власти знали про се, але держачи ся прінципу толєранції, нїчого нїкому не говорили. — Цїлком инакше поступили собі власти в иншім анальоґічнім случаю. Паробок Василь Казимирович з Олїєвої любив ся кілька лїт з жидівочкою, дочкою шинкаря з Олїєвої. Дївчина перебувала найчастїйше в хатї матери Василя, де уважали єї майже за свою, обходила з ріднею Василя всї свята христіяньскі і т. д. Вкінци вивіз Василь при помочи кількох парібків свою Хану до Городенки і тут віддав єї під опіку місцевого пароха, котрий обучивши єї в христїяньскій вірі, мав з нею поїхати до Станиславова, щоби єї там епископ вихрестив. — Коли о тім дізнала ся власть політична, вислала жандарма до родичів Василя, щоби их примусив погрозами видати дївчину, а коли се не удало ся, арештував жандарм Василя під покривкою, що той же разом з Ханою обікрав єї вітця. Суд пересвідчив ся о невинности парібка і увільнив єго. Тогдї приказало староство спровадити дївчину від священика. Пан комісар уживав всяких способів своєї вимови, щоби єї від христіяньства привернути до жидівства, а коли се не принесло успіху, сконфронтував єї з родичами і остаточно віддав им єї. Кагалники очевидно зараз єї вивезли, що й слїд по нїй загиб.   Хвальний Совіт Ставропиґійского Института дарував з початком сего року шкільного 10 зр. на шкільні книжки для бідної молодежи рускої школи им. М. Шашкевича у Львові. За дар сей складає дирекція сеї школи Хв. Совітови именем обдарованої молодежи сердечне "Спаси Біг".   Обкраденє каси. На стації Купка буковиньскої зелїзницї льокальної, розбили невислїджені злодїї дня 7 н. ст. падолиста касу і украли гроші та вартностні папери.   Брутальність офіцира. Nowa Reform-а пише: Дня 7 н. ст. падолиста о 3-ій годинї з полудня при бастіонї н-р 3 в улици Довгій офіцир, здаєть ся з 20 полку піхоти, бив по лици, торгав за волосє і бив шаблею вояка, котрий в наслїдок того падав кілька разів на землю. Се знущанє мало тревати пів години і вояк не був відтак в силї сповняти прикази офіцира.   Перед трибуналом черновецкого суду ставало оногди 23 селян, обжалованих о бійку і забуренє публичного спокою підчас тамтогорічних виборів до ради громадскої в Топорівцях. Трибуналови проводив сов. Ясиницкій. По переведеній розправі увільнено 22 обжалованих і лише Дмитра Рагозу засуджено на 8 днїв арешту.   Панна Ружена Єсенска, учителька в Празї, виготовила переклад Шевченкового Кобзаря на мову ческу. Знатоки, що читали сей переклад, висказують ся о нїм, що цїлком удатний і вірно відданий. Имовірно вийде той переклад накладом ческої Академії наук.   Дрібні вісти. Дня 23 см. відбуде ся в Перемишли вінчанє панни Марусї Згорлякевичівної, сироти по офіціялістї приватнім, з п. Володимиром Чеховичем, сином священика з Боратина. — Передвчера помер у Львові инжинєр Вяч. Ибяньскій звістний у Львові підприємець різних будівель. — В Пилї в Познанщинї, де при верченю артезійскої кирницї в лїтї вибухла з великою силою вода і ледве дала затамуватись, поновила ся катастрофа, бо як звідтам доносять вода добуває ся знов і земля западає ся.   Дѣло 