◦ ◦ ◦ ◦ ◦ ◦ ◦ ◦ ◦ ◦

Видїл тов. "Львівскій Боян" запрошує сим своїх членів і любителїв співу на перші вправи співу хорального, які в четвер з причини похоронів бл. п. Ол. Огоновского не відбулись, на суботу о год. 7-ій вечер. в комнатах "Рускої Бесїди".
Намістник ґр. Бадені по ловах в Буску, котрі покінчать ся в суботу, виїде в недїлю до Кракова, там задержить ся через понедїлок а вечером того дня виїде до Відня на оден день і в середу а найдальше в четвер верне до Львова.
Рада міста Львова. На вчерашне засїданє зійшлось незвичайне число радних, до 70, бо головною точкою нарад мала бути справа вибору місця під будову театру. На початку засїданя згадав президент Мохнацкій про пок. д-ра Олександра Огоновского а радні вставши з місць, віддали честь памяти свого товариша. — Відтак порішено, дати приреченє епископови Гриневецкому, що приймесь єго до звязи громади міста Львова, єсли він постаравсь перед тим о австрійске горожаньство. — До анкети в справі видїлу медичного вибрано відпоручником д-ра Крувчиньского, з заступством д-ра Стройновского. — Прийшла під нараду справа будови театру. Секція санітарна здаючи справу, противить ся будові театру в огородї єзуітскім, на валах гетманьских і на пляцу Голуховских а радить вибрати місце на валах ґубернаторских. Відтак промавляли поодинокі радні, кождий за иншим місцем. При голосованю нї один проєкт не одержав більшости голосів, тож з тої ухвали треба заключити, що громада міста Львова мусить купити якесь місце під будову, а именно або на валах, де стоїть нїмецка ґімназія, або від ґр. Фредри при кінци ул. Академічної, або на ґрунтах Браєра або вкінци вибудувати театр на площи Стрілецкій. І знов цїла справа в сей спосіб змодифікована перейшла до секцій маґістратских.
Дві крохмалярнї отворено в Галичинї під фірмами: "Перша гал. крохмалярня ґр. Стан. Плятера в Себечові" і крохмалярня ґр. Адама Голуховского в Ольхівчику під Гусятином.
Велике банкротство. Парискій банкир Mace утїк з Парижа, бо пассіва в єго банку винесли 21 міліонів франків. Mace основав перед пяти лїтами банк в Парижи і прирік давати від зложених капіталів 10 прц. на місяць. І справді через пять лїт платив приречені проценти, бо щасливі спекуляції биржеві приносили єму величезні доходи. Нараз поховзла ся єму нога, в касї забракло готівки і Mace утїк з Парижа. Банк єго мав 18.000 клієнтів, переважно священиків, бо після книжок начислено их 6.000. З дороги написав листь до комісаря поліції, що їде до Монако, щоби або виграти там потрібні гроші або відобрати собі житє. Відтак повідомляє, що в иншім банку зложив міліон франків а в своїй касї полишив 400.000 франків і ті гроші мають роздїлитись між потерпівпшх клієнтів. Коли в Парижи рознеслась вість о єго утечи, тисячі бідних людей товпились перед банком і аж поліція мусїла удержувати порядок.
Дрібні вісти. Намістник ґр. Бадені устроює сими днями в своїх добрах в Буску лови, на котрі запросив між иншими архікн. Леопольда Сальватора, кн. Сангушка, кн. Ад. Сапіху, ґр. Ант. Водзицкого з Відня, ґен. Віндішґреца. — У вчерашній вістцї про вінчанє п. Роздольского, зайшла похибка, бо має бути з панною Савиною Коржиньскою а не п-ю Кобриньскою. 