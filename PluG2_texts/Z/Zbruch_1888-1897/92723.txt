◦ ◦ ◦ ◦ ◦ ◦ ◦ ◦ ◦ ◦

На черновецкім університетї заповів професор др Стефан Смаль-Стоцкій такі виклади: Руска граматика II. часть. Відмінюванє 2 години; Житє і твори Шевченка 3 години; Участь буковиньскої Руси в рускій літературі 1 година, виклад безплатний. — Сего року завело міністерство на сїм університетї семинар для рускої фільольоґії, на котрім буде читати ся Нестерова лїтопись і вибрані Шевченкові поеми, а також будуть читати ся і оцїняти наукові працї слухачів. Д-р Омелян Калужняцкій буде читати: словеньску граматику; Введенє в студії мітольоґії славяньскої і Вправи в граматицї старословеньскій.   Увязненє селян. З Товмача доносять до Kurjer-a Stanislawowsk-ого, що в тамошнім повітї увязнено перед кількома днями трех селян радикалів, під закидом, що они належали до тайного товариства. Арештованих відставлено до слїдчої вязницї в Товмачи.   О обиду реліґії відбула ся вчера в Кракові карна розправа против Мойсея Ґертлєра, 18-лїтного жидика, що в марті с. р. в часї свят "Пурім" перебрав ся за католицкого священика і дзвонив по улицях так само, як священики, що идуть до недужих з Божим даром. По переведеній розправі признав трибунал Мойсея Ґертлєра винним злочину обиди реліґії і засудив єго на 3 місяцї вязницї.   З Тернополя доносять, що оногди скінчила ся перед тамошним судом розправа против Йося Ґрінгавта, покутного дорадника селян, що — як ми доносили — довгій час використовував селян скалатского повіта. Розправа тревала 8 днїв, в котрих переслухано 60 свідків. Судьї присяжні потвердили на 31 питань лише одно, що-до квоти 4 зр. 60 кр. і трибунал засудив Ґрінґавта на місяць арешту. Засуджений внїс жалобу против виміру кари.   Фальшиві корони. Фальшівники монет розпочали вже фабрикацію пятьдесятькрайцарових австрійских і угорских корон. Именно відкрито, що зі Швайцарії напливає величезна скількість тих монет, а суть так подібні до правдивих, що лиш дуже тяжко дадуть ся розрізнити один від других. Ті фальсифікати, для котрих истнує в Швайцарії осібна фабрика, мають навіть таку скількість срібла що й правдиві корони. Для викритя фальшівників скріплено пограничну сторожу і поручено австрійским консулятам в Швайцарії слїдити за ними.   Лїченє діфтерії методою д-ра Берінґа робить чим раз більші поступи. У Відни, як звістно, призбирано вже кількананять тисячів на фабрикацію нового лїку, а за приміром Відня пійшов і Будапешт та деякі другі міста. У Львові в дитинячім шпитали св. Софії робить вже від недїлї д-р Відман проби з новою методою лїченя, а також в Чернівцях відбула ся оногди перша проба. Именно д-р Флюнкер защепив там двоє дїтей, занедужавших на дифтерію, serum спровадженим від д-ра Берінґа. — У нас зробила початок до публичних складок на сю цїль панї Стефанія Предримирска з Сїраковець, пересилаючи 20 зр. до редакції Przegląd-a, з просьбою, щоби ся редакція зарядила складку на фонд, щоби улекшити львівским лїкарям робити досвіди на свою руку.   Незвичайного признаня удостоїв ся д-р Яків Невестюк від селян з Камінок великих, коломийского повіта. Д-р Невестюк урядував в тім селї в часї холєри яко холєричний лїкар і так умів собі приєднати серця селян, що коли єго перенесено з Камінок до иншого села, селяне просили єго, щоби ще раз до них приїхав. Д-р Невестюк повертаючи по пошести з сеї місцевости, вступив до Камінок. Тогдї зійшло ся на єго привитанє цїле село і війт на чолї ради громадскої піднїс докторови в дарі хлїб, топку соли і рамки меду. Відтак стали тиснути ся до лїкаря всї вилїчені з подарунками і грішми, але він не приймив від них нїчого, толкуючи им, що єго платить правительство. — З того можна пізнати, що й селяне уміють оцїнити труд лїкаря, коли він щиро займе ся недужими і зуміє збудити до себе довірє.   Дрібні вісти. На листу адвокатів з осїдком у Львові вписаний д-р Волод. Соловій, а з осїдком в Комарнї д-р Іос. Ґотліб. — В недїлю 14 н. ст. жовтня відбуде ся о годинї 4-ій по полудни у Відни в греко-кат. церкви св. Варвари вінчанє п. Александра Данкевича, урядника північної зелїзницї, члена товариств "Січ" і "Громади" (внука пок. поета Луки Данкевича) з панною Бертою Трайтерівною, властителькою книгарнї. — Дня 4 н. ст. жовтня відбуло ся в Стебнику, дрогобицкого повіта, посвященє нової лат. каплицї. — У Львові в костелї єзуїтів відбуде ся дня 23 н. ст. жовтня вінчанє кн. Павлини Віндішґрецівної, дочки кн. Людвика Віндішґреца, команданта корпуса, з ґр. Едґаром Генкель von Деннерсмарк, резервовим поручником пруских гузарів. — У Львові помер вчера скоропостижно пенсіонований радник намістництва, Задурович, на серцевий удар. — Консуля Палічка, про котрого дефравдації в Новім Йорцї ми оногди доносили, увязнено вчера у Відни. — Дня 5 н. ст. жовтня вручила рада міска в Залїщиках дипльоми почетного горожаньства п. Сим. Каєтановичеви, аптикареви і бурмістрови в Підгайцях і п. Юл. Прокопчицеви, залїщицкому старостї. — Дня 14 н. ст. жовтня має відбути ся у Львові віче урядників.   Дѣло 