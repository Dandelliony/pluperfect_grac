Профанація гробів на кладовищи в Галичи. — Градові тучи.

Профанація гробів на кладовищи в Галичи. Якійсь незвістний злочинець добув з гробу похоронену дня 16 мая доньку тамошного міщанина в ночи з 17 на 18 мая, розпоров єї, добув внутренности і порозвішував их на барієрах довкола инших гробів. Печінку і селезїнку завинув в кусник шмати і лишив при отвореній домовинї дитини. Гріб другої дївчини, похованої того самого дня, лиш троха розкопав. Не можна припустити, щоби в тім злочиньстві була причиною крадїж, бо на мерцях нашого селяньства або міщаньства не дуже можна би запомогти ся, але радше можна догадати ся, що причиною сеї профанацій єсть забобон, мов би свічки зроблені з товщу мерця дозволяли злодїєви безпечно красти. Змкнено до галицкої вязницї якогось подозріного чоловіка, при котрім найдено закровавлений ніж, але поки що ще не вияснена справа.
Градові тучи. З Косова пишуть нам: Дня 14 н. ст. мая, в середу, навістив сильний град місточко Косів. Град був величини волоского горіха а насипало ся єго так много, що околиця виглядала мов-би снїгом вкрита. Вода пливуча понаносила місцями такі купи граду, що він не стопив ся від разу та що в пятницю, третого дня, лежав до полудня. Цвіт і овоч садовини знищені, а так само і плоди пільні, хоч сим послїдним ще не міг град дуже пошкодити, за те потерпіла дуже огородовина. — В Підгаєцкім був 9 мая град і місцями поробив велику шкоду, а то в Гниловодах і Мозолївцї а по троха і в Голгочах. Дня 18 н. ст. мая повимулювало богато злива. — Дня 7 (19) мая з полудня наступив хмаролом над селом Гирним, пов. стрийского, а при тім посипав ся град величини курячого яйця. Всї озимі і ярі засїви знищені. Вода, прибравша нагло, йшла на два метри високо понад рельсами зелїзницї. Більша часть селян в Гирнім не має надїї на сегорічні засїви. 