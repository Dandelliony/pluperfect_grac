◦ ◦ ◦ ◦ ◦ ◦ ◦ ◦ ◦ ◦

Сходини товариства "Клюб Русинок" відбудуть ся в середу 26 н. ст. вересня о год. 3-ій з полудня в комнатах "Просвіти". Запрошую всїх членів до участи. — Г. Шухевичева.   На виставу прибула вчера прогулька селян з Збаража під проводом старости Кавцкого. В прогульцї взяло участь до 400 селян і кількох руских священиків. По полудни явив ся на площи вистави кн. Ад. Сапіга, а тогдї участники збараскої прогульки зробили єму овацію. Окружили князя довкола, а о. Рейтаровскій з Любянок виголосив утраквістичну (руско-польску) промову: подякував за устроєнє вистави, котра як для Русинів так і для Поляків має велику вагу, а Русини прибули єї оглянути і набрати нових сил до житя народного. Селяне відспівали "многая лїта". Кн. Сапіга відповів, що вистава єсть дїлом обох народів та Русини і Поляки можуть нею гордитись, а закінчив заміткою, що ті, котрі станули на чолї того дїла, рівною любовію окружають всїх милуючих той край, без різницї народности і віроисповіданя, коби лиш були честними людьми і любили вітчину. — Участники прогульки відїхали вечером домів.   З Рогатинщини пишуть нам: В Журові панує вже від тиждня холєра. Зачалася в недїлю, а до четверга було 6 смертних случаїв. Від пятницї до нинї т. є. до понедїлка були 3 відомі случаї занедужаня, а кілька потайних, бо люде боять ся признавати. З трех послїдних занедужань не було случаю смерти, може й вийдуть. В Журові перебуває тепер постійно лїкар.   В справі постріленя сина о. Єзерского в Золочеві одержуємо з найкомпетентнїйшої сторони отсе письмо: "В ч. 203 "Дѣла" було сказано в новинцї "Нещастна пригода", що се нещастє лучило ся за-для неосторожности. Однако так не було, бо постріленє наступило в наслїдок каригідного недбальства і недогляду матери, котра помимо остереженя, полишила своїм дїтям так пекольну забавку, а дальше в наслїдок шалености і розузданої сваволї хлопця-збиточника, бо міряти з голову переходячого коридором чоловіка, відтягнути курок і спустити — се чей-же не чистий припадок, як би деякі добрі люде хотїли се нещастє перед властями виправдати, або хоч неосторожностію покрити. Се для спростованя факту і в осторогу всїм родичам, котрі своїм недорослим дїтям дають дозвіл на таку небезпечну розривку а вкінци і указ оку справедливости, що сторожить безпечности житя горожан. — Стан раненого трохи лїпшій і єсть надїя, що Бог перемінить сю страшну катастрофу."   В репертуарі розправ судових, які прийдуть на порядок теперішної каденції суду присяжних перед львівским трибуналом карним, поміщено дві, котрі будуть дотикати справ руских. Именно дня 10 н. ст. жовтня відбуде ся розправа против п. Вол. Луцика, редактора "Галичанина" за обиду чести п. Вол. Шухевича, — а дня 13 жовтня против п. Ореста Авдиковского о провину з §§487, 488 і 493 зак. карн., поповнену клеветою на д-ра Костя Левицкого, видавця Словаря правничого.   Кс. Стояловскій перенїс ся з архидіецезії львівскої не до діецезії дяковарскої, як перше оповістили часописи, лише до архидіецезії антіварскої в Чорногорі. З нагоди принятя кс. Стояловского до своєї архидіецезії видав антіварскій архіепископ Милинович таке письмо: "Ф. Симеон Милинович, з Божого милосердія і Св. апостольского престола ласки архіепископ антіварскій або діокленьскій, прімас королївства Сербії і т. д. Читаючим поздоровленє! Всїм і кождому з осібна се наше письмо читаючим, яко віродостойну річ констатуємо і посвідчаємо, що ми улюбленому нам в Христї Всч. о. Станиславови Стояловскому, священикови нашої митрополитальної антіварскої архидіецезії, пізнавши і зваживши всї обставини, а передовсїм пересвідчивши ся о єго похвальній ревности і запопадливій спосібности, з якою він для побільшеня хвали божої і піднесеня просвіти христіяньского народу та для остороги єго перед намовами розсїваючих єреси, посвячує ся видаваню добрих книжок і католицких ґазеток, прихиляючи ся до єго просьби, дали дозвіл перебувати пять лїт по-за нашою антіварскою архидіецезією в якій небудь діецезії Австро-Угорщини і віддавати ся тій своїй пожиточній праци; рівночасно-ж єго, яко католицкого священика, о скілько нам в Господї відомо, нїяким не підпадаючого цензурам анї в якій небудь спосіб не усуненого від святих функцій і від послуги престола, поручаємо щирим серцем і горячо ласкавости і любови епископів, в дієцезіях котрих буде перебувати. — Дане в нашій архіепископскій палатї в Антіварі 1894 р."   Достава зелїзного моста. Урядова "Ґазета Львівска" і "Wiener Zeitung" оголошує розписанє оферт на доставу і уставленє зелїзної конструкції моста при кільом. 1778 шляху зелїзницї Львів-Чернівцї. Оферти принимає дирекція руху у Львові найпізнїйше до 10 жовтня с. р., а близші услівя можна переглянути в инспекторатї удержаня зелїзницї у Львові.   Дрібні вісти. Дня 22 н. ст. вересня гостив у Львові, в переїздї з Карльсбаду до Житомира, волиньскій ґубернатор Сергій Суходольскій і оглядав виставу.   Дѣло 