Будова палати митрополичої. — Домінікани обсерванти. — Сушарня ярин і овочів.

Будова палати митрополичої.
Дня 13 н. ст. липня с. р. відбуло ся в Підлютім посвященє і заложенє каменя угольного під нову палату митрополичу, котра вже сего лїта має стати під покрівлею. Палатка має вибудувати ся з кедрового матеріялу на краснім місци: на пригірку скалистої гори "лютої" з фронтовим видом на ріку Лімницю, далї на яр глубокій і на гору "Игровище." Красшого, безпечнїйшого місця не можна в тій околици і подумати. Впр. митрополит що року виїзджає туди на лїтний віддих, тепер від рана до ночи занимаєсь сам управою будови; тож і винайденє місця і сплянтованє неприступної гори та урядженє романтичних скарпів належить митрополитови.
Обряду благословеня фундаментів і заложеня каменя угольного довершив сам митрополит при асистї оо. Городецкого, Білецкого, Гошовского, Гоцкого і Кирчова. Народу з интеліґенції і робітників зібрало ся доволї много. О 4. год. розпочав ся обряд великим водосвятєм на основах дому, при престолї умаєнім вітями ялини, смеречини і кедрини. Опісля всї присутні підписали памятну грамоту, котру враз из нумізматами т. є. з оказами монет австрійских — почавши від ½ крайцаря мідяного а скінчивши на золотих имперіялах, — зложено в порцелянову урну і замуровано в крипту між фундаментами від полудневого боку. По заложеню каменя угольного розпочав ся похід довкола основ дому зі священою водою, опісля виголосив Впр. митрополит одвітне торжеству слово і під нїс многолїтство папі, цїсареви, епископству, священству і вірним. Вечером илюміновано місце се підпаленою пірамідою збудованою зі смерек і ялиць.
Очевидець. Домінікани обсерванти.
Як відомо, перед кількома роками до монастиря Домініканів у Львові спроваджено нїмецких Домініканів, т. зв. обсервантів, котрі мали завести лад в управі того монастиря. Тепер показуєсь, що обсерванти переняли вже і другій монастир Домініканів, именно в Жовкві. Ґенеральний візитатор Ант. Тір наказав пріорови Мізері обняти заряд жовківского монастиря. Пріор Мізера прибувши до Жовкви, хоч і не застав тамошного пріора кс. Садлейского, зараз обняв заряд майна монастирского. Тепер перенесено кс. Садлейского до Чорткова і з давних монахів в Жовкві лишилось там лиш двох а на се місце прийшло нових пять обсервантів. Kurjer Lw., котрий першій звернув увагу на тих обсервантів, так пише: Коли вже обсервантскому візитаторови Тірови ходить о се, щоби усунути надужитя в зарядї маєтковім і коли вже так строгій для кс. Садлейского не обсерванта, то чому він так зглядний для обсерванта пріора Кундрата у Львові, котрий далеко більше змарнував майна монастирского і за 5 лїт наробив таких довгів, що вірителї мусять аж удаватись на публичну дорогу. Панї 3., від котрої вимантив кілька тисяч зр., будучих єї одиноким удержанєм, мусїла удатись аж до прокураторії державної. Хоч львівскій суд карний зарядив слїдство, то Кундрат все єсть пріором і лиш на пару тижднїв вислано єго на реколекція до Підкаменя а тимчасом розійшлась вість, що утїк перед кримінальним процесом. І справдї може він утечи до Америки а вірителї, котрі з ним, яко з законним і урядуючим пріором мали відносини і умови, потратять свої гроші. І так вже візитатор Тір уневажнив два контракти заключені Кундратом, щоби звільнити монастир від заплати, а уневажнив тому, що після приписів монастиря на таких документах не досить лиш підпису пріора, але треба ще контрасиґнати двох других монахів. Кундрат лиш сам підписував, знаючи добре их приписи що до важности контракту, к тому з розмислом обманював особи. Таке поступованє підступне має назву в карнім кодексї. І таких людей звільнено від обовязку удержувати школу, а они вільні від такого видатку ще лїпше гуляють під фірмою — обсерванції. Сушарню ярин і овочів, на подобу француских і нїмецких фабрик консерв, устроєно перед двома роками в Бохни. Галицка фабрика, як се звичайно буває, не може добре розвиватись, бо брак їй капіталу і відповідного поміщеня. Вироби такої фабрики мають великій покуп по заведенях шпитальних і у войску, найбільше при маринарцї. Сушарня в Бохни приладжує при помочи машин консерви моркви, каляріпи, каляфіорів, капусти, горошку, фасолї, шпінаку, бульби і всяких овочів. З сушених ярин приладжують ся дуже смачні і поживні зупи, т. зв. Julienne. Пачка сушених ярин різного рода, ваги 250 ґрамів, вистає на 40-50 порцій зупи, а коштує 50 кр. З Віртемберґії замовлено в бохеньскій сушарни більшу скількість сушених ярин (до фрабрикації червоного вина), але фабрика не могла приняти сего замовленя, бо найменша посилка мала бути 50 сотн. метр., а теперішні апарати фабрики не можуть тілько достатчити. Тепер взялись до розширеня фабрики. Управляє фабрикою п. Ив. Рожаньскій, учитель тамошної школи народної котрий фахово образував ся в Нїмеччинї, именно в Райтлінґен. Підчас зїзду педаґоґічного оглядали деякі участники фабрику, і там подано им яблока, засушені перед трема роками, котрі не втратили нї троха смаку і придають ся тепер до виробу компотів. І околичні селяне мають хосен з фабрики, бо продукують лїпші роди ярин і овочів. 