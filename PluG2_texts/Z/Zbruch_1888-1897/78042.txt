Війт і єго приятелї з Старої Ягольницї.

З Чортківщини.
Читаючи "Народну Часопись" можна довідати ся з неї много цікавих річей. Тож осміляю ся і я дещо из нашого села Ягольницї старої написати і оповісти через "Народну Часопись" ширшому світу, які то у нас порядки провадять ся. Жаль менї, що не можу наше село в добрім положеню описати, но ще гіршій жаль не дати звістки, що у нас дїє ся. От послухайте:
Наше село має три партії людей: Одні, суть то люде честні, тверезі, побожні, тримаючі єдність з церквою. Тії то люде заложили перед двома роками читальню і суть єї членами. Другі, суть то люде о нїчо не дбаючі, на все рівнодушні, жиють так от, аби жили; нїчим не интересують ся, от як каже народна приповідка: З тих нї Богови свічка, нї дїдькови огарок. Тих то людей у нас єсть найбільше. Трета партія суть то крикуни, люде завзяті, ворогуючі на церковну зверхність, т. є. на своєго душпастиря, котрий то має много борби з своїми вівцями духовними. До котрої из тих партій можна би зачислити нашого начальника громади, котрого вибрано минувшого року, розсудїть самі, милі читателї, коли він слухає намов своїх приятелїв і бунтує ся против всего, що єсть добре і пожиточне. От хоч би се, що розкажу:
Насамперед захотїлось нашому війтови довести читальню до упадку. Алеж наша читальня заснована з богом і добрими людьми; маючи добрих опікунів, перемогла всї противні заходи.
Як зобачив війт і єго прихильники, що читальни нїчого не зроблять, взяли ся на иншій спосіб. В свята Різдвяні зібрало ся кільканайцять людей з війтом і нуж ити колядувати. Мушу сказати, що у нас з давних часів коляда належала до церкви, а наш війт хотїв гроші з коляди на якійсь иншій лад обернути. Но і то єму не удало ся. Насміяли ся добрі люде і стало тихо.
Стала ся у нас ще инча погана річ. Наш пан дїдич даровав 25 дубів из лїса на будову мостів, а хтось не зважаючи на сему заповідь Божу присвоїв собі що найкрасшого дуба. Люде таки пальцем на него вказують. Розсудїть же самі, милі читателї, чи такому чоловікови не повинно бути встидно вийти на село. Найгірше, що наш війт має злих дорадників і слухає их. В сиропустну нелїлю обходив цїлий католицкій світ, отже і ми, 50-лїтний ювилей поставленя в епіскопи Святїйшого Отця Папи Льва ХІІІ. На случай так важного торжества просив наш отець духовний, щоби єго парохіяне той день урочисто, побожно, в собранію духа, а не в коршмі перепровадили. Думаєте що так стало ся? Але деж там! Наш війт, а ще більше оден асесор, позволили того дня музикам грати в коршмі, а молодїж вигойкуючи і вискакуючи гей дурні телята, та війт сидячи за жидівским столом зі своїми приятелями перебула той день насупротив науки і напімнень о. духовного до пізної ночи в коршмі. Дуже тяжко стало на вид такого поганого дїла честним людям, а єще тяжше заболїло серце нашого ревного душпастиря, тож в першу недїлю великого поста поганьбив лиш отець духовний війта і молодїж, а найгірше того асесора і просив, щоби вже поправили ся, а той асесор вийшовши из церкви накричав на о. духовного межи цїлою громадою мовлячи: "Що то піп має мене в церкві ганьбити, до суду го запізву!" О, дурний чоловіче: А до сповіди до кого приступиш? Хотїв-бись відпущеня гріхів доступити, а в серци своїм носиш злість і гнїв на намістника Божого? Встидай ся! Час був би вже розум мати.
Олекса Дмитришин. 
(Слівце від Редакції: Хоч і не маємо причини не вірити в правливість слів п. дописувателя, бо инакше прецї не помістилиб ми єго дописи, хоч він ручить за ню своїм підписом, то все таки не думаємо, щоби якій небудь начальник громади, отже і начальник Старої Ягольницї, був неприхильний, ба, може й ворожо успособлений против читальнї і хотїв довести єї до упадку. До того треба би хиба крайно темного і злого чоловіка, а прецї громади всюди вибирають на начальників що найчестнїйших, найрозумнїйших людей. Правда, можна нераз почути жалї, що сей або той начальник виступає неприхильно против читальнї, але нам видить ся, що в таких випадках не иде о саму читальню, лиш о якісь особисті справи, о якесь непорозумінє, о якусь незгоду межи начальником і тими, що заложили або закладають читальню. Длятого добре було би, щоби й одна і друга из спорячих сторін лишали читальню на боцї, не мішали сю дуже хосенну для просвіти і піднесеня матеріяльного добробиту в народї институцію до своїх спорів. Читальня — добре дїло і длятого треба єї піддержувати. — Що до пропавшого дуба, то річ проста: коли в селї знають, де він подїв ся, то треба того чоловіка, що єго собі присвоїв, поставити перед суд. — Також не думаємо, щоби отець духовний в Старій Ягольници ганьбить кого набудь в церкві, бо прецї наші отцї духовні люде світлі і знають, що дім Божій не місцем до ганбленя: гадаємо, що п. дописуватель хотїв тим сказати, що отець духовний підчас науки в церкві звернув увагу громадян на невідповідне их поступованє в день ювилейного торжества Є. Свят. Папи Льва XIII і тим обрушив може декого на себе, бо звітно: удар в стіл а ножицї відозвуть ся). 