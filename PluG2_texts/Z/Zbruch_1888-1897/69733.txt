◦ ◦ ◦ ◦ ◦ ◦ ◦ ◦ ◦ ◦

Ґраф Андрій Шептицкій — як нам доносять з Сокальского — складав в недїлю дня 14 н. ст. серпня монаші обіти в монастири оо. Василіян в Кристинополи.
Концерт всхідної прогульки "Бояна" в Жовкви — як нам з-відтам пишуть — не випав так, як сподївалась тамошна публика. Комітет, хоч як мав охоту всякому у всїм догодити, таки не допяв своєї цїли з причини не відрадних відносин місцевих. Що-до части музикально вокальної гарно випали сольоспіви пп. Нижанковского і Скалиша та деклямація п. Корнила Устіяновича, — проче досить млаво певно из змученя співаків. Партія "старих" майже цїлком відтягнулась від участи в вечерку. В забавній части концерту уймили якісь непорозуміня, що зайшли межи аранжером а деякими панами. При тім реставрація була в чиїхсь нездарних руках; трудно було чого дістати. На вечерку панна И. Герасимовичівна зарядила складку на перенесенє мощей Маркіяна Шашкевича.
В Крехові — як нам з-відтам пишуть — взялись реформовані монахи під проводом теперішного свого игумена о. Земби енерґічно за направу старого монастиря. І не лиш репарують монастир, але також переводять реґуляцію доходів ґрунтів монастирских. Давнїйшій заряд відступав ґрунти за безцїнь посесорови жидкови. Жидок в десятьох лїтах доробив ся маєтку, збудував собі хату, закупив кількадесять морґів ґрунту та й став паном на цїлу губу. Направа монастиря поступає скоро. Ходить чутка, що Василіяне мають заложити в Крехові ліцей. Кілько в тім правди, поки-що годї сказати.
З Підгаєцкого пишуть нам: В Телячім коло Підгаєць дня 11 го с. м. відобрала собі житє через повішенє на подї в своїй хатї селянка Марія Воробцева вдова, мати троїх нелїтних дїтей. Вже два днї перед тим хотїла она сповнити се самоубійство, але сусїди в пору ще постерегли і відратували єї, однак не на довго, бо она, скориставши з короткої неприсутности родини, котра єї стерегла, сповнила самоубийство. — Подібний випадок лучив ся на день перед тим в сусїднім селї Щепанові, де відобрав собі житє також через повішенє селянян Стефан З. І сей уже раз перед тим вішав ся, але жінка єго ще в час постерегла і перешкодила тому, однак сама так налякала ся, що з того померла. По смерти жінки Стефан по раз другій наложив на себе руки і довершив самоубійства. — Причиною в обох случаях було якесь збоченє ума.
Суд коломийскій засудив сими днями двох селян з села Киданча на кільканедїльну вязницю за богохульство. 