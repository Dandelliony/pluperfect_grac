◦ ◦ ◦ ◦ ◦ ◦ ◦ ◦ ◦ ◦

Засїданє исторично-фільософічної секції Наук. тов. им. Шевченка відбуде ся в середу 26-ого с. м. о годинї 7-ій вечером. На тім засїданю відчитає п. Євг. Барвіньскій "Причинки до исторії зносин козаків з цїсарем Рудольфом II. і з папою Климентієм VIII. в рр. 1593 і 1594".   Видїл товариства "Академічна Громада" складає отсим найсердечнїйшу подяку Впов. п. проф. М. Грушевскому за щедрий дар 25 зр. на бібліотеку товариства. — За видїл Иван Раковскій голова, Юліян Дроздовскій писар.   Д-р Иван Франко помістив в звістнім віденьскім тиждневнику "Die Zeit" нову політичну статью про остатну сесію галицкого сойму.   З дороги до Бразилії завернуло староство станиславівске 19-ого с. м. придержану громадку селян з Підгайчик [зложену з девять осіб] бо вибрали ся в дорогу без потрібних паперів і без фондів.   Про гостину руского театру в Золочеві пишуть нам з відтам: В часї своєї гостини в нашім місті виставив наш театр дальше: в недїлю 16 н. ст. лютого народну комедію "Вихованець" Ярчука; ві второк 18-ого "Дзвони з Корневіль" комічну оперету Плянкета; в четвер 20-ого народну драму "Безталанна" Карпенка Карого [ролю Варки відограла удачно панї Иванна Биберовичева]; в суботу 22-ого мельодраму "Галька" в переробцї Ост. Левицкого. — Гра артистів була всюди добра та й громадні сцени віддавано з житєм, а публика оплескувала співи і танцї, виводжені дуже гарно і складно. Велику заслугу для нашої сцени покладає теперішний управитель п. Лев Лопатиньскій та й цїла дружина театру совістно сповняє свої тяжкі обовязки. — Публика місцева доволї ходить на представленя і саля буває все майже повна, тож і з огляду касового управа театру не може жалуватись. Треба тілько бажати, щоби і замісцеві Русини, духовні і світскі, загощували на представленя частїйше, бо доси гостей з околицї бувало зовсїм мало. — Поведенє дружини театральної єсть поважне і честь приносить рускому театрови. Всїм дуже подобало ся, що артисти і артистки звеличили сеї недїлї цїлу службу Божу своїм одушевляючим співом. Вже і длятого наше духовеньство не повинно відноситись рівнодушно до наших милих гостей і до народної институції, котрій они служать.   Дрібні вісти. Цїсар затвердив вибір Стан. ґр. Виснєвского, властителя дібр в Кристинополи, на заступника маршалка повітової ради в Сокали. — Намістник кн. Сангушко повернув 23 с. м. з Відня до Львова. — В Ряшеві арештовано за спроневіреня в маґазинї зелїзничім маґазинєра, практиканта маґазинового і слюсаря. — В тирольскім готели у Львові отруїв ся в недїлю карболем якійсь латиньскій священик; причиною самоубійства мала бути епілєптична хороба, котра єму докучала від довшого часу. — В Тернополи швець Ґаєвскій, підпивши собі, розпочав на улици сварку з жидами, а ті оббили єго так тяжко, що в короткім часї помер. — З Брукселї утїк один нотар, полишивши дефіцит касовий на два міліони франків депозитів і грошей; богато родин стратило свої маєтки; нотар той ще молодий чоловік  і не на довго перед утечею оженив ся.   Дѣло 