Цивилизатор з Коломиї. — Чоботи з паперовими підошвами. 

Цивилизатор з Коломиї. Вже то не аби яка благодать спливає на наші гимназії, від коли західну часть Галичини зроблено Сибиром для Русинів і рускі сили учительскі висилаєся о скілько можна найдальше на Захід а на Русь посилаєсь паньских або бодай спаношених цивилизаторів. Таким цивилизатором хоче конче бути п. Кубішталь, професор гимназії в Коломиї, той сам, про котрого, ми свого часу розказували, що при науці історії хотів конче вибити ученикам з голови, що Львів не називаєсь так від руского князя Льва, отже не єсть рускимъ містом а виводиться від — гнїзда львів. Той просвітитель і цивилизатор ось яким способом несе світло цивилизації на нашім Покутю: Селянинъ О. дав свого сина до гимназії до І. кляси, а позаяк на разі не мав за що переодіти свою дитину по француски анї навіть справити сердачка, то посилав єго тимчасом в кептарику, до школы. Пан професор, очевидно прихильник заграничної моди і заграничного промислу, не сподобав собі „chlopa w kozuchu" і упоминав кілька разів хлопчину, щоби перебрався. Около половини сего місяця застав єго мимо своїх упімнень знов в кептарику і сказав до него, розумієсь в викладовім язиці: Як ти ходиш до школи? Як буде коло тебе панич (!) сидіти? Коли прийдеш на другій день до школи в кожуху, то я тебе з моєї години викину. Того-ж дня вечером приїхав батько хлопчини а син каже єму, що єму не вольно ходити до школи, доки не перебереся „по паньски", бо єго наженуть. Надумався старий, надумав, а на другій день попродав книжки, тай забрав малого до дому. Професор Л. довідавшись в клясі, длячого малий О. виступив, мав сказати: А хто-ж може єму того заборонити? Шкода, був так пильный хлопчина! Певно шкода, додамо; батька стояв сей интерес 15 зр. готових грошей крім дидактрум а все на дармо! Чому? Бо модному педагогови не сподобалась хлопска дитина. Ось чому упадає фреквенція руских дітей по наших школах середних. Пригадуємо собі, що в перших роках заснованя гимназії в Коломиї ходило повно сільских дітей в кожухах і сіраках до школи, та якось і паничі коло них могли сидіти і они на панів повиходили.
Чоботи з паперовими підошвами. Таким именно обувєм закидали не лиш Відень, але в великій масі також і провинцію фабрика обуви в Медлінґу коло Відня. Против такого обманьства выступив був на публичнім засіданю віденьскій радний Гамбургер, а фабрика думаючи, що єго настрашить, выточила єму процес. Оногди отже розпочалася перед віденьским судом повітовим розправа, а на столї зложено яко corpus delicti множество обуви, в котрій підошви були з паперу, а пришви зроблені з як найгіршої шкіри. Знатоки і свідки признали одноголосно, що обув та була обчислена до ужитку хиба лиш на один день, а мимо того пара черевиків з такого матеріялу коштувала до 5.50 зр. Фабрика та хотїла заложити свої филії також і у нас. Процес мабуть нинї скінчиться. 