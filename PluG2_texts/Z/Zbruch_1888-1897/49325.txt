Склад австрійского парляменту. — Товариство урядників в Станіславові

Склад австрійского парляменту.
Віденьскій Tagblatt Шепса, розбираючи прізвища ново вибраних послів, подав на основі того дуже дотепну характеристику маючої зійти ся ради державної. Ото — каже Tagblatt — парлямент єсть в комплетї; о становищи політичнім послів знаємо неодно, помимо того єсть загадкою, як уложать ся сторонництва, і над тим сам ґр. Таффе ломить собі голову. Але найбільша загадка дасть розвязати ся, єсли увзгляднить ся прізвища депутованих — склад нової ради цїлком розяснить ся. Передо всїм зазначити треба сей потїшаючій обяв, що стан промисловий висилає до парляменту щораз то більше своїх представителїв, бо нова палата в своїм складї має одного "мелника" (Müller), двох "кушнїрів" (Kürschner), двох "ткачів" (Weber і Weeber), одного "возаря" (Wagner), одного "кравця" (Schneider), одного "пильникаря" (Meissler), одного "керничника" (Brunner) і одного "ножівника" (Scharschmid). О різницї станів свідчить присутність одного "хлопа" (Bauer) і одного "князика" (Fürstl). Світ звірячій репрезентує один "олень" і оден "лис" (Hirsch і Fuchs), котрі з ляком вижидають сезону ловецкого, якій ладить для них "осінь" (Herbst). Фльору репрезентує одна лиш "рожа" (Hosenstock). Що-до народности послів, то годї з их прозвищ мати під тим взглядом яку певність. Що до ради наложить один "Шваб" (Schwab), се річ природна; але за се викликує певний неспокій та обставина, що против него стануло двох "Поляків" (Pollak); а вже годї порозуміти, яким правом в австрійскім парляментї має засїдати і голос забирати "Москаль" (Russ). Прикро також разить толєранція Австрії, котра дозволяє на се, щоби серед представителів єї правовірних народів був "поганин" (Heiden), для котрого єсть вже і предмет єго почитаня "идол" (Goetz). Натомість зазначити треба, що елемент семітскій не буде надто воювати, бо репрезентує єго лиш одинокій "кафтан" (Kaftan). Невірним і єретикам грозить "пекольний риґель" (Hoellenriegel). Що до прикмет, якими відзначують нові посли, то о тім нема що много говорити: "солодкій" єсть один, "довгих" єсть двох a "високій" один (Suess, Lang і Hoch). Годї також не радуватись тим, що серед поважних мужів єсть одна лиш "жіночка" (Waibel), тож і не буде в радї надто великого цокотаня. Загальну недостачу добробиту в Австрії представляє сей факт, що серед 353 послів єсть лиш один "богач" (Heicher) і що найбільше один "глупий богач" (Dumreicher) а до них прилучає ся "добробит" (Wollfhart). Краску політичну зраджує лиш один член, котрий називає ся "чорним" (Schwarz). Крім того єсть один "папист" (Pabstmann). Не хибне і "хрестителя" (Taufferer), котрий має "Йордан" (Jordan), щоби єго ужити до своїх святих цїлей. На щастє єсть в парляментї і "відвага" (Muth); відповідної хвилї мабуть буде знати парлямент сю "відвагу" задокументувати. До полагодженя евентуальних спорів єсть один "судья" (Richter) і один "голоситель вироків" (Herold). Доброю вкінци познакою єсть, що до парляменту належить "ангел" (Engel). Надїятись треба, що дїяльність нового парляменту буде мирна і успішна, тим більше, що не хибує єму "голови" (Kopp) і "ніг" (Fuss). Товариство урядників в Станіславові
відмовило сего року датку, яким надїляло від довшого часу що року обі тутешні бурси — польску им. Крашевского і руску им. св. О. Николая — для рускої бурси им. св. О. Николая мотивуючи відмову, між инчим, отсим: що бурса им. св. О. Николая перестала бути заведенєм добродїйним; що она перемінила ся в послїдних часах в конвікт, котрий не приймає зовсїм бідних учеників, лише синів таких родичів, котрим більше ходить о надзір і котрі з тої тілько причини поміщають дїти свої в бурсї, та й що видїл бурси завзиває до жертв, а не уважає опісля за потрібне предкладати жер тволюбивій публицї — як се всюди дїє ся — рахунків: як і на що обернув видїл вплинувші жертви? на що обертає високі мабуть чинші побирані з каменицї бурсової? і т. п. — Се може вже не злоба "народовцев" — як виразив ся свого часу дописуватель "Червоної Руси" з Станіславова при нагодї появившої ся в "Дѣлї" дописи з Чортківщини, в котрій то статейцї закинено видїлови тутешної бурси дослівно тото само, що тепер товариство урядників, — се голос корпорації людей фахових, до котрої належать професори всїх тутешних шкіл середних. Се друга з ряду пересторога для видїлу бурси! Може она спонукає видїл до спасенного звороту з обраної ним раз дороги иґнорованя всїх і вся, а як справедливий був закид, зроблений колись в "Дѣлї" теперішному зарядови Бурси, — се він сам найлучше знає, бо умотивовану відмову датку від товариства урядничого одержав в Kurjer-ї Stanislawowsk-ім а ся обставина вплинула на него так пригнобляючо, що сего року не посмів відкликати ся до патріотизму публики рускої устроюванєм балїв на дохід бурси, як то давнїйше бувало.   