◦ ◦ ◦ ◦ ◦ ◦ ◦ ◦ ◦ ◦

Комітет відпоручників руско-народних товариств, що займав ся устроєнєм концерту в честь Т. Шевченка у Львові, приняв на засїданю 21-ого с. м. до відомости справозданє комітету тїснїйшого, з котрого показало ся, що приходу з концерту було 378 зр. 50 кр. а розходу 349 зр. 66 кр., отже чистого доходу зістало ся 28 зр. 84 кр. Дохід той подїлено на чотири части: на убогих свояків поета, на стіпендію єго имени, на памятник для поета і на товариство Боян. Рівночасно принято з подякою 20 зр. 81 кр., котрі зложило товариство Боян, яко суму з части доходу припадаючої на него і з видатку на ноти. Отже з огляду на се рішив комітет просити видїл товариства имени Шевченка, щоби удав ся і до других товариств, котрі брали участь в устроєню концерту, щоби по змозї зложили також добровільні датки на висше згадані цїли. — За комітет М. Грушевскій голова, К. Паньківскій касієр, Ив. Раковскій секретар.   Запомоги і премії для рускої молодежи. Совіт "Народного Дому" розписує з речинцем до 15-ого н. ст. мая с. р. конкурс на дві одноразові запомоги стіпендійні по 25 зр. з "фонду 3-ого мая". Запомоги сі призначені для двох селяньских синів рускої народности і гр.-кат. обряду, учеників ґімназіяльних або реальних, з відзначаючими успіхами в науцї і з добрим поведенєм, для одного з львівскої або станиславівскої, а для другого з перемискої епархії. Кандидати мають внести поданя через свої дирекції і долучити свідоцтва хрещеня, убожества і шкільне з першого півроку сего року шкільного. — Дальше совіт "Народного Дому" роздасть дня 4 мая с. р. десять премій по 5 зр. з фонду бл. п. митрополита Григорія Яхимовича десятьом відличним ученикам львівских середних шкіл в память 33-их роковин смерти Григорія Яхимовича.   В містї Немирові [в подільскій ґубернії] один польскій ксьондз, чоловік молодий і здібний, укінчившій недавно римо-католицку семинарію, перейшов на протестантизм. Часописи пишуть, що й тут, як в богато випадках в світї, треба — chercher la femme...   Дрібні вісти. Доповняючій вибір одного члена ради повітової в Теребовли з міских громад розписала презідія намістництва на 28-ого цвітня с. р.   Дѣло 