◦ ◦ ◦ ◦ ◦ ◦ ◦ ◦ ◦ ◦

Руско-народний театр забавить в Хоросткові до понедїлка, 13-го с. м. переїде відтак до Чорткова, де вже в середу дня 15-го дасть перше представленє. В Чорткові не був наш театр уже чотири роки, тож можна надїятись, що як місцева так і околична публика зволить єго щиро підперти!
Елементарним нещастям в Галичинї нема кінця! Майже нема дня, щоби в якій сторонї нашого краю не наробив град або хмаролом спустошень. Оногди писали ми о шкодах, які поробили гради і тучі в турчаньскім повітї. Тепер довідуємо ся, що само місто Турка було в великім небезпеченьстві 5 н. ст. липня. Потоки гірскі Лютомир і Яблінка прибули так, що вода виступила з берегів і позаливала улицї, особливо передмістє т. з. волчаньске. Вода стояла по деяких домах по вікна і люде ратували ся утечею. Поля і огороди позамулювані, доми і мости ушкоджені. На щастє, почала вода коло півночи уступати і стревожені люде свобіднїйше відітхнули. Шкоду обчисляють на 8 тисячей зр. В Жукотинї того ж повіта прибула вода в Днїстрі 5 н. ст. липня і позабирала богато хат, між иншими і коршму враз з цїлою родиною коршмаря, котра затонула. Також не знати, куди подїла ся одна циганьска родина, що недавно прибула до Жукотина. І західну Галичину не пощадили бурі і гради. З Горлиць пишуть, що там 4 н. ст. липня лютила ся велика туча. Найбільше потерпіли громади, положені коло шляху зелїзничого а именно: Грудна, Бельна, Кленчани, Корчина, Загіряни і и. Рух поїздів межи Бічом а Волею туряньскою здержаний за-для ушкодженя моста на потоцї Мощанка. Рух товарових поїздів межи Бічом а Загорянами здержано цїлковито.
Добра Надвірна, закуплені правительством за пропінаційні гроші, не будуть стояти під зарядом галицкої дирекції домен і лїсів, лише під безпосередним зарядом міністра рільництва. З уповажненя цїсаря установлено вже заряд адміністраційний для тих дібр.
Страшне скритоубійство. Цїлий Відень зворушений незвичайним злочиньством. В ночи з суботи на недїлю закрили ся два злочинцї уоружені револьверами і ножами до мешканя Емедера, надзирателя дому на Маріягільф при улици Sandwirthgasse, і замордували в страшний спосіб єго і єго жінку, а ночувавших случайно трех робітників в мешканю надзирателя тяжко поранили. Доси не удало ся поліції вислїдити розбишак.
Нове средство против сухот. На послїднім засїданю парискої академії медичної здавав справу професор Лянльог о новім своїм способі лїченя сухот через инекції хльорку цинку [zincum chloricum]. Сею новою методою мав проф. Лянльоґ вже кілька осіб вилїчити.
Дрібні вісти. Віцепрезидент краєвої ради шкільної д-р M. Бобжиньскій повернув до Львова. — В Підгайцях відбуде ся 21 н. ст. липня вінчанє п. Зенона Кириловича, скінченого богослова, з панною Рожею Бухельтівною. — Краєве товариство купцїв і промисловцїв у Львові устроює 13 н. ст. серпня прогульку на виставу до Праги. — Будучій віцепрезидент краєвої дирекції скарбової для Галичини совітник двору д-р Витолд Коритовскій приїхав до Львова. — Син бувшого міністра анґлійского Ґледстона умер сими днями в 60 роцї житя. — Великій огонь вибух 6 н. ст. липня в складї матеріялів зелїзничих в Сальцбурзї. Згоріли два маґазини. Шкоду оцінюють на 200.000 зр. 