Ухвали краєвої комісії промислової.

Дня 8 с. м. в будинку соймовім під проводом Маршалка краєвого відбуло ся засїданє кр. комісії промислової. На засїданю були пп.: ґр. Вол. Дїдушицкій, Вол. Федорович, Франке, Мерунович, Романович, Щепановскій, Солтиньскій, Вайґель, Верещиньскій і Захаревич. Секретар комісії п. Старкель.
П. Романович, член Видїлу краєвого, здав справу з дїяльности віддїлу адмін. за час від 6 марця до 8 вересня с. р. Секція відбула в тім часї одинайцять засїдань, на котрих рішила між иншим слїдуючі справи:
1. Удїлила беззворотні запомоги товариству кушнїрів і білошкірників в Тисьменици, тов. ґарбарів в Угнові, а зворотну запомогу на матеріял шевскій школї в Угнові і коронкарскій школї в Закопанім.
2. Потвердила орґанізацію трех нових шкіл промислових в Бродах, Новім Торзї і в Стрию і завізвала громади в Городку, Сяноцї, Снятинї, Андрихові, Добромили, Долинї, Калуши, Радимнї, Старім містї, Теребовли, Залїщиках, Золочові, Чорткові, Мостисках і Рогатинї до рішеня ухвал що до заложеня доповняючих шкіл промислових.
3. Рішено вислати учителя кошикарства до Джурова в пов. снятиньскім, де повіт дає мешканє для школи і учителя, а властитель матеріял кошикарскій.
4. Надано стипендії ученикам краєвих шкіл фахових в Закопанім, Короснї, Глинянах і декотрих шкіл в західній Галичинї.
Справозданє се приняла комісія до відомости.
Відтак представив п. Романович прелімінар видатків з фонду краєвого на промислові цїли в р. 1893. Ухвалено буджет в загальній сумі видатків 166. 133 зр., а при позиції беззворотних запомог на цїли промислові ухвалено відослати до адміністраційної секції таку резолюцію:
"З кредиту, призначеного на беззворотні запомоги на цїли промислові, має комісія призначати часть суми на роботу промислу артистичного з тою засторогою, що виконуючій роботу ужиє до помочи робітників, вивчених за старанєм краєвої комісії для справ промислових і Видїлу краєвого."
Потім п. Романович здавав справу з дїяльности комісії за час від серпня 1881 до кінця серпня с. р., почім рішено, щоби Видїл краєвим внїс такі ухвали до Сойму:
1. Високій Сойм зволить завізвати ц. к. Правительство до виданя порученя політичним властям инстанції, щоби яко власти промислові спонуковали майстрів до посиланя термінаторів на доповняючу науку промислову.
2. Високій Сойм зволить ухволити, щоби громадї м. Коросна за відданє виставленого нею будинку для краєвої школи ткацкої і на мешканє для управителя і инструктора школи платити з фонду краєвого річний чинш в сумі 500 зр. і признати їй дальшу беззворотну запомогу в сумі 5000 зр. а. в.
3. Високій Сойм зволить піднести кредит на урядженє механічно-технольоґічної стації досвідної при ц. к. школї політехнічній у Львові до 7.500 зр., платних в трех рочних ратах, з котрих послїдні буде вставлена до прелімінаря краєвого на рік 1894.
Секретар п. Старкель внїс справу перенесеня колодїйскої школи з Товстого до Грималова.
Ухвалено: приняти зобовязаня Ради пов. в Скалатї, котра призначила 4800 зр. на купно ґрунту, будову потрібних будинків і перенесенє школи до Грималова: призначити на тую саму цїль крім сум, вставлених до прелімінаря школи на р. 1893, підмогу з фонду краєвого 800 зр.; узнати школу колодїйску в Грималові за краєвий заклад аж тогди, коли будуть будинки готові, а школа зорґанізована.
В справі школи кошикарскої в Яслї рішено перенести початкові курси єї до Сколишина, а в Яслї зіставити робітню для сирого виробу; і старати ся о завязанє спілки для підпираня промислу кошикарского.
В справі утвореня ткацкої школи в Городенцї ухвалено: урядити і утворити ткацку школу в Городенцї, як лише тамошна спілка буде зареєстрована, і призначити з кредиту на нові варстати суму до 1700 зр. на урядженє будинку і школи.
Принято до відомости і потверджено спосіб, як уряджено гончарску школу в Товстім.
Товариству виробу церковних риз в Короснї і трем приватним підпримцям рішено удїлити 4000 зр. позички.
Крім того полагоджено ще богато инших справ адміністраційних. 