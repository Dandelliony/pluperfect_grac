◦ ◦ ◦ ◦ ◦ ◦ ◦ ◦ ◦ ◦

    Русини повіта теребовельского, взявши ся до основаня товариства задаткового, поробили вже всї передвступні кроки і товариство, надїятись, уже невдовзї увійде в житє. Товариство буде називатись "Поміч".   Професор кіївского університету в арештї у Львові. З Кієва доносять нам, що там велику сензацію зробила вість про арештованю у Львові професора кіївского університету Зоколовского. Професор Зоколовскій любить дуже спорт кінний і в часах ферій відбував більші подорожи кінно. На сегорічні ферії загадав переїхати на кони з Кієва до Відня, а чувши, що в Австрії професорам россійских університетів лучають ся неприятні исторії [н. пр. голосна свого часу пригода проф. Иловайского], постарав ся кромі пашпорту ще й о окреме письмо від австрійского консуля в Кіїві, в котрім консуль виразно стверджував, що проф. Зоколовскій виїздить в границї Австрії єдино яко спортсмен а за-для нїякої иншої цїли. Маючи такій "зелїзний лист" за пазухою, проф. Зоколовскій переїхав сміло границю і в Бродах вилєґітімував ся перед комісарем австрійскої поліції. Не будемо розказувати подробиць, що дїяло ся з професором Зоколовским від сеї хвилї, а скажемо лиш коротко: Комісар поліції порадив проф. Зоколовскому — в интересї єго безпечности в дальшій дорозї — поїхати з ним разом до Львова і там поладати дїло. Коли проф. Зоколовскій прибув з комісарем брідским до Львова, стрітив их на двірци урядник львівскої дирекції поліції і той — по розмові з комісарем брідским — переняв проф. Зоколовского і, заявивши єму, що до часу виясненя річи арештує єго, віддав єго до арешту. Сидить проф. Зоколовскій в арештї день, другій, журить ся, — але не менше журить ся і дирекція поліції: що з арештованим почати? Вкінци впав хтось в дирекції поліції на мудру гадку, що міг би вияснити річ проф. М. Грушевскій. Попрошено проф. Грушевского поїхати до арешту і пізнавати проф. Зоколовского. Так! се він був — проф. Зоколовскій. Дякувати тій обставинї проф. Зоколовскій міг опустити третього дня стїни львівского арешту і виїхати з нашого богоспасаємого Львова.   Посол Леваковскій представив міністрови Кільмансеґови справу заборон віч і зборів селяньских в Галичинї. Міністер висказав здогад, що може се дїєсь длятого, що намістник тепер на відпустцї, і припоручив вносити рекурси, а він річ докладно розслїдить і виновних потягне до одвічальности. — Коло польске дістало з різних повітів телєґрами з заявою огірченя, що коло не дозволило Леваковскому внести интерпеляцію в палатї.   Змова шевцїв. Як доходять вісти — зійшли ся сими днями майстри шевскі в Коломиї на нараду та застановляли ся над тим: в якій спосіб можна би бодай в части здержати конкуренцію чужих фабрик обуви. По довшій нарадї постановили: не приймати направи обуви фабричної. Чи видержать в тій постанові та чи фабриканти не заложать також варстатів для направок, се покаже час. Нема сумнїву, що за коломийскими шевцями пійдуть шевцї і по инших містах.   З хроніки львівскої. Павлинї Сильвестровій, жінцї різника скрадено на улици мошонку з 156 зр., а з мешканя Адамских, під ч. 14 при ул. Вірменьскій украв злодїй одїж вартости 70 зр., діставшись до хати виваженим вікном. — З руштованя при 1-ім поверсї дому під ч. 6. улицї Калїчої упав робітник Микола Ритодема і кромі потовченя звихнув лїву ногу. — У купця Ґардолиньского під ч. 4. улиця Коперника парубок Іос. Шковрон наливаючи горючу лямпу попарив в наслїдок вибуху нафти себе і стоячу коло него служницю; попарених відставлено до шпиталю. — Візник д-ра Обтуловича наїхав на улици Личаківскій так нещасливо на 70-лїтного старця Ал. Крижановского, що зломив єму ногу. — Бронислав Кородій, термінатор різника Густава Яйка, переїхав вчера на ул. Замарстинівскій 6-лїтного синка будівничого войскового Іос. Веселі, полишив конї на улици а сам утїк; конї відведено на поліцію і аж вечером довідали ся о имени неосторожного візника. — В намірі самоубійства двайцять і кількалїтна дївчина Марія К. випила вчера перед полуднем більшу скількість води до полоканя уст "Eau de Botot" в гадцї, що отроїть ся нею, а рівночасно тяла себе бритвою в околици грудей, але не досягла мускулів. Стація ратункова удїлила їй першої помочи і відставила до шпиталю. Марія К. вже кілька разів відбирала собі житє а через якійсь час лїчила ся в Кульпарківскім заведеню для божевільних. — Так само в намірі самоубійства скочив вчера з 2-ого поверха при улици Паньскій у Львові помічник огородничій Василь Пйонтковскій. Візвана стація ратункова сконстатувала поломанє ребер та відставила Пйонтковского до шпиталю. Причиною самоубійства мала бути нещаслива любов.   Дрібні вісти. Ректор колєґії греко-рускої в Римі передав в дар кардиналови Ледоховскому з нагоди єго ювілею альбум з різноязичними композиціями питомцїв тої колєґії. — На виставу етноґрафічну до Праги виїхало сими днями з Софії поїздом прогульковим 200 осіб. — У Львові помер в 35-ім роцї житя адюнкт податковий Иван Александер Моравель.   Дѣло 