Старосту коломийского пращають. — Трете представленє аматорского театру.

Старосту коломийского п. Кучковского, що з Коломиї переноситься на делегата намістництва в Кракові, уже від тиждня пращають, а ще з тиждень пращати будуть різні власти, корпорації, институції і т. д. Особливий то край — та Галичина, і особлива суспільність в тім краю! Коли якого ц. к. старосту пересунуть з одного місця на друге, — то в однім місци пращаням, а в другім витаням нема кінця! Де-инде министрам не роблять таких овацій, як у нас ц. к. старостам. Так тепер Коломия єсть ареною двотиждневих овацій для п. Кучковского. Уже прощала єго рада повітова з 80 війтами, пращав єго видїл щадниці і жертвував єму перстень брилянтовий, пращали єго всякі власти на бенкетї в Касинї, де між иншими промовляли і Русини крил. Кобляньскій в имени руского духовенства а сов. Підляшецький в шимени урядників. В червер пращатиме п. старосту in gremio рада громадска і має вручити єму на памятку золоту чашу…
В Вижници відбулося трете представленє аматорского театру дня 24 сїчня с. р. Відограно два кавалочки, один нїмецкій, а другій рускій в двох дїях "Адам і Єва". Саля була битком переповнена гістьми, котрі не могли начудуватись так красотою нових чудесних декорацій пензля Диля, як і грою неоцінених артистів наших: судьї Коралевича і звістної солистки Вп. Марії Рожанковскої. Чистість язика, гарний точний спів, пречудесні костюми і дїйстно уміла гра артистів руских, викликували гук оплесків, котрим не було кінця і міри від одушевленої публики. Артистів викликували по кождій дїї. Не тілько місцеві, близші сусїди, але і з подальших сторін, як з Банилова (2 милї), з Путилова (6 миль від Вижниці), збіглися порадуватися рускою грою. Нїмці не знали, як оказати свою радість, а і женщини доказували по представленю, що не суть нїколи так цікаві, як Єва до вази. Одним словом, через місяць єсть об чім говорити та критикувати після волї. Піднести треба правдиво руску на-скрізь жвавість артистки п. Марії Рожанковскої, котра своїми поворотливими легкими рухами показала, якій гар ний поетичний, рускій козачок! Дилетантска музика, зложена з самих урядників з Кут і з Вижниці, вельми гарно супроводила спів і танець. По представленю відспівано нїмецкій кавалок на мішаний хор, в котрім звенїли красні голоси рутинованої сопранистки п. Єкльової і лиричний баритон баронової Капрі. Задоволенє і радість єсть так велика, що, як не доведи Господи! так дальше пійде, то чоловіка з вітром розвієся, або з спокійним воздухом розплинеся... 