Справа будови дому для ремісничого товариства "Зоря" і для ремісничої бурси рускої.

Недостаток відповідного уміщеня для товариства руских ремісників "Зоря" у Львові і безхосенні просьби, заношені видїлом товариства до управляючого совіта "Народного Дому" о відповіднїйше уміщенє для товариства з одної сторони, а конечність піддержаня розпочатого живійшого розвою товариства з другої сторони — спонукали голову товариства п. Василя Нагірного за згодою видїлу запросити старших дїйстних і почетних членів "Зорі" на довірочну нараду, щоби порадитись над вигіднїйшим поміщенєм товариства а взглядно над будовою власного дому для него.
Нараду відкрив п. Нагірний слїдуючою бесїдою:
"Високоповажані Панове! Зміна статута, яку перед двома недїлями перевели ми, була справою для розвою товариства нашого великої ваги, бо на основі сего поправленого статута, наколи ц. к. власти єго затвердять, будемо могли приступити до заснованя філій товариства "Зоря" в других наших містах і будемо могли скликати загальні збори членів в тих містах, де будуть філії товариства. Важнїйшого однак на мій погляд справою, о котрій нинї поговорити треба, єсть справа власного льокалю, бо від сего зависить не тілько розвій товариства, але і житє єго. Щоби важну справу, тую всесторонно обговорити, позволив я собі запросити на нанїшні збори не тілько дїйстних членів товариства, але і прихильників єго ремісників і неремісників, щоби тілько над тим дїлом порадити ся.
В перших роках истнованя нашого товариства вистатчила отся хата, що маємо безплатно від "Народного Дому", за поміщенє членів, однак від кількох уже лїт став живчик товариства нашого бити що-раз живійше, тож стала хата тая для него вже за скупа а в наслїдок того і число членів товариства не може так збільшитись як би могло, наколи б ми мали відповіднїйшій льокаль. Рівночасно з збільшенєм руху і житя в нашім товаристві почав видїл єго одержувати упімненя від совіта "Народного Дому", а перед кількома тижднями одержав послїдне упімненє з тим, щоби всякі забави, всякі проби театральні, співи і т. и. застановити, бо инакше буде змушений сей даром товариству нашому відступлений льокаль відобрати. Хотяй в товаристві нашім через девятьлїтний час истнованя єго не зайшов анї один случай неприличного поведеня членів, мимо того не належить нам осуджувати членів совіта "Народного Дому" за то, що на неустанно повтаряючі ся наші просьби о відступленє нашому товариству відповіднїйшого приміщеня не діждалась ми користної відповіди, але діждались послїдного упімненя, а для того не повинні ми осуджувати, бо між членами совіта "Народного Дому" нема людей, котрі би знали, яким житєм жиє ремісник взагалї, а особливо наш рускій. Наколи-б між членами совіта "Народного Дому" засїдав хоч один ремісник та при нагодї оповів прочим членам совіта, як ремісник від ночи до ночи в тяжкій атмосфері працює, описав им взагалї житє єго домашне, совіт порозумів би, що для ремісника вечірна поговорка з товаришами, прочитанє ґазети рускої та книжки рускої, чого він в львівских варстатах нїколи не бачить, спів, музика і забави товарискі в крузї товаришів і родин своїх єсть одинокою осолодою єго гіркого житя, єсть для него і школою, — то совіт не випустив би з своєї канцелярії заказу того всего, що ремісника нашого ублагородняє і що учить єго: хто ми і чиї ми дїти. Се послїдне упімненє єсть мов би похоронний дзвін для нашого товариства, єсть мов меч Дамокля, що над нашим товариством повис. Що перед трома місяцями була хата нашого товариства битком наповнена родинами ремісничими, прислухуючими ся, як дїти их щебечуть по руски, як виспівують пісню руску, приготовляючись до представленя "Капраля Тимка" і пісни тії повторяли дома. Часом спольщені вже родичі слези ронили, як почули в своїй хатї пісоньку нещастної Олї і єї матери. Через тії проби театральні, вечерницї в "Зорі" кілько то молодежи рускої з кругів ремісничих, о котрій перше нїхто й не знав, вийшло на верх і заговорило та заспівало по руски! Члени "3орі" знайшли их, спровадили в своє товариство і дали им доказ того, що і в кругах ремісничих Русь жиє. Від послїдного упімненя починає житє в товаристві вянути, а тут зима надійшла, а зимою бувало в недїлї і свята справляла "Зоря" вечерницї зі співами, музикою, деклямацією і т. п. чоловіка ублагородняючими забавами. Сеї зими мабуть все то мусить бути залишене, а молодїж наша росплине ся знов поміж польскі товариства, котрим щедрість патріотів і институцій польских збудувала прав диві палати.
З уваги на тую прикру ситуацію для нашого товариства, насуваєсь і мусить насунутись кождому з нас питанє: що-ж робити дальше? Чи з заложеними руками ждати кінця житя нашого товариства, чи взятись до роботи, аби раз на все запевнити истнованє того осередка товариского житя нашої ремісничої і міщаньскої кляси? На мій погляд було би для ремісника і міщанина нашого ганьбою, наколи-б затвердші в праци руки заложив! Я маю повну надїю, що не заложимо рук наших і не пожалуємо труду, тяжкого труду для товариства, щоб оно прийшло до своєї хати. А в "своїй хатї своя правда і сила і воля" — і у нас она колись буде.
Правда, що може за богато віри покладаємо в свої сили, але тим красша буде побіда наша, наколи при помочи Божій, при помочи добрих наших патріотів і при безнастанній нашій праци діждемось посвященя нашої власної хати. Дивіть на величавий институт "Народний Дім". Хто єго иншій збудував, як не жертволюбивість народу руского? Давіть на "Народну Торговлю", тую першу нинї купецку институцію в нашім краю. Хто єї покликав до житя? — рускій нарід! Дивіть на найновійшу нашу институцію, на руске товариство асекураційне "Днїстер". Хто зложив на єї фонд основний 50-тисячний капітал? Нїхто иншій, тілько той сам рускій нарід! А збіднїв може хто з тих, що зложив свою лепту на ті институції, а збогатив ся хто тим, що на тую цїль вічого не дав? Певно, що той, хто дав, не єсть нинї біднїйшій через то, що дав, а тамтой не став богатшим тим, що нїчого на публичну руску институцію не дав. Я маю повну надїю, що тисячі патріотів наших зрозуміють нас і вагу нашого товариства і не дадуть упасти осередкови орґанізації нашого ремісничого стану, не лишать нас без підмоги моральної і матеріяльної. Ми вправдї бідні, але нас богато!
Хата власна для "Зорі" потрібна не тілько для истнованя і розвою товариства нашого, але в тій хатї отворимо колись і бурсу ремісничу, потреба котрої у нас дуже дає ся відчувати. Майже кожде більше місто наше має свою бурсу для молодежи шкільної, а о бурсї ремїсничій не думано, то-ж задачею нашою буде, наколи Бог поможе прийти до своєї хати, дати пристанище ремісничій бурсї, котра була би розсадником нашого патріотичного і взагалї доброго та розумного ремісництва, що дасть підставу до відродженя нашого руского міщаньства.
Вірно в свої власні сили і в невигасаємий патріотизм нашої интеліґенції, нашого брата ремісника, як також в жертволюбивість нашого народу, — застановім ся нинї над способами, котрі довели-б до цїли і порішім, що беремо ся до того, щоб "Зоря" а при нїй також і будуча руска бурса реміснича мали свою хату! Зібрались тут люде повні досвіду, то-ж гадаю, що уваги их будуть в тій справі цїнні, а сподїваю ся, що досвіду і помочи своєї они аж до доведеня сеї справи до кінця нам не відмовлять. Отже предкладаю справу будови дому для "Зорі" і бурси ремісничої під дискусію, а ваше рішенє нинїшне предложу видїлови товариства на найблизшім в тій цїли скликати ся маючім засїданю."
По відкритю діскусії над сим предложенєм забрав голос радний міста п. Михайло Сембратович против предложеня, мотивуючи свою гадку тим, що товариство "Зоря" нинї ще за мало має сили братись до такого предприємства, а що такій институт як "Народний Дім" повинен, ба навіть обовязаний — бо то институт цїлого руского народу — таким товариствам як "Зоря" подати сильнїйшу поміч нїж до тепер подавав. Товариство истнує вже близько девять лїт, а все в одній комнатї. Річ природна, що оно в таких услівях не може належно розвивати ся. П. Сембратович бачив в поступованю управляючого совіта "Народного Дому" явну наприхильність для товариства, однак радив, щоби не тратити надїї на лучшій льокаль в "Народнім Домі", а справу будови власного дому занехати, бо нема на то грошей.
П. Нагірний спростував гадку п. Сембратовича що-до неприхильности совіта до товариства "Зорі" в той спосіб, що на вношені поданя "Зорі" совіт відповів, що не має в забудованях института відповіднїйшого льокалю для "Зорі", бо все заняте льокаторами. Вдачність належить ся совітови і за то, що відступив тую одну комнату безплатно для "Зорі", тілько тії упімненя непокоять товариство, бо леда хвиля може знайтись на бруку. Однак судячи по дотеперішних заходах, годї сподївати ся, аби в "Народнім Домі" дістало товариство відповіднїйшій льокаль.
П. Григорій Врецьона в довшій гарній промові підпер предложенє і заохочував, щоби всїми силами взятись до сего дїла, а рускій нарід не опустить чесних намірів товариства. Бесїду п. Врецьони приняли зібрані з повним одушевленєм.
Адвокат д-р Кость Левицкій промовив також щиро за предложенєм. В бесїдї своїй піднїс деякі способи що-до зібраня фондів на тую преважну цїль.
П. Пиндюк порушив справу місця під будучу будову, п. Сухоровскій говорив о способі збираня жертв, а п. Данилюк промавляв за предложенєм з огляду на конечність розбудженя руского духа межи міщаньством нашим.
По промовах ще кількох участників за предложенєм рішено одноголосно, що дня розвою товариства "Зорі" конечна єсть власна хата, приладжена до потреб єго. До помочи видїлови товариства в тій справі вибрано комісію, в склад котрої увійшли пп.: Григорій Врецьона, Михайло Сембратович, Кароль Сухоровскій, Теодор Борисевич, Іосиф Пиндюк, Михайло Павлишак, Лев Кочоровскій і Андрій Кобільник.
Перше засїданє видїлу товариства враз з сею комісією має відбути ся в слїдуючу середу.
В память сеї наради субскрибовано а в части і зложено на цїль будови дому для "Зорі" суму 660 зр. В субскрипції взяли участь пп.: Василь Нагірний 100 зр. а також безплатне виготовленє плянів, веденє рахунків і дозорованє будови; д-р Кость Левицкій 50 зр., Григорій Врецьона 50 зр., Андрій Кобільник 50 зр., Іосиф Пиндюк 50 зр., Дмитро Ковальскій 100 зр., Лев Кочоровскій 50 зр., Кароль Сухоровскій 5 зр., Михайло Сембратович 10 зр., Павло Мартинів 50 зр., Михайло Василиця 10 зр., Михайло Павлишак 50 зр., Клим Федуньо 10 зр., Яким Греняк 5 зр. 50 кр., Петро Тиблючиньскій 5 зр., Григорій Васїка 5 зр., Иван Кульчицкій 5 зр., Осип Данилюк 5 зр., Василь Шевчук 5 зр., Юліян Данилюк 20 зр., Теодор Борисевич 5 зр., Петро Згурскій 5 зр., Антін Оприск 5 зр., Алексей Ильчишин 5 зр. а Теодор Романович 5 зр.
Дай Боже, щоби початок сей заохотив і других патріотів наших до щедрих жертв на так хорошу цїль, до якої "Зоря" наша дійти намірила, та щоби чим-скорше прапор рускій, коли будуть єго посвящувати, повіяв на домі "Зорі". Ще раз щасть Боже честному дїлу!
Редакція "Дѣла" з найбільшою охотою і приятностію готова приймати жертви на сю красну і маловажну цїль. 