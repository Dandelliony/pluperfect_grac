Унія в Раранчи. — Емменсит.

Унія в Раранчи. „Gaz. Pol. “, виходяча в Чернівцях, подає в послїднім числї ось що про унію в Раранчи: У митрополита Морарію відбулися довірочні наради над ситуацією, котру викликав перехід на унію в Раранчи. Радили головно над средствами, щоби нарід рускій на Буковинї не вихоплювався з під дотеперїшного румунизаторского гнету. Рїшеня мають остатись в тайнї. В нарадах взяло участь богато православних священиків з провинціи. Перехід на унію в Раранчи треває і дальше. Комисарь староства п. Штокер не приїхав до Раранча, тому що дня многі родини приходять до Черновець, зголосити в старостві свій перехід на унію. Консисторія епископска в Станиславові має вислати до Раранча черновецкого сотрудника, о. Каратницкого, котрий там буде ажь до основаня капеляніи. На місце о. Каратницкого визначать до Черновець когось з священиків епархіи станиславівскої. Президент Буковини, бр. Пино повернув і надїються великих змін так в администраціи як і в висшій єрархіи православного священьства в черновецкій консисторіи.
Емменсит. Закінченє сего слова без сумнїву нагадує подібні назви: робурит, мелінит, динамит і т. п. і справдї так назвали в Америцї нове средство вибухаюче, котре має всї инші перевисшати своєю силою. Вибухаюча сила емменситу має виносити 283 тон на один цаль квадратовий, коли тимчасом сила нитроглицерини виносить 264, а динамиту лише 144. Емменсит визначаєсь тим, що даєсь топити, можна надавати єму різні види, а при вибуху не витворюються шкідні гази. Виріб емменситу має бути дешевий і в Америцї задумують ввести єго замість стрїльного пороху.
  