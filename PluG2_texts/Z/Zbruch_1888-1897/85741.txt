Відозва.

Земляки!   Сотка лїт минає від хвилї, як на Українї ожило наше рідне слово в письменній словесности; пів сотки лїт минуло від смерти пробудителя Галицкої Руси, що в Русалцї Днїстровій відізвавсь до своїх земляків мовою рідною; десятки лїт лучать тїсною духовою звязію Україну з Галичиною, а все-ж таки не можна сказати, щоби до нинї знайшлось досить таких письменників, котрі би, працюючи над нашою мовою, богатство і красу єї нам в цїлій повнотї зобразили. За мало, вже аж надто мало було доси людей таких, щоби студіям над руско-україньским язиком хоть в части пособляли. З виїмкою многоцїнних строгонаукових праць професорів д-ра Омеляна Огоновского, І. Верхратского, Потебнї, П. Житецкого, Науменка, Михальчука і др., з виїмкою етноґрафічних студій Максимовича, Чубиньского, Дикарева і досить численних, як на нас, збірників пісень народних, не маємо майже цїлком студій діялєктольогічних, а головна причина тому: недостача збірників сирих матеріялів.   Щоби про те бодай в частинї зарадити сїй важній недостачи, рішила фільольоґічна секція наукового товариства имени Шевченка звернутись до Вас дорогі Земляки, з просьбою, щоби Ви подавали до відомости нашому товариству замітні признаки говорів місцевих. Вітцї духовні і учителї можуть без великого труду особливо в зимових місяцях, списати бодай на одній чвертцї паперу [ми не жадаємо томів] цїкавші слова і звороти, не уживані пр. хоть-би лише в тих сторонах, з-відки самі походять або що их не уживає наша літературна мова. Чвертка паперу, записана такими словами, термінами та именами власними, а прислана сюди кождим интеліґентним Русином буде многоважним причинком при складаню поважних наукових студій над нашою діялєктольоґією і фразеольоґією. Подаючи замітні прикмети місцевих говорів належить их доконче поперти примірами [зворотами], з долученєм перекладу на мову нїмецку або польску, бо часто лишень на примірах прикмети ті стають ясними.   Многоважною дальше річью є, щоби любимцї нашої мови занялись ревно збиранєм термінів уживаних в реміслах, домашнім промислї, господарцї, торговли, народній медицинї, відтак назв ґеоґрафічних, имен власних, прозвищ і назвищ [Spitznamen], пояснивши по можности при назвищах причини их походженя. Бо-ж загально відомою є річью, що природний і подиву гідний народній гумор і дотеп в надаваню назвищ дуже гарно і ярко пробиваєсь.   Недостачу термінів ремісничих і т. д. відчувають часто в прикрий спосіб наші письменники, чи то беллєтристи чи учені, і густо-часто суть приневолені позичати их з инших славяньских язиків або творити их нераз, нїде правди дїти, дуже нескладно і проти духа нашої мови.   Оно правда, що в реміслах, занесених до нас нїмецкими майстрами, терміни, уживані доси рускими ремісниками, виросли на почві нїмецкій і лише зрусчились то більше то менше [Absatz=обцас, Afterleder=афталєдра, гафталєдра, Sohlen=золї і т. д.], але-ж є у нас богато ремісел питомих, що з давен-давна на Руси процвитали і мають питому термінольоґію. Ремісла ті, що навіть по заведеню у нас так званих "цехів" не перестали довго носити на собі характеру домашнього промислу і не були відокремльовані від себе громадским устроєм поодиноких заводів, як килимкарство, гончарство, ткацтво, кушнїрство, теслярство, боднарство, колесарство, токарство, олїйництво, мають так богату термінольоґію, що не вчисляючи навіть до неї термінольоґії з господарства домашнього, управи ролї, годівлї товару, садівництва, пчільництва і т. д., могла би сама подати матеріял до просторого словаря. Само собою розумієсь, що сухій спис слів уживаних в реміслах господарцї і т. д., хоч має велику вагу, набрав би неоцїненої вартости, наколи-б збогатити єго зворотами, привязаними часто лише виключно до згаданих термінів.   І так звістно ачей-же кождому, що швець наш пр., хоч і як богато переняв термінів від майстрів нїмецких, однак, уживаючи их чи своїх питомих, придає до них постоянні, спеціяльні приложники і глаголи. Тож мабуть не кождому відомо, що значить пр.: "замашисте копито", "набити" або "вибити копито", "стругати [а не инакше] копито", "сперезати потєглем", "обрізувати опушков" і т. д., і т. д. А кілько то зворотів уживає наш кушнїр, виправляючи баранячі шкіри: "отягати", "мняти шкіру" і кілько то назв питомих має він на свої знаряди!   Дорогі Земляки! В важній справі, бо в справі найдорожшого нам скарбу, рідної мови, звертаєсь до Вас наукове товариство наше, сподїючись, що кождий, котрому рідна мова дорога, не відмовить нам своєї помочи, але чуючись в силї їй прислужитись, причинить ся бодай малим збірником признак місцевих говорів і термінів до зложеня великого збірника слів і до очищеня нашої мови від варваризмів і непотрібних неольоґізмів.   Всякі збірники просить ся присилати в "Наукове товариство имени Шевченка" у Львові, ул. Академична ч. 8 поверх І. або просто на руки директора фільольоґічної секції д-ра Омеляна Огоновского, професора університету у Львові, Підвалє ч. 9.   Від фільольоґічної секції "Наукового товариства имени Шевченка", у Львові дня 22 н. ст. грудня 1893.   Д-р Омелян Огоновскій, директор секції.   Остап Макарушка, секретар секції.   Дѣло   