Популярні виклади для селян в коломийскій филії "Просвіти".

Дня 13 л. серпня с. р. урядила тутешна филія "Просвіти" першій раз популярні виклади для селян. Перша проба повелася дуже гарно. Явилося по-над 100 селян або яко члени товариства або яко представителї доокрестних читалень. Була се для видїлу велика несподїванка і він взяв собі єї за указку, що нарід дуже охотно а навіть з жаждою горнеся до науки, так що другі відчити згорнуть ще більше народу.
Збори відкрив именем видїлу Впр. о. Н. Лепкій і теплою короткою промовою повитав явивших-ся так численно селян, загрїваючи их до науки і поступу.
Опісля забрав слово першій прелегент д-р Северин Данилович. Представивши исторію відносин грунтових від старо-руских аж до новійших часів, розяснив теперїшний стан грунтів на основі книг грунтових. Потім розказав подрібно і ясно "про контракти купна грунтів" і звернув увагу слухачів на всї правні моменти, на котрі наші люде повинні уважати при купнї, бо дотеперїшний досвід показує, що між народом є найчисленнїйші процеси грунтові за-для неуважаня на правні постанови.
Потім слїдував виклад п. Иларіона Гарасимовича "о вироблюваню медових і овочевих напитків", в котрім прелегент звернув особливу увагу на то, щоби нарід замість видавати що-річно величезні суми на найнездоровійшій напій походячій з чужих рук, взявся радше до вироблюваня здорового напитку з меду і веяких овочів а тим самим лишились-би великі суми гроша між народом самим на покритє инших потреб.
На послїдок розказав о. Василь Калитовскій "про напади Татар і борбу нашого народу з ними". Тоту сумну картину нашої бувальщини представив о. В. Калитовскій так гарно і горячо, що селяне нагородили єго грімкими оплесками. Особливо глубоке вражінє зробив послїдний відзив прелегента, щоби той нарід, що заміг такого лютого ворога, як Татар, єднався і тепер у велику силу, щоби побороти не менше лютого ворога — темноту.
Селяне дуже задоволені з тих перших викладів, так заохотилися до праці просвітної, що обіцяли на другій раз ще в двоє численнїйше зійтися, а відходячи запрашали интелигенцію коломийску на сїльскі збори читальняні з подобними викладами. 