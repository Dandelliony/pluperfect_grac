◦ ◦ ◦ ◦ ◦ ◦ ◦ ◦ ◦ ◦

Львівскій рускій "Сокіл" устроює дня 24 н. ст. сїчня 1897 року вечер з танцями в Стрию в сали Касина руского "під Чорним орлом". З уваги на тоє, що чистий дохід призначений на будову власного дому "Сокола" у Львові, сподїваємо ся численної участи Р. Т. Гостей як місцевих так і замісцевих. Запрошеня розсилають ся сими днями. — За комітет вечерковий "Сокола" В. Крижановскій, голова. Рудницкій, заступник.   Видїл товариства руских ремісників "Зоря" в Коломиї доносить нам, що заповіданий свого часу вечер "на Андрея" випав знаменито; саля була повнїська а охоча забава протягнулась аж до рана. Аматори драматичні приготовляють ся до театрального представленя з дня 3. н. ст. сїчня 1897 р. Відограють мельодраму "Катерина", а проби з нею відбувають ся майже щоденно. — Вкінци видїл коломийскої "Зорі" просить нас помістити єго подяку всїм Р. Т. добродїям, котрі обдарували се молоде товариство книжками, і редакціям що даром посилають єму свої видавництва. [Имен не поміщаємо, бо се забрало би нам богато дорогого місця, як би прийшло ся друкувати кождого, хто якому небудь товариству дарував яку книжку.]   Буковиньске краєве правительство припоручило рускій переклад "Вістника краєвих законів" д-рови Олександрови Кулачковскому, перекладникови від початку сего року "Вістника державних законів".   Буджет міста Львова. Буджетова комісія міскої ради, що складає ся з членів фінансової секції і з делєґатів чотирох инших секцій, покінчила в понидїлок свої працї з вельми користним успіхом. Звичайні видатки обчислено на 1,848.612 зр., доходи на 1,849.967 зр. Отже звичайний прелімінар виказує в доходах 1.355 зр. надвишки. Надзвичайний буджет представляє в доходах і видатках близько 120.000 і замикає ся також малою надвишкою. Комісія ухвалила видруковати своє справозданє, а ґенеральний справоздавець д-р Бик предложить єго мабуть ві второк 29-ого с. м. під ухвалу ради разом з резолюціями, з котрих одна препоручає маґістратови переведенє обчислень, на основі яких будучій буджет міста має бути примінений до результатів податкової реформи, а друга радить петиціонувати і старатись о державні субвенції на публичні будови за прикладом Праги, котрій признано на те два міліони зр.   Ново-вибраний сего місяця управляючій совіт "Народного Дому" у Львові уконституував ся в той спосіб: предсїдатель о. д-р Делькевич, заступник предсїдателя о. крил. Павликів, секретарі оо. Яримович і д-р Мишковскій, касієр о. д-р Крижановскій, контрольор п. Осип Волиньскій а настоятель бібліотеки і музея о. крил. Ант. Петрушевич.   Дѣло 