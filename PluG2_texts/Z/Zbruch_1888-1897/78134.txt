◦ ◦ ◦ ◦ ◦ ◦ ◦ ◦ ◦ ◦

Епільоґ виборів в Станиславові. Як звістно, зарядив був висшій львівскій суд краєвий дисциплінарне слїдство против кількох урядників окружного суду в Станиславові з нагоди вибору посла до ради державної в міскім окрузї виборчім Станиславів Тисьмениця. Сенат дисциплінарний львівского суду висшого видав в тій справі кілька наган письменних згаданим урядникам за аґітацію в користь вибраного послом сов. Гофмокля. Між иншими дістав таку нагану і адюнкт судовий Іос. Шимонович. Оногди відбувала ся у Відни перед найвисшим трибуналом розправа апеляційна і трибунал знїс удїлену п. Шимоновичеви нагану, мотивуючи своє рішенє тим, що участь єго при виборах не переходила границь, в яких після законів вільно кождому горожанинови брати участь в житю політичному.
Галицкі соціялісти задумали були устроїти зїзд в Кракові дня 25 і 26 н. ст. марта. Однако зїзд не відбув ся, бо комісарі Ренкевич і Банах розвязали збори, мотивуючи своє зарядженє тим, що кождий з запрошуючих повинен знати всїх запрошених не лиш по назвищи але й зі званя. Запрошуючі внесли протест против такого розуміня закона, бо один з них знав всїх присутних по назвищах.
З Рогатиньского пишуть нам: В містї Рогатинї готово виколотись щось а la Тучапи. Ходить тут, анї слова, о марницю, о те, щоби руским сотрудником не був там дотеперішний катихит, а другій, котрого собі парох бажає. До першого, що зріс між Рогатинцями не має одна часть прихожан довірія і аж грозить, що перейде на латинізм, наколи-би власть духовна рішила против их справедливого ожиданя і против волї трохи недужого тепер пароха. Так заявило недавно кілька сестриць від себе і своїх родин устно і письменно пралатови о. А. Білецкому в часї єго побуту в Рогатинї. Треба надїятись, що компетентна власть вдоволяючим а скорим рішенєм убє зловіщі гадки в их починї. Caveant consules!
Вибух ґазів. Дня 18 н. ст. марта наступив в дзвиняцкій копальни воску земного в закопі ч. 4 великій вибух ґазів. Закоп був глубокій на 148 метрів. Підчас вибуху був там робітник Микола Себунчак, котрий і погиб. Вибух був такій сильний, що піднїс дно закопу о 32 метри і до тої висоти викинуло небіщика.
Рада міста Львова рішила з нагоди уступленя д-ра Смольки з презідентури парляменту і зложеня посольского мандату, удати ся до него і подякувати за добре заступництво интересів Львова; відтак помістити на вічну памятку мармуровий бюст д-ра Смольки в сали ратушевій і взяти в свою опіку копець унії люблиньскої.
Місто Чернівцї числить після спису людности з дня 31 грудня 1890 р. враз з предмістями 54.171 осіб (27.263 мужчин і 26.903 женщин). В тім числї було 2.174 війскових. Після віроисповіданя найчисленнїйші були жиди (17.359), дальше идуть римо-католики (14.822), православні (12.431), греко-католики (6.522), евангелики (2.703), вірмено-кат. (270) і вірмено-православні (26). Єсть також в Чернівцях 20 липованів і 8 безконфесійних. Осіб живучих в супружестві було 16.182, повдовілих 3.055, вільних 34.878, а розведених 56. — З огляду на народність спис виказує такі числа: Нїмцїв було в Чернівцях 27.256 (очевидно враз з жидами), Русинів 10.384, Румунів 7.624, Поляків 7,610, Чехів 169 і т. д. Анальфабетів (з дїтьми) числило місто 29.239 осіб.
Розумний заклад. Селянин Мих. Цвібак в Берлинцях на Буковинї заложив ся дня 17 н. ст. марта з товаришами в коршмі, що зїсть 100 печених бараболь і зараз взяв ся за їду. Зїв 78 штук але упав без притомности і за кілька годин помер в наслїдок пукненя жолудка.
Самоубійства. Вчера в полудне скочила до Пелчиньского ставу у Львові якась 30-лїтна дївчина, незвістного назвища. Мимо помочи не привернено єї до житя. — Натан Бернфельд, листонос у Львові підрізав собі вчера рано горло бритвою у власнім мешканю при ул. Шпитальній а відтак вискочив з 2-го поверха на подвірє. Нема надїї на удержанє єго при житю. Причиною самоубійства був страх перед карою за службову провину.
Мундури не пропускаючі кулї. Недавно подали ми, що кравець в Мангаймі, Генрих Дове винайшов мундури не пропускаючі кулї. Винаходець має 34 лїт і перебув житє сполучене з великими невзгодинами і в тяжкій бідї. Через сїм лїт гостила в єго домі слабість і забрала єму троє дїтей, а перед роком жінку. Дове живе в Мангаймі на передмістю в малім тїснім мешканю з двома дїтьми. Свій винахід зробив він уже перед кількома місяцями, але ті, перед котрими він з ним звірив ся, уважали єго за божевільного. Місяць тому оповідав Дове о своїм винаходї д-рови Ґуткіндови і робив перед ним проби за помочію позиченого револьвера. Минувшої пятницї капітан полку в Мангаймі Ціґлєр при богато войскових стріляв з нового репертієрового карабіна до таблицї з дуже мягкого дерева, покритого масою винаходу Дове і притім стверджено, що на віддаленє 400 кроків маса не перепускає зовсїм кулї; при віддаленю на 200 кроків зробила куля три-міліметрове заглубленє. Винахід полягає, як здаєсь, на тім, що сталеве покритє кулі при ударі о винайдену матерію підпадає знищеню а олово розтоплене вже через натиск воздуха, випливає, не роблячи шкоди. Масою Дове можна напускати не тілько мундури але й инші накритя, які дадуть ся носити в торністрах. Винахід той готов зробити великій переворот в штуцї воєнній. 