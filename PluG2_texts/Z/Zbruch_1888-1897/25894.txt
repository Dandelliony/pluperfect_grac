◦ ◦ ◦ ◦ ◦ ◦ ◦ ◦ ◦ ◦

Краєве бюро статистичне порівнало дані що-до людности і плачених податків в 15 містах галицких, що мають вибирати посла на сойм краєвий. В р. 1864 мали ті міста 245.601 душ і платили безпосередного податку 851.215 зр. — а за 19 лїт с. є. в 1883. було в тих містах 396.593 людности а платили податку 2,457.711 зр. — так отже за 19 лїт збільшилося людности о 151.000 або 62% а і податки стали більші о 1,706.496 зр. або 200%. Що-до самого Львова, то сей мав в 1864 р. 55.000 мешканців а платив 378.000 податків, а в р. 1883 людности було 109.000 а податків заплачено 1,443.000 зр., тому показуєся, що людність у Львові збільшилася о 50% а податки майже о 500%.
З Перемишля доносить тамошна Gazeta: На 20 с. м. покликано резервистів; до кождого полку прийде около 1000 людей. Перемискій гарнизон виходить на цісарскі маневри 30 серпня і верне 6 вересня, а дивизія ярославска разом з кавалерією буде, відбувати вправи аж до 17 вересня. Цісар по маневрах загостить имовірно на кілька годин до Перемишля. Будову бараків для артилерії корпусової вже зачали під Журавицею. Здаєся, що не вистане на ту будову пів миліона зр., признаних спільними делегаціями, бо на само закупно грунтів треба буде видати 216.000 зр.
Громада Торговиця коло Отинїї веде в теперішній порі переговори з місцевим дїдичем в справі закупна обшару двірского для громади за суму 55.000 злр. Цілою справою орудує тамошний господар а член "Народної Ради" та "Просвіти" ч. Олекса Хавлюк. Ми з своєї сторони бажаємо як найкрасшого успіху честним громадянам торговецким.
Министра скарбу д-ра Дунаєвского именував цісар заступником протектора краківскої академії наук. Протектором академії єсть архикнязь Кароль Людвик а заступником був пок. гр. Альфред Потоцкій.
Дрібні вісти. Цісар дарував погорільцям Печенїжина 800 зр. підпомоги. — Лїкарі нїмецкі в заведеню божевільних в Бон орекли, що кн. Сулковскій єсть цілком здоровим на умі. — У Львові помер Апт. Микулиньскій, кравець і властитель кількох камениць. — Шведскій король Оскар запросив на конгрес орієнталистів з Австрії: министра Ґавча і бар. Кремера, бувшого министра торговлї. 