◦ ◦ ◦ ◦ ◦ ◦ ◦ ◦ ◦ ◦

Перша забава з танцями сих мясниць, устроєна минувшої суботи в "Рускій Бесїдї" у Львові, удалась надзвичайно добре. До танцїв ставало до 40 пар і при звуках фортепіяну бавленось з житєм і охочо до 6-тої години рано. Ся коротка нотатка репортерска свідчить о тім, як великою симпатією між рускою публикою тїшать ся такі забави устроювані "Рускою Бесїдою", а заразом пригадає і тим, що не були на тій першій забаві, щоби явились громадно на другім вечерку, котрий відбуде ся в суботу, дня 14 н. ст. лютого.
Нормальний час на зелїзницях. Міністер торговлї видав розпорядженє, котре має обовязувати всї заряди зелїзничі, що від 1 н. ст. жовтня с. р. заведуть на зелїзницях австрійских час нормальний (Stunden Sonnenzeit), різнячій ся від часу прагского о 2, а пештеньского о 16 мінут.
Гиґієна в школах. Міністер Ґавч видав розпорядженє, обовязуюче учителїв шкіл народних, щоби познакомлювали дїти з приписами загальної гиґієни, та щоби учили их, як поводити ся при наглім скалїченю, вивихненю і т. п. В наслїдок того зарядив міністер, щоби на першім і четвертім роцї семінарії учительскої лїкарі викладали головні основи загальної гиґієни.
Б. артисти руского театру, пп. Клїшевскі, устроїли дня 5 н. ст. лютого, в Бродах вечерок музикально-драматичний. Другій такій вечерок відбув ся вчера.
Воскрес. З четверга на пятницю минувшого тиждня помер один бідняга в шпитали перемискім. Помер на кошт громадскій, тож і не богато заходу. От накрили мертве тїло шматами, кинули до домовини і казали вивести до трупарнї. Смерком приїхав законтрактований візник, налаштував на віз три домовини, бо вивозили ще двоє дїтей — і далїй до гробаря. Гробар видав квіт на три домовини, зложив тїла в трупарни і казав копати гріб на другій день. На другій день переполох, бо бракло одного мерця. Дїти вправдї остали, але бідняга щез. Бо він в ніч морозну, темну, прочунявши з лєтарґу, відкинув віко домовини і в адамовім одязї, як єго поклали між чотири дошки, вернув назад там, з-відки єго вивезено, с. є. до загального шпиталю.
Відзначеня Русинів в Боснї. З Сараєва пишуть нам: Минувшого тиждня принесла почта з Відня для тутешних урядників чотири відзнаки, а то два ордери Франц Іосифа і два золоті хрести з короною. Дѣлю ся з вами тою вістею лиш для того, що на утїху цїлої рускої кольонії в Боснї оба ордери красять тепер груди наших многоповажаних земляків: судових совітників Яворского в Сараєва і Ильницкого з Мостара. От бодай ту в Боснї нагороджують по заслузї наших людей за их пильність і неутомиму працю. Хрести заслуги подіставали адюнкти судові, Поляк і Чех.
Дрібні вісти. Громада Тлусте, пов. залїщицкого, одержала від цїсаря 100 зр. підпомоги на будову школи. — Дня 1 н. ст. лютого відбулось в Перемишли вінчанє п. Ант. Должицкого, професора ґімназіяльного; з п-ною Яниною Кашубянкою з Белвина. — Инжінери Айфель і Берґер предложили угорскому парляментови проєкт устроїти всесвітну виставу в 1895 р. — Директор ґімназії черновецкої, п. Хр. Вірфель, одержав титул ц. к. совітника шкільного. — По варшавских шпиталях заказано уживати до лїченя недужих Кохіни. — Населенє Петербурга числить після послїдної конскрипції 956.289 мешканцїв; приріст від 1881 р. виносить 94.926 осіб. 