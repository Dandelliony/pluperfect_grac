Новий статут взірцевий для громадских і повітових кас ощадности.

Міністерство справ внутрішних видало, як ми доносили, новий взірцевий статут для громадских і повітових кас ощадности.
Богато з постанов нового статута містить дуже важні зміни, котрі в великій мірі можуть вплинути на розвій кас ощадности, з се именно лежить в интенції правительственних властей. Мимо того декотрі постанови звернули увагу видїлу краєвого, котрий думає, що они не можуть причинити ся до розбудженя у репрезентацій громадских і повітів охоти до закладаня кас ощадности.
До таких постанов зачисляє видїл припис §.2., що каса ощадности не має бутя громадскою институцією, а взглядно повітовою, лише институцією, зложеною і урядженою самостійно, котра би стояла під надзором держави.
Видїл краєвий на годить ся з тою думкою, щоби касу ощадности уважати самостійною институцією. Бо тая институція не могла би сама повстати, коли не мала би помочи з фонду громадского або повітового, а не могла би розвивати ся, коли не опиралась би на ґваранції громади або повіта.
По думцї видїлу краєвого через таку постанову неможлива контроля і надзір над маєтковим станом кас зі сторони громади або повіта, котрі ручать.
Також і видїлови краєвому новий статут взірцевий признає за мало прав що-до виконуваня контролї.
Відтак замічає видїл краєвий, що в новім статутї взірцевім випущено давнїйшу постанову, після котрої вагу ухвал, рішених на засїданях видїлу каси ощадности, мало ся оцїнювати після приписів закона громадского, а взглядно закона о репрезентації повіта.
Видїл краєвий зазначив, що недостачу такої постанови, именно що-до поступованя членів дирекції в справах, передвиджених в §.44 зак. гром. — (т. є. коли предметом нарад будуть справи урядованя члена видїлу, а в дирекції справи кревних членів дирекції, або осіб посвоячених з ними) — отже недостачу тої постанови не може уважати користною для розвою закладів. Хоч поведенє членів дирекції в подібних случаях, які можуть лучити ся, може бути унормоване реґуляміном, то таки видїл краєвий бажає, щоби институціям кас ощадности привернено их питомий характер заведень громадских, а взглядно повітових і длятого рад би, щоби у всяких справах каси, де лиш можна, примінювано приписи закона громадского або закона о репрезентації повітовій.
Також не годить ся видїл краєвий з тими постановами, котрими мінімум вкладок означено на 1 зр. і установлено стопу процентову для вкладок в той спосіб, що она має бути тим низшою, чим більшій вложено капітал. По думцї видїлу краєвого ті постанови могли би причинити ся до значного зменшеня оборотового капіталу.
Отже видїл краєвий віднїс ся з просьбою до намістництва, щоби повисші уваги взяло під розвагу і коли би на свою руку не могло усунути зі статута повисше згаданих постанов, то щоби уваги видїлу краєвого з прихильним внесенєм представило міністерству справ внутрішних.
Видїл краєвий признає, що новий статут взірцевий містить дуже богато важних реформ, що можуть дуже причинити ся до піднесеня рільництва і дрібного промислу, але уважає конечними вказані зміни в тім статутї. 