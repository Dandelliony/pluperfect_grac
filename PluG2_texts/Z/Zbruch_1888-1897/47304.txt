◦ ◦ ◦ ◦ ◦ ◦ ◦ ◦ ◦ ◦

Катедру христіяньскої фільософії на видїлї богословскім львівского університету поручив міністер просвіти згідно з внесенєм колєґії професорів кс. д-рови Іос. Ляшковскому, катихитови у львівскій школї реальній.
Людність Черновець винесе в середмістю немного більше по-над 32.000 осіб. Передмістя, котрі, як звістно, суть селами, полученими адміністраційно з містом, числять 20 до 30 тисячів людности. Приріст людности єсть так незначний, що можна би гадати, що Чернівцї вилюднюють ся, але треба знати, що задля замкненя границї румуньскої много родин виїхало з Черновець.
Дві нові аптики. Розпорядженєм намістництва з 13 сїчня с. р. дозволено розписати конкурс на отворенє двох нових аптик в Мединичах, пов. дрогобицкого, і у Вишнівчику, пов. підгаєцкого. Розпорядженє буде правосильне, єсли нїхто против згаданої децизії не внесе рекурсу до міністерства справ внутрішних в часї шести тижднїв від дня оповіщеня.
Краєва комісія для справ рільничих, установлена соймом яко орґан дорадчій видїлу краєвого у всїх єго чинностях, маючих на цїли охорону а також правильний розвій всїляких галузей господарства сїльского і промислу рільничого, зійшла ся дня 5 лютого на зазив маршалка, кн. Сангушка, на нараду. Присутних було 13 членів, котрих имена подали ми свого часу. Комісія прибрала собі ще чотирох членів: кн. Адама Сапігу, ґр. Ив. Тарновского, д-ра Тад. Пілята і Алекс. Ґостковского. Вибрано секцію провізоричну з 5 членів, котрої задача приготовляти матеріял до нарад повної комісії, роздїляти реферати і полагоджувати наглі справи. До секції вибрані: ґр. Стан. Стадницкій, Тад. Лянґе, Ипол. Богдан, Стан. Поляновскій і д-р Тад. Пілят, а повна комісія додасть им ще двох членів. Засїданє повної комісії має відбутись в мартї с. р.
Аґент еміґраційний. Мендель Бек, швець з Лїська, прибув оногди до Кракова з шести селянами з повіту лїського, що загадали виеміґрувати до Америки, щоби перевести их до Берлина. Ті еміґранти, а ще і два инші, котрі здогонили их в Кракові, заплатили в Лїську Исаакови Аронови, тамошному кравцеви і спільникови Бека, кождий по 17 зр. від особи, або 137 зр. від вісьми осіб, за се лиш, що той Бек мав их відпровадити зелїзницею до Освіцима; за дальшу єго подорож з Освіцима до Берлина зобовязали ся окремо Бека винагородити. Краківска поліція придержала Бека і єго товаришів, бо не мали нї пашпортів нї достаточних фондів на подорож.
Відозва. Видїл товариства "Львівскій Боян" запрошує сим П. Т. Родимцїв вступати в члени того товариства і подає до відомости, що: 1) Цїлею товариства єсть плеканє головно руско-національного співу як хорального так і сольового, а також музики инструментальної; 2) членами дїйстними товариства можуть бути всї любителї співу і музики; 3) членами вспомагаючими можуть бути ті, котрі матеріяльно (річно найменше 2 зр.) підпомагають товариство. У всяких справах дотикаючих товариства, просить відносити ся до голови товариства: Волод. Шухевича у Львові ул. Чарнецкого 26.
Дрібні вісти. Громада Бордуляки, пов. брідского, одержали від цїсаря 50 зр. на внутрішне устройство школи. — В Золочеві упокоїв ся Іосиф Весоловскій, адвокат, в 74 р. житя. Покійний був давнїйше послом соймовим і заступником маршалка повітового. — Д-р Лев Білиньскій професор львівского університету, взяв в міністерстві просвіти відпустку до кінця зимового півроку шкільного і лишить ся у Відни, щоби, користаючи з тамошних бібліотек та вільного часу, докінчити трете виданє своєї економії політичної. 