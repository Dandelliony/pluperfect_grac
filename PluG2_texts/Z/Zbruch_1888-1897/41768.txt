Справа науки австрійскої исторії в школах галицких. — В справі кс. Стояловского.

Справа науки австрійскої исторії в школах галицких
порушена міністерством війни а скоментована в Neue freue Presse — все ще стоїть на порядку дневнім і спір межи Neue fr. Presse a польскими дневниками ще не затих. Читателям нашим звістний уже зміст окружника галицкої краєвої ради шкільної і коментаря в Neue fr. Presse. Але позаяк се справа важна, то подаємо тепер окружник краєвої ради шкільної в повній основі:
"Ч. 12.580. Окружник ц. к. краєвої ради шк. до всїх окружних рад шк. П. міністер просвіти заявив рескриптом з дня 7 липня 1890 ч. 13.323 ц. к. краєвій радї шкільній, що, після помічень, закомунікованих державним міністерством війни, ученики шкіл народних, в котрих язик нїмецкій не єсть викладовим, зголошуючись до шкіл войскових, дуже часто показують разячій брак відомостей, відносячих ся до исторії монархії і наймилостивійше пануючої династії. В виду того ц. к. краєва рада шк. бачить ся спонуканою пригадати окружній ц. к. радї шк., що плани наукові, видані для тутешних шкіл народних, містять виразні постанови що-до обовязку познакомлюваня учеників всїх катеґорій шкіл народних з найвидатнїйшими личностями і фактами з исторії монархії та що книжки призначені до шкільного ужитку містять в собі богато уступів, на основі котрих ученики можуть собі ті відомости присвоїти. З тої причини взиваєсь окружну ц. к. раду шкільну, щоби на ті постанови пляну наукового в спосіб властивий звернула увагу всїх учителїв і рішучо візвала их, щоби строго сповнили дотичні приписи. Особливо поручає ся окружному ц. к. инспекторови шкільному, щоби підчас візитацій шкіл, повірених єго надзорови, пересвідчував ся докладно, чи учителї сповняють той обовязок і чи ученики з тої галузи наук виносять відповідні відомости. Против учителїв, не сповняючих в тім взглядї належно обовязків — поступить окружна ц. к. рада шкільна з всею строгостію.
У Львові дня 31 серпня 1890."
Про спір, якій вийшов по причинї сего окружника межи Neue freue Presse а польскими дневниками, подамо де-що більше в завтрішнім числї. В справі кс. Стояловского
видав архіепископ львівскій Северин Моравскій куренду з датою 29 серпня с. р. В курендї згадуєсь, що кс. Стояловскій надав своїй справі великого розголосу, виступаючи ворожо і з напастями против самого архіепископа в письмах виданих ним і помимо конфіскати прокураторії розісланих тисячами між латиньске духовеньство. Письма ті суть: Libellus accusatorius et supplex parochi Stojałowski Summo Pontifiсі oblatus; Sprawa kulikowska; List prywatny do Braci Kapłanów. На ті напасти нїхто не відповідав, бо интересована сторона вижидала рішеня курії римскої. Тепер же, коли таке рішенє наспіло, оголошує арх. Моравскій вирок львівскої курії архіепископскої з дня 16 вересня 1889 виданий по переведеню процесу канонічного: "Тим рішучим вироком нашим рішаємо і оголошуємо против Преподобности Твоєї ухиленє від заниманої Тобою бенефіції в Куликові, засуджуємо Тебе на заплату винагороди свідкам переслуханим в Твоїй справі після так установлених в краю нашім ц. к. трибуналом в квотї 21 зр. 68 кр., відтак на відправленє власним коштом в монастирі оо. Францисканів шістьтиждневих реколєкцій, по котрих — єсли их щиро відправиш — увільнимо Тебе від цензур, а коли осягнеш і диспензу super irregularitate, в котру попав Ти незаконно у правляючи парохією, назначимо Тобі якусь парохію, де станеш сотрудником." Сей вирок предложено римскій конґреґації до толкованя собору тридентійского (Concilii Tridentini Interpretum) до рішеня в такій формі: "Чи вирок курії львівскої в данім случаю має бути затверджений чи знесений. Конґреґація рішила дня 14 червня 1890: "Вирок має бути затверджений і архіепископови надана власть, щоби після своєї совісти і гадки кс. Стояловского увільнив від цензур і дав диспензу ab irregularitate". А папа римскій велїв додати до сего вироку: "щоби з тою справою до Риму більше не апельовано". Арх. Моравскій подавши сей вирок, згадує, що кс. Стояловскій не підчинив ся нїякій карі а навіть відправляє богослуженя, тому напоминає священиків, щоби не допускали єго до престола, доки не викажесь документом, що має диспензу ab irregularitate та увільнений від цензури. 