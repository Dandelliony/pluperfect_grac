◦ ◦ ◦ ◦ ◦ ◦ ◦ ◦ ◦ ◦

Електричне світло у Львові небавом забере місце ґазу та нафти. Одно з акційних товариств заграничних хоче розширити свою дїяльність на Львів і мало вже в тім взглядї поробити деякі вступні кроки. Дуже богато купцїв і промисловцїв заявило, що готові свої склади та фабрики освітити електричним світлом, коли центральна стація буде єго доставляти. Можна мати надїю, що проєкт буде переведений, а тогди Львів набере виду міста европейского.
Каравана Сікґалезів і Тамілїв загостила до Львова. Ті мешканцї Цейльону, мідяної краски тїла і з чорним заростом, котрих єсть понад сорок, дають що-дня кілька представлень, котрі складають ся з танцїв реліґійних, діявольских, боєвих, при чім співають свої монотонні мельодії, ударяють в бубни, дзвінки, або палочками нїби бють ся. Мальовничій стрій тих Сінґалезів тресовані слонї, воли зебу, котрими їздять, самі продукції при грі музики — заслугують на се, щоб на них публика ходила дивитись, бо дають і розривку і де-чого учать.
Сегодня 3 (15) мая припадають 43-ті роковини знесеня панщини в Галичинї. День сей, памятний для нашого народу, обходить ся і ще довгі часи обходитись буде як день великої реформи суспільної, — жаль тілько, що реформи тої — з одної сторони не дозволено Русинам а з другої сторони і самі Русини або не вміли або не могли — визискати належно для свого піднесеня народного і економічного. Нехай же день 3 (15) мая не перестає пригадувати Русинам галицким та накликати не спонукувати их до орґанізації і трудів не лиш на поли просвітнім, але зарівно і на поли економічнім. За 43 лїт богато де-чого на нашій Руси змінило ся, але тої щасливости єї, яку обіцювали собі і в яку вірили наші батьки, — нинї не бачимо. Богато нам ще треба положити всесторонного труду, щоби той рускій жнець, що довгі часи заспав, дігнав других женцїв на широкій славяньскій ниві.
Огнї. В Болехові дня 11 мая о годинї 9½ вечером вибух огонь в містї. Небезпечність велика висїла над цїлим містом, бо й будинки там по більшій части деревяні і вітер кидав искри на сторону ринку, де знаходять ся доми жидівскі добре асекуровані, тож жиди не конче спішно забирали ся до помочи відповідної, — аж коли жандарми забрали ся до ратунку і з цїлою ревностію до гашеня наганяли, удало ся огонь обмежити. Опалила ся лиш одна хата з загородою і маґазин на вугля. — В Гумнисках під Березовом дня 11 с. м. два ученики тамошної школи в часї віддиху запалили собі за стодолою папіроски, при тім затрясли огонь і спалила ся шкільна стодола, кілька сусїдних будинків господарских і одна хата.
У якихсь академиків-Русинів, котрі мали їхати до Праги на зїзд молодежи, відбули ся вчеpa — як доносить нинї Przegląd — ревізії поліційні. 