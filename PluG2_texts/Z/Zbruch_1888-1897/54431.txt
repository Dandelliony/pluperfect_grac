◦ ◦ ◦ ◦ ◦ ◦ ◦ ◦ ◦ ◦

Товариство "Боян" і другі Русини прибули з Праги до Відня. Вчера даний був комітетом "Сїчевим" комерс в их честь. Комерс — як нам телєґрафують — випав величаво, а коли звістний москвофіл Дудикевич старав ся викликати бурду — випрошено єго і "Буковину" з комерсу.
Барон Іосиф Шенк, бувшій президент львівскої апеляції, член палати панів, помер дня 26 н. ст. липня в Баденї під Віднем. Небіщик родив ся 1813 р. в Оломуцу яко син майора, був судовим урядником в Тернополи, потім президентом судів в Станіславові і Чернівцах а опісля президентом апеляції у Львові. В року 1865 дістав ордер зелїзної корони III. кляси, в 1869 року хрест командорскій ордера Франц-Іосифа, в р. 1874 став тайним совітником, в 1878 року дістав хрест конмандорскій ордера Леопольда і в 1879 р. дістав титул барона, а в р. 1882 великій хрест ордера Франц-Іосифа. До палати панів покликано єго по спенсіонованю 1887 року. Небіщик — нехай єму Господь простить — не любив і переслїдував руске слово, письмо і урядників Русинів...
Міністер торговлї маркиз Бекегем, о котрого подорожи ми вже вгадували, переїхав вчера рано через Львів до Черновець в товаристві совітника Кербера. На двірци львівскім повитали переїздячого віцепревидент намістництва Лідль, директор почт Шіфнер і инші урядники. Всїх ударив незвичайний факт, що так міністер як і сов. Кербер були в уніформах, чого міністри підчас подорожи не роблять. В Чернівцях, куди міністер приїхав вчера по полудни, замешкав у президента краю ґр. Паче. По короткім випочинку оглянув міністер промисловий музей, архіепископску резиденцію, почти, кілька заведень промислових і біржевих. На увагу одного члена палати торговельної, що відновленє угоди торговельної з Румунією піднесло би торговлю збіжеву, відповів міністер, що богато ще часу мине, заки до такої угоди прийде. Нинї їде міністер до Радовець а з відтам на Городенку до Львова. В Галичинї має міністер звидїти значнїйші заведеня промислові і поинформувати ся на місци в деяких важних справах.
Наш театр народний — як нам доносять — дав в Хоросткові вісїм а в Копичинцях пять представлень. Як свідчить у вчерашнім числї поміщена подяка, підпирало наше патріотичне священьство в околици Хоросткова дуже щиро нашу сцену, за що належить ся єму повне признанє.
Дві анкети в справі розслїдженя уряджень лїкарских і адміністраційних заведеня для божевільних в Кульпаркові і в справі будови краєвого заведеня для поліжниць у Львові відбудуть ся в видїлї краєвім 29 і 31 н. ст. липня під проводом члена видїлу краєвого Гошарда. В анкетї для Кульпаркова візьмуть участь посли соймові: Вол. Козловскій і Тшецескій, совітник санітарний і директор заведеня для божевільних у Відни Мавр. Ганстер, д-р Мерунович протомедик, д-р Опольскій, д-р Блюменшток, д-р Едв. Савицкій, д-р Стелля-Савицкій, директор Кульпаркова Найсер, д-р Жулавскій і Сломковскій конципіст видїлу краєвого яко секретар анкети. — В анкетї для будови дому поліжниць возьмуть участь: д-р Мерунович, д-р Гловацкій, д-р Чижевич, д-р Марс, д-р Мерчиньскій; д-р Шрам, д-р Стелля-Савицкій, архитект Яновскій і секретар анкети на відповідне внутрішне урядженє мешкань. Будова вже начала ся і буде вести ся через вакації. Відданє відреставрованого будинку до ужитку наступить в 1892 р. 