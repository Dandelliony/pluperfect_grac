Без різницї станів.

Презідія краєвої дирекції скарбу поручила недавно своїм підвладним орґанам, щоби податки стягали від контрібуентів однаково, без різницї станів.
Треба би бажати, щоби тая засада "без різницї станів" була переведена також у відношеню краєвої дирекції скарбу до урядників! Тимчасом в проєктї бачимо виїмки від тої засади.
В Самборі занимає начальник скарбової дирекції мешканє в будинку державнім за річний чинш 350 зр. Мешканє то складає ся з девятьох комнат, всяких побічних убікацій і великого огорода яринового та саду, котрий сам несе річно кількадесять зр. доходу.
Тимчасом льокаль, в котрім поміщені уряд податковий і повітова дирекція скарбу, єсть дуже тїсний. В урядї податковім сидить по двох урядників в кождій комнатї, навіть і в такій, котра єсть вузка і має лиш одно вікно. В одній невеличкій кімнатї, де єсть ліквідатура, працює шість урядників! У віддїлї для виміру належитостей працює пять урядників в одній комнатї, а другі в малих комнатках, де невигідно й обернути ся.
Попередники теперішного начальника дирекції скарбу, совітники Михалевскій і Дунчевскій занимали лише сїм комнат, а пан ґраф Дїдушицкій, мимо того, що число урядників значно збільшило ся, прилучив дві комнати, де поперед були канцелярії, до свого мешканя, котре тому лїт кілька відреставровано коштом більше як тисяч зр. Отже приватне мешканє адоптує ся без трудности коштом скарбу державного, а урядники часто мусять працювати в льокалях, котрі не видержують нїякої критики! В Самборі ц. к. староста, котрий має також обовязок репрезентації і мусить часто приймати високо-поставлені особи, занимає лише сїм комнат, — презідент суду окружного, посивілий в службі, мешкає в чотирох комнатах і платить за них дорого, — отже не зрозуміла річ: длячого начальник скарбової дирекції має мати мешканє аж из девять комнат? — і то по перше: коштом скарбу публичного, бо за то мешканє можна би нинї дістати 800 зр. річного чиншу, а по друге: коштом вигоди урядників державних, котрі тяжко працюють, щоби відповісти своїм обовязкам.
В Самборі 22 н. ст. цвітня 1893.
Д-р Корнило Чайківскій 