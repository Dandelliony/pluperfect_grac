◦ ◦ ◦ ◦ ◦ ◦ ◦ ◦ ◦ ◦

Трех професорів університету львівского, видїлу богословского, именно д-рів Делькевича, Вацку і Мазуркевича спенсіонувало ц. к. міністерство — як кажуть, на представленє галицкого намістницва. Всї три професори будуть викладати тілько до кінця сего року шкільного. Про причину спенсіонованя ходять всякі вісти, однакож треба виждати, поки справа вияснить ся.
Рускій комітет ратунковий в послїднім своїм віказї жертв від 1 до 21 н. ст. цвітня с. р. виказав загальну суму, яка вплинула на руки сего комітету, 20.033 зр. 99 кр. З тої суми роздїлено уже 15.775 зр. 66 кр., так що лишилось в касї 4.258 зр. 33 кр. Послїдними днями прислано з Россії на руки комітету 13.000 кільоґрамів пшеницї, за котру заплачено 291 зр. оплати митової.
Знов огонь. Вчера вечером повідомлено, що Озеряни коло Чорткова горять. Огонь займив ся о 2-ій годинї по півночи з суботи на недїлю, а при сильнім вітрі помимо великого ратунку ширив ся з надзвичайною скоростью. З Чорткова прибули на ратунок огнева сторожа і дві компанії войска. До другої години з полудня погоріло понад 200 домів і около 400 родин осталось в найбільшій нуждї. В сусїднім селї Озерянцї займив ся такожь огонь.
Рада міста Львова рішила закупити більшій комплєкс ґрунтів на пляцу Галицкім, коло будинку судового, щоби вибудувати на тім місци театр.
"Доктори наук технічних". Видїл студентів віденьскої політехніки, порозумівшись з видїлами студентів всїх инших політехнік австриских, именно в Празї і Грацу, рішив, щоби укінчені техніки по зложеню державних испитів одержували титул "инжинира", а ті, що зложили испит дипльомовий, титул "доктора наук технічних". Всї політехніки мають вислати петиції в тім змислї до ради державної.
Фондація бар. Гірша мабуть таки не буде введена в житє. Депутація львівских жидів одержала таке саме заявленє.
Еміґрація. Оногди придержано в Кракові 12 селян з борщівского повіту без нїяких лєґітімацій і без відповідних фондів на еміґрацію до Америки. Згаданих селян піддурив і виправив в дорогу один аґент з борщівского повіту і поліція краківска зарядила против него карне слїдство. Також придержано 8 селян з повіту коросняньского і з Словаків. Всїх завернено з Кракова до их місць проживаня.
Довіз мяса з Галичини до більших міст в Австрії. Правительство видало до староств і громад сїльских в Галичинї розпорядженє, в котрім завзиває их, щоби строго наглядали приписи і старали ся, щоби здескредитована галицка торговля мясом відзискала своє значенє. Перед всїм треба з уряду наглядати, щоби ревізію мяса совістно переводжено і щоби до вивозу призначувано справдї добре і свіже мясо для великих міст як Відень і Прага. 