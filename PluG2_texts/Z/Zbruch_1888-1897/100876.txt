◦ ◦ ◦ ◦ ◦ ◦ ◦ ◦ ◦ ◦

З Сокола. З днем 15 н. ст. жовтня с. р. розпічне ся в товаристві ґімнастичнім "Сокіл" у Львові курс ґімнастичний для членів товариства. Вправи відбувати муть ся в льокали товариства при ул. Подвалє ч. 7., заосмотренім у всї снаряди і посудки ґімнастичні, під проводом учителїв, ві вторки, четверги і суботи від 7 до 8 години вечером. Участники у вправах можуть в порозуміню з настоятелем вправ години і днї вправ змінити, наколи-б висше поведені показали ся им недогідними. Курси науки ґімнастики для учеників розпочинають ся сими днями, а то: для молодших в понедїлки від 4 до 5, а в середи і пятницї від 5 до 6 по обідї, а для старших учеників ві втірки, четверги і суботи від 6 до 7 години вечером. — При відповіднім числї зголошень, буде також курс ґімнастики для дївчат заведений. Оплата за учеників по 1 зр. а за дїти членів по 50 кр. місячно. Зголошеня в члени і на вправи приймає ся що дня від 6 до 8-ої вечером в льокали товариства. При сїй нагодї просимо численно вступати в члени нашого товариства як також о численну участь у вправах ґімнастичних. Вплата членьска виносить 1 зр. вступного і 50 кр. місячно. — За старшину товариства "Сокіл" Василь Нагірний, голова.   Посвященє нової, мурованої церкви в Иваню, деканату залїщицкого, відбуде ся дня 15 н. ст. с. м. Будову провадив Стефан Барановскій з Язлівця за цїну 5.900 зр. кромі каміня і вапна. Церков довга 25 м а висока в копулї також 25 м.   Степень доктора всїх наук лїкарских дістав 8 с. м. в краківскім університетї Володимир Глушкевич, родом з Тилини коло Дуклї.   Холєра. В Бишові пов. сокальского умерла д. 6. с. м. одна особа, у котрої провірено холєру азіятицку. В Острові пов. тернопільского зістає оден хорий в лїченю. В Варваринцях пов. теребовельского занедужала одна особа, а одна зістає в лїченю. В Струсові того самого повіту оден хорий зістає в лїченю. В Стоянові пов. камянецкого занедужали дві особи, одна з них умерла.   Страшний пожар знищив д. 7. с. м. майже цїле село Вишатичі коло Перемишля. Огонь повстав через неосторожність дїтей. В селї, що мало над 300 чисел, лишило ся ледве кілька хат від границї Болестрашич і майже чудом остались церков, костел, приходства і охоронка дїтей, хоч стояли майже серед огню. Згоріло над 1000 будинків; шкода на разї не дасть ся обчислити, але винесе певно з пів міліона зр. Не обійшло ся також без жертв в людях і худобі. Ратунок був просто неможливий.   Цїна кипячки нафтяної наслїдком обильности жерел в Східници упала більше нїж о 2 зр. на сотнарі метр.   "Єнерал Пшибильскій", загально знаний у Львові божевільний, умер в шпитали. Вже давнїйше розходила ся кілька разів вість о єго смерти, але він все на потїху галайстри являв ся знов на улицях в своїм дивачнім строю. Тепер умер таки на правду.   Дѣло 