◦ ◦ ◦

Холєра. В Новосїлцї, повіта борщівского, прибуло троє дїтей хорих на холєру і дві особи дорослі. Впрочім анї в повітї борщівскім, анї гусятиньскім не було дня 12 с. м. жадних нових випадків холєри. — Правительство россійске знесло всї средства охоронні, введені з причини вибуху холєри з Галичинї на граници ґубернії люблиньскої, радомскої, келецкої і петрківскої.
Пригода. Віцепрезидент товариства кредитового земского п. Леонтій Вибрановскій, посовгнув ся оногди в своїм помешканю на гладкім помостї і упав так нещасливо, що зломив собі ногу в клубі.
Пригода. Віцепрезидент товариства кредитового земского п. Леонтій Вибрановскій, посовгнув ся оногди в своїм помешканю на гладкім помостї і упав так нещасливо, що зломив собі ногу в клубі.
Згуба. П. Леопольд Шіманек офіціял рахунковий 30 дівізії піхоти, мешкаючій при ул. Зиморовича ч. 12 идучи оногди вечером о 8 год. з команди войскової до свого помещканя, загубив шкіряну мошонку, в котрій було 5 нових банкнотів по 10 зр. Ретельному зналїзникови обіцює п. Шіманек відповідну нагороду.
З Косова пишуть, що морози на Покутю сягають понад — 25 степенїв Реоміра. Вовки від зимна волочать ся аж попід загородами, роздирають псів, забирають вівцї і свинї. Люде бідують дуже, бо не мають чим опалювати хат.
Політичний процес. Черновецка Gazeta polska доносить: "Черновецкій суд краєвий зарядив слїдство карне против редактора "Науки" у Відни, Козарищука і против редактора "Рускої Правди", Григорія Купчанка, за котрим поліція черновецка розіслала гончі листи. Слїдство се зацїкавило дуже людей. Увязнений Козарищук пробував у віденьскій вязници, а в Чернівцях сидить у вязници двох селян буковиньских: Иля Мельнюк і иншій, котрого имени не знаємо. Сконфісковані при ревізії у Козарищука і Купчанка важні папери і документи прийшли вже в Відни до черновецкого суду, а єсть того богато, бо аж кілька пак. Радник суду краєвого п. Ясеницкій веде майже від трех місяцїв слїдство в тій справі: тепер вернув він до Черновець. Дальше слїдство веде ся і хоч судя слїдчій лише тою справою занимає ся, то таки не покінчить своєї роботи скорше, як за кілька місяцїв. В тій справі їздив черновецкій прокуратор державний п. Кунев до Львова.
Чотирнацять лїт перебрана за мужчину. Кілька днїв тому назад арештовано у Відни якогось чоловіка, що о 4 год. в рана виносив з каменицї якусь підозріну бочку. Чоловік той назвав себе Йосифом Ґнецдиґером і казавь, що єсть робітником, о бочку украв у якогось шинкаря. Коли арештанта відставлено до арешту і там єго лїкар став оглядати, показало ся, що то — жінка, перебрана на мужчину і то не перебрана першій раз; она вже від 14 лїт перебирала ся на мужчину, від коли брат єї помер, она перебрала ся в єго одїж, взяла єго документи і так через чотирнацять лїт яко мужчина шукала зарібку і могла єго лекше знайти. 