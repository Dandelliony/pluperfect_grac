◦ ◦ ◦ ◦ ◦ ◦ ◦ ◦ ◦ ◦

На вчерашну прогульку "Львівского Бояна" зібрало ся помимо величезної спеки кількадесять осіб членів і нечленів "Бояна" в Кривчицкім лїсї. Чудова околиця, гарна погода, дібране товариство, все те причиняло ся до веселої забави, тож оживлена і весела розмова і ще веселїйша пісня лунала голосно по лїсї. Жаль лише, що в прогульцї не взяло участи більше львівских Русинів, а були би певно не пожалували сего так приємно переведеного дня. — Крім "Бояна" устроювали вчера майже всї львівскі товариства прогульки та фестини а всї лїси наоколо Львова зброїли ся публикою, жадною лїсного холоду і свіжого воздуха. В містї було майже пусто по улицях, а по деяких площах не можна було навіть дістати фіякра. За те вечером зашумів знов Львів тисячами вертаючих з усїх усюдів і потомлених прогулькових охотників.
Огнї. В недїлю о 11-ій годинї перед полуднем, повстав в Копичинцях огонь і знищив більшу половину місточка. Около 1000 душ лишило ся без даху і кусника хлїба. Близших вістей про сей огонь поки-що нема.
Шайка злодїїв, имовірно бориславских робітників, обрабувала в ночи на 22 н. ст. мая уряд почтовий в Підбужи, забираючи річи почтмайстра і гроші з розбитої ними зелїзної каси.
З Болехівщини жалують ся, що бар. Поппер, властитель тартаку у Виходї коло Долини не придержує ся приписів, обовязуючих при спусканю води з т. зв. клявз, та що в наслїдок сего лучають ся дуже часто нещастні пригоди. Особливо богато худоби захоплює не надїйно прибуваюча вода і топить єї. "Клявзи" ті спускають урядники бар. Поппера коли им захоче ся, нераз і що дня а в наслїдок сего прибережні села терплять велику невигоду і неодин господар мусить поневоли ночувати за рікою, коли вода надійде. Особливо священики жалують ся на ті порядки, бо нераз не може священик дістати ся до недужого, або ідучи з св. Тайнами мусить ставати на полудрабки, щоби не замочити ніг. Минувшого четверга лучило ся знов в однім селї підчас похорону, що домовина з небіжчиком плила по водї. Истнують вправдї приписи що-до часу спусканя "клявз" і що-до знаків остерігаючих вздовж ріки, але сего нїхто не тримає ся.
Анкета скарбова. В наслїдок иніціятиви віцепрезидента краєвої дирекції скарбу у Львові д-ра Коритовского відбуває нинї в Кракові головну нараду анкета скарбова начальників краєвих дирекцій скарбу з цїлої держави. Предметом нарад буде між иншими справа утвореня кількох нових повітових дирекцій скарбу в Галичинї і роздїлу нових округів.
Процес д-ра Александра Медвея, котрий дня 4 н. ст. цвітня застрілив в поєдинку Евгенія Бродского, відбуде ся перед трибуналом судьїв присяжних у Львові в половинї червня. Акти слідчі вже готові і находять ся тепер в прокураторії державній, котра виготовлює акт обжалованя, ще о якесь инше злочиньство. Щоби можна було перевести розправу ще перед сею каденцією судів присяжних відложено каденцію умисно до червня. Инакше мусїв би д-р Медвей сидїти ще в слїдчій вязници до осени.
Намірене самоубійство. В суботу рано скочила до ставу Пелчиньского в самоубійчім намірі Софія Цюпа, 46-лїтна жінка надзирателя вязнїв.
Маневри в Галичинї відбудуть ся не під Перемишлем як з початку доносили, але в околици Нароля, а головна кватира цїсарска буде в Великих Очах. 