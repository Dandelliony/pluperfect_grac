Справи духовні на часї.

[Письмо з краю.]   Унївскій деканат внїс ще 11 цвітня 1889 року прошенє до Консисторії, щоби та заняла ся заложенєм бурси для круглих сиріт по священиках, а щоби дати почин дїлу, надіслав зібраних на соборчику 25 с. м. 17 зр., а о. Павло Бачиньскій з Глинян-Заставя обіцяв дати 100 зр. на фонд корінний. Консисторія удїлила се до відомости клирови і один лише деканат перегиньскій надіслав 14 зр. на ту цїль — і на тім скінчило ся. Отже чи не добре би було — троха ревнїйше заняти ся сею справою а Впр. Консисторія чи не зволила би, завзиваючи нас до так прерізних складок, заохочувати до довершеня того дїла, тим більше, що нема вигляду, аби наші вдовицї і сироти більше як 50 зр. запомоги коли дістали.   ______   Від часу остатного собору дієцезального або синоду розпочала ся у нас жива полєміка на тему змін обрядових. Обряд, як знаємо, мусить бути приноровлений до индівідуальности тих, для котрих призначений, і розумна полєміка, т. є. оперта на досвідї і науцї, могла би виказати, о скілько наша руска суспільність домагає ся змін в своїм рускім обрядї. Однак що дїє ся? Декотрі священики, укривши ся під псевдонімами, накликуючи в "Галичанинї", щоби ми стояли твердо при греческім обрядї, яко взір ставлять россійску церков. Такі виводи шкодять цїлому священьству, бо дають нашим противникам орудіє в руки. В "Душпастири" знов другі, з емфазою голосять urbi et orbi, що треба змін, а що ті, котрі за взір ставлять россійску церков, — то дурні сови, що им і академія в Атенах не поможе, — зазичити ся — кажуть — треба в римскім обрядї і підписують ся повним назвиском, взиваючи і другу сторону до відкритя своїх псевдонімів. Ми раді би, щоби діскусія і полєміка велась прилично, — не горячім ся надто, і вже цїлим нашим поведенєм оказуймо наше покликанє священиче. Відправмо красно утреню, на службі Божій нехай буде поучаюча і до житя приложена проповідь, по вечірни нехай буде все катихизація, і то не яка-будь, учім пісней церковних, учім при всяких нагодах значіня обряду, заохочуймо до частої сповіди, а і научимо побожности правдивої, не якоїсь мрачної...   На остатних загальних зборах св. Ап. Павла піднесено гадку заснованя нового орґану для справ священичих. Справедливо замітив о. К. Селецкій, що "Душпастир" не відповідає своїй цїли, яко сухій, або — як ще лїпше виразив ся о. Бариш, — що вже пять лїт домагає ся священьство зміни і не може дочекатись. Свята правда, бо коли-б осуд нашого священьства мав випасти на основі "Душпастиря", то був би цїлком невдоволяючій, хоч редакцію репрезентують самі доктори. Якій же би то мав бути орґан, — о тім не треба розправляти, бо маємо взір у Поляків, Нїмцїв. Священик мав би образувати ся дальше в своїм званю, щоби не закостенїв. Отже квестії обходячи цїлу людскість займали би перше місце. Але не сміє то бути орґан політичний, як сего хоче о. В. Навроцкій, — нема причини. О. Навроцкій каже, що суспільність руска відносить ся ворожо до товариства св. Ап. Павла. Се неправда! Дальше жалує ся, що якісь "ті другі" відсудили нас [кого? видїл товариства св. Павла, чи священьство?] від патріотизму і загорнули монополь політики в свої руки. І то неправда! Нема нїкого [винявши горстку радикалів], хто би так смів обчорнювати і відсувати священьство. Порівнанє нашої Руси з Ирляндією і Познаньщиною не має змислу. Удармо ся в груди. В Ирляндії священик жиє лиш для народу а і польскій священик в Познаньщинї тїсно лучить віру з идеями народними. Отже й ми не сміємо жадати в політицї чого иншого, як того, що хоче нарід. Бо й до чого хоче довести провідник політичний? До забезпеченя гідности і свободи свого народу. До того й ми стремім! Але от, на жаль, зачинають зявляти ся пророки, що хотять почутє народне остудити. Они голосять рускому народови правду Божу, але боять ся єму сказати, що він по Бозї має Русь свою найбільше любити, і в тім, на жаль, східні они з радикалами [як то й жалуєсь о. Навроцкій: "нас порівнують з радикалами"]. і длятого грунт з-під ніг зачинаєсь нам усувати. Нарід наш бідний — боронїм Єго! темний — просвічуймо єго! — але не видираймо єму з серця любови свого краю, бо лиш она і може єго піпхнути до працї і поступу. Лихо виходить з того, що де-хто начитавши ся в молодости занадто пессімістичних фільософів, богато о собі думає. Троха реалізму нїколи не зашкодить — а до того треба пізнати житє, не лиш фразами воювати.   Безсторонний священик.   Дѣло 