Статистика сойму галицкого. — Д-р Роман Яросевич. — Податок від припасів спиритусу і горівки. — Конкурс. — Институт під покровом св. о. Николая

Статистика сойму галицкого. 151 послів соймових, так вибраних як і з голосом вирильним, можна подїлити так після занятій: властителїв дібр табулярних 85, духовних 15, професорів 13, урядників администраційних (политичних) 9, адвокатів 9, урядників судових 6, урядників банкових 3, нотарїв 2, властителїв реальностей 2, урядників автономичних 2, та по одному посесорови, лїкареви, инжинерови, урядникови зелїзницї і дневникареви. Титул ексцеленції має 12 послів, князїв єсть 6, графів 28 і один барон. Зі степенем университетским єсть 39 послів.
Д-р Роман Яросевич видав учену студію язикословну в нїмецкім язицї під загол.: „Über das Euchologium Sinaiticum von Dr. Roman Jarosiewicz“. Стор. 40 в 8-цї. Евхологіон той відкрив проф. Ґайтлер в монастири Синай і видав 1882 р. в Загребї.
Податок від припасів спиритусу і горївки в дни 1 вересня с. р., коли то почав обовязувати новий закон, обчислили в 12 округах галицких дирекцій скарбових на 5 миліонів зр. Платилося податку по 24 кр. на литрї від припасів.
Конкурс на будову мурованої церкви розписав комитет церковний в Хороснї, пов. львівского, як се можна довідатись з оголошеня в нинїшнім числї нашої газети. Єсть се дуже мудро обдуманий спосіб, як найдешевше вибудовати церков, бо з наспївших оферт буде можна вибрати найвідповіднїйшу і дешево довершити розпочате дїло. У нас не уживано дотепер сего способу, тож надїятись можна, що за тим приміром пійдуть і инші комитети парохіяльні при будовах церквей і ерекціональних будинків.
Институт під покровом св. о. Николая пригадує родичам дїтей поміщених в тім Институтї, що оплата шкільна за І. піврік, 20 зр., має заплатитися найдальше до 15 н. ст. жовтня. Тії, що мають право до увільненя а не суть увільнені, мають внести поданя до краєвої ради шкільної через дирекцію гимназіяльну найдальше до 20 н. ст. вересня. Поданє мусить бути заосмотрене достовірним свідоцтвом убожества і свідоцтвом шкільним з послїдного півроку. Оплату шкільну можна надсилати до Институту. Також просить Комитет всїх приятелїв дїтей, щоби зволили для них надсилати до библіотеки Института моральні і поучаючі книжки рускі, нїмецкі і польскі. 