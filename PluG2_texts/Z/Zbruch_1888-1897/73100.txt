Про конференцію всїх трех владик руских у Львові

ми вже подали звістку, а тепер занотуємо, що — як загально говорять — між предметами нарад мала бути справа реформи руских духовних семинарій. Розумієсь, се могла бути лиш одна з важнїйших справ, які можуть і мусять обходити нинї епископат рускій в Галичинї. Згадаємо лише справу Тучап, справу еміґрації до Россії і справу руху радикального на Покутю.
Справа Тучап на око могла обходити лиш епископа перемиского, бо Тучапи лежать в єго епархії, — однакож в дїйстности она мусить зарівно обходити всїх трех епископів, бо має для цїлої церкви рускої в Галичинї значінє принціпіяльне. Удасть ся нинї латиньскому духовеньству в Перемишльщинї відобрати від церкви рускої одну громаду, тогдї готові початись подібні исторії, як в Тучапах, скрізь по Галичинї. Того можна би сподїватись, тим більше, що по перше — в остатних часах скрізь на Руси будують ся на лоб на шию костели по руских громадах, а по друге, що деякі ц. к. староства — як то на урядових актах виказало недавно "Дѣло" — радо призволяють на перехід поодиноких вірних руско-кат. обряду на обряд латиньскій, коли тимчасом перехід з латиньского обряда на руско-католицкій збороняють. Владики наші мусять в справі тучапскій безперечно мати довіріє до римского престола, що він до відорваня Тучапян від церкви руско-католицкої не допустить, — бо тодї яке значінє мали би колишні папскі слова: О mei Rutheni! Per Vos Orientem spero convertendum, — а все таки мусить наших епископів болїти серце на вид всего того, що нинї дїє ся в Тучапах, — на вид звістної нашим читателям тучапскої "провізорії"...
Справа еміґрації селян до Россії мусить обходити нинї уже всїх трех владик. З початку рух еміґраційний проявив ся був лиш на теріторії архіепархії львівскої отже Є. Е. митрополит видав звістний окружник до духовеньства пограничних деканатів своєї архидієцезії, — нинї посунув ся рух уже в теріторії прочих обох епархій руских. І в сїй справі мусить наших владик болїти одна прикра поява, котрої можна було найменче сподїватись. Мимо того, що рускій митрополит в справі еміґрації вислав окружник до свого духовеньства, а латиньскій архіепископ нїякого окружника не вислав, хотяй латинники-Мазури еміґрують зарівно з Русинами до Россії і там вирікають ся свого костела, а горнуть ся до православної церкви, кажучи "Pan Bóg wszędzie jeden" [як то сконстатував краківскій Czas] — мимо того в польскій прасї, і то в консервативнім орґанї [Przegląd-ї], появила ся тяжка инсинуація рускому духовеньству, що нїби-то оно винно еміґрації люду галицкого до Россії! Правда, се голос не офіціяльний, але коли зважати, кілько руске духовеньство має противників і як єго з різних сторін підозрівають та підхапують кожду навіть найбезосновнїйшу против него инсинуацію, то й тої появи легковажити не можна і она мусить епископат рускій дотикати дуже болючо.
І справа радикального руху на Покутю, вдираючого ся межи селяньство і міщаньство руске на Покутю, не може бути байдужна одному лиш епископови станиславівскому, котрий обїхав деякі сторони загрошеної ткріторії і розслїдив річ на місци.
Справа семинарій духовних рівно-ж дуже важна, і дай Боже, щоби епископатови удало ся полагодити би щасливо в тім напрямі, аби наші семинарії духовні виховували і висилали зі своїх мурів на службу рускій церкві і рускому народови священиків одної гадки, одної провідної идеї — самих щирих народовцїв. Річ ясна, і хиба малоум не догляне того, яка велика користь вийшла би з того для рускої церкви і справи народної! — Якою би то з часом силою стало ся наше духовеньство, коли-б у него була "воля і думка єдина"! Тогдї не одолїють єго і врата адова, мов піна о скелю розбиватись будуть всї ті затїї, яких ми нинї єсьмо свідками, і нові затїї, котрі нас певно не оминуть, а хто знає, може пійдуть против нас ще з більшим напором, нїж сегодня... 