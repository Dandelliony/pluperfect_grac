◦ ◦ ◦ ◦ ◦ ◦ ◦ ◦ ◦ ◦

Поминальне богослуженє за упокій бл. п. членів тов. "Просвіти" відбулося нинї в міскій Церкві успеньскій. Тиху службу "Преждеосвященних" відправив о. Павликів, а до парастасу стали оо. Павликів, Чапельскій, Райтеровскій і Яримович.
Против д-ра Ф. Смольки виступив польскій центральний комітет виборчій на Галичину в виданім комунікатї, в котрім висказує своє невдоволенє з того, що д-р Смолька по поставленю кандидатури бар. Сохора в містах Золочів-Броди написав до него письмо, в котрім виступованє проти в д-ра Сохора узнав річею несправедливою. Отже комітет виборчій в своїм комунікатї каже, що Сохор не єсть Галичанином і тому не може бути відповідним представителем краю, а в радї державній не належав до кола польского, а не раз і виступав против кола польского. З тої причини комітет хвалить поступок виборцїв, що не вибрали чужинця на свого посла. Kurjer Lwówski, наводячи комунікат комітету, каже, що Смолька повинен би зложити мандат... Той самий комітет вислав до п. Авербаха, офіціяла почтового в Золочеві, письмо, в котрім дякує єму за skuteczną pomoc, удїлену делеґатам комітету в акції виборчій в окрузї міст Золочів-Броди. Як би так п. Авербах був Русином, а таке письмо вислав єму рускій комітет, то певно небавом опинив би ся він на Мазурах...
Огонь. Зі Струтина вижного пишуть нам під днем 28 с. м.: Вчера т. є. 22 с. м. около 6 год. вечером заняла ся хата тутешнього господаря Адама Шадурского і за годину згоріла до тла. І лише тому, що вітру не було, завдячити треба, що на тім скінчило ся, бо в противнім случаю було би кільканацять сусїдних хат пішло з димом. Ратунок був достаточний, бо люде що лише з вечірнї повертали, то і кинули ся гасити. Именно ревно заняли ся гашенєм Василь Мацьків, Федьо Каранда, Яцко Янків, Иван Калинович і инші. Неубезпечена шкода виносить до 400 зр. Причина огню невислїджена.
Кс. Стояловскій уряджує знов прощу до святки Землї і збирає гроші на лямпку на гріб Христа. Він розіслав завізваня до складок по цїлім краю тисячами примірників, в котрих оголошує, що збирає складки також і "на світло", щоби тота лямпа могла вічно горіти при Христовім гробі.
Дрібні вісти. Цїсар удїлив громадї Зротовицї, в повітї перемискім, 100 злр. запомоги на будову школи. — З промованих оногди 73-х студентів на лїкарів в унїверситетї віденьскім, було неменше не більше як лиш шістьдесять і двох жидів. — Новий уряд почтовий буде отворений з д. 1 цвітня 1891. р. в Жуховій, округа тарнівского. — Слїдство карне в справі Марії Кобринової, убійницї Ем. Опухляка, укінчено оногди, а акти відослано до прокураторії державної. Розправа перед трибуналом судїв присяжних відбуде ся имовірно з кінцем цвітня, або в перших днях мая. 