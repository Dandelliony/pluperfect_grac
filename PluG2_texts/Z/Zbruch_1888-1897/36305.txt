◦ ◦ ◦ ◦ ◦ ◦ ◦ ◦ ◦ ◦

При отвореню рільничо-лїсової вистави у Відни, як се ми вже подали, приглядав ся цїсар з великим занятєм виставі галицкого промислу домашного. Цїсар оглядав збірки вишивок і меріжок Шухевича і Вербицкого, ґердани Пшибиславского, вироби кошикарскі ґр. Чарторийского і керамічну збірку ґр. Дїдудшицкого. Цїсар розвідував ся о оружє і вироби з бронзу Гуцулів, оглядаючи рушницю гуцульску домашного виробу. Килими старі і нові, котрими цїлий павільон, поміст, стїни і стеля, прибраний в видї шатра, дуже хвалив цїсар і питав, чи єсть школа для виробу килимів. Буковина, Морава, Каринтія, Стирія і Дальмація не мають окремих павільонів, лиш свої шафи. — Окреме крило займає промисл домашний з Босни, котрим опікує ся міністер Каляй та підпомагає з фондів державних. Вироби текстильні під управою Фил. Гааса, металюрґічні під управою совітника двору Шторка суть артистично викінчені, але все виглядають мов фабричні вироби віденьскі, але наші вироби металеві, гончарскі і ткацкі, відзначуючи ся окремою характеристикою і правдивими познаками промислу домашного, входять на першій плян з побідою.
Крамницю отворили в Видинові коло Снятина члени читальнї за спільні гроші. З кількамісячного стану сеї крамницї видно, що она буде хорошо розвивати ся. Видинівска крамниця зачисляє ся до перших крамниць в снятиньскім повітї як що-до ріжнородности товарів так і скорого відбутку их, мимо перешкод зі сторони нехристів. Члени сеї читальнї задумують спільними силами закупити обширну коршму від місцевого дїдича, п. Шніріха, і тим способом позбути ся з села найбільшого ворога, парухи, а придбати натомісць приміщенє в самій серединї села на крамницю, читальню і уряд громадскій.
Посвяченє фундаментів під церков. Дня 21 н. ст. мая відбудесь в Завалові торжественне благословенє фундаментів під нову церков, котре совершить Впр. о. митрат Л. Готеровскій в сослуженю священьства деканату підгаєцкого. На се торжество запрошує місцевий комітет церковний всїх доокрестних вірних христіян. За комітет: Д. Гузар, парох.
Женщини горою. В парляментї францускім поставив посол Ґасте, булянжист, внесенє на зміну конституції такого змісту: Сенат має складати ся з 100 сенаторів і 100 сенаторок, а палата послів з 200 послів і 200 посолок. Як раз виміркував посол Ґасте, щоб було по парі.
Нещасні пригоди. По дводневих дощах значно підступила була вода, в Прутї під Заболотовом. Минувшої недїлї, 11 н. ст. мая, вертаючі з Коломиї до Новоселицї управитель і касієр копальнї вугля, хотїли переїхати возом через Прут. На самій середині ріки станув віз, бо конї не могли потягнути воза наладованого купленим зелїзом, а коли відтак шарпнули, урвали передну часть воза, а їдучі разом з фірманом чим скорше кинулись в ріку і перепливши єї заночували в Илинцях. — Не так щасливо повелось Розалії Левицкій, робітници заболотівскої фабрики тютюну, котра переправивши ся за дня поромом до Илинець, хотїла вечером перейти в брід ріку. На другій день найдено неживу Левицку у "рудницких бродів". Але при тім підозрівають о убійство Левицкої єї любовника Ивана Ровиньского з Илинець, котрий мав з нею разом переправлятись через Прут. Левицка лишила троє малих дїтей. 