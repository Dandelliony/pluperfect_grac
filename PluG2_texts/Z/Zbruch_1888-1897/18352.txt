Перші вісти про смерть цісаревича.

В середу рано, в день заповіджених ловів, пробудився цісаревич о годинї 7-ій, зазвонив на слугу і велїв принести собі снїданє точно о 7½ годинї. Коли слуга другій раз явився, цісаревич вже не жив.
До Відня привезено тїло по півночи з середи на четвер. На двірци зелїзниці Полудневої зібралось множество народу. Всї мовчали. Простої просьби полиціянів було досить, щоб нарід опустив дворець в хвили, коли сигнализовано телеграфично, що поїзд надходить до Відня. Рівночасно чотирох двірских слуг в жалібній одежи поставило чорним аксамитом обиті мари. О 12¾ годинї в ночи прибув на дворець великій майстер церемоній кн. Гогенльоге. О год. 1. віхав поїзд з тїлом на дворець. Домовину винято з вагону, поставлено на марах і покрито чорною аксамитною опоною з золотим хрестом. Всї присутні відкрили голови, всї мовчали. На даний знак капеляна двірского, кс. Мавра, служба двірска підняла мари і рушила з двірця. За домовиною поступав кс. Маєр, за ним кн. Гогенльоге і адютанти Рудольфа, полковник гр. Орсині, Розенберг і капитан Ґисель, котрі виїхали перед тим на зустрїч тїлу до Бадена.
По виходї з двірця поставлено домовину на караванї шестикіннім і похід рушив до Бурґу. По обох сторонах їхало по трох гвардейских людей. Нарід зібраний перед двірцем відкрив голови. На подвориску в Бурґу стояли також товпи народу, що також відкритєм голов в найглубшім мовчаню повитали тлїнні останки свого улюбленого архикнязя. Домовину знято з каравана і внесено зараз до апартаментів архикнязя.
Цілий Відень покрився жалобою. Від найвисшої аристократії до найнизших верств, всї чують щирий жаль по покійнім. Широкі площади перед Бурґом залягає безперестанно великій здвиг народу. Ringstrasse замінилась в лїс чорних хоругов. Обі палати ради державної зібрались нинї (1 лютого) в жалібних строях, щоб офиціяльно заявити свій глубокій жаль по дорогій стратї, по чім закриють свої засїданя аж до похоронів. Всї нараджуються над способом, як би віддати послїдну прислугу помершому.
В четвер, скоро світ, явилась архикнягиня мимо опору двірских дам, в жалібній комнатї свого чоловіка і там перед ліжком на колїнах віддалась розпуці і голошеню. Надармо відривано єї. Аж по годинї далась упросити до виходу. Через день навідувалась архикнягиня безперестанно до тїла покійного чоловіка, котре зложено в єго спальни, в так званім Швайцергоф на другім поверсї. До спальнї входиться через довгій ряд передпокоїв, відтак до їдальнї, до алькови, в котрій адютант Розенберг держить почестну сторожу; до малої комнати, в котрій молиться священик, а остаточно до спальнї, в котрій лежить тїло. Чоло архикнязя перевязане білою опаскою напущеною оцтом за-для десинфекції.
В четвер секціонував тїло проф. Видергофер, по чім убрано архикнязя в мундур генерала і положено в домовину. Катафальк буде уставлений в їдальни, де тїло лишиться до недїлї вечера. Тут буде через суботу і недїлю вільний вступ для публики. Потім перенесуться мощі до двірскої каплиці. Цісар заявив желанє, щоби похорони відбулись як найскромнійше. Длятого похід похоронний пійде як найкоротшою дорогою, що веде з каплиці двірскої до Капуцинів, а именно через площадь св. Михаила, площадь Іосифа II і Лобковича. Здаєсь, що ані цісарева ані вдова Стефанія не возьмуть участи в походї. На случай, коли-б архикнягиня схотїла взяти участь, надягне на себе велику жалобу, таку, як колись Марія Тереса на похоронах свого чоловіка.
Першій вінець при домовині пок. архикнязя зложила вдова Стефанія з рож і конвалії без написи. Сирітка, мала Єлисавета, зложила вінець з білих рож.
Хто з нотентатів европейских возьме участь в похоронах, ще не знати. Доси заповіли приїзд престолонаслїдники россійскій, италійскій, англійскій і король Милан. Полки, котрих властителем був архикнязь, вишлють депутації. До сих прилучаться також представителї чужих полків, 34 россійского, 11 полку уланів пруских і 12 кирасирів баварских.
Вчера рано, т. є. в четвер, виїхав цісар на Західний дворець на зустрїч дочці своїй архикнягини Ґизели, котра з чоловіком своїм архикнязем Леопольдом баварским прибула до Відня. Тут прибули також сини архикнязя Кароля-Людвика: Отто з женою, Франц д'Есте, Фридерик з Пресбурга, кн. Тоскани з Сольногорода і кн. Виртембергскій з Гмундену. Цісар, витаючи на двірци архикн. Ґизелю і єї чоловіка, плакав. Виглядає дуже змінений. Через одну ніч, здаєсь, постарївся о десять лїт. Мужнїйше зносить сей удар цісарева.
Про особу цісаря пише "N. Wien. Tagblatt": Цісар, пробувши в середу кілька годин на самотї в своїм кабинетї, приймав відтак членів родини цісарскої, що зложили єму жаль свій. Цісар приняв їх в поставі, зраджуючій, що мужно хоче перенести тяжкій удар і здатись на волю Всевишного. Цісарева мусїла пополудні положитись до ліжка.
Комната, в котрій помер архикн. Рудольф в замку ловецкім Маєрлинґ, єсть як найпростїйше устроєна. Ліжко звичайне, горїхове, а над ним висить в срїбних рамах портрет архикн. Стефанії. На столї до писаня найдено акварелї, книжки, мапу з плянами до будови і два запечатані листи.
З Буда Пешту приїдуть на похорони представителї обох палат. Здаєсь, що всї законодательні тїла вишлють делегатів своїх. В Берлинї цісарева Августа була лично в амбасадї австрійскій і зложила кондоленцію свою. В Лондонї зробили то само министри, тїло дипльоматичне і репрезентант королевої. Королева вислала крім того довгу кондоленційну депешу до цісаря. Ради міста Львова і Кракова вишлють рівно-ж делегацію на похорони, котрі, після дотеперїшних слухів, відбудуться имовірно ві второк або в середу. 