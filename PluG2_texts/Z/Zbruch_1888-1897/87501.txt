◦ ◦ ◦ ◦ ◦ ◦ ◦ ◦ ◦ ◦

П. Володимир Янович одержав дня 28 н. ст. лютого степень доктора всїх наук лїкарских в університетї віденьскім.   Вечерок "Сокола" в великій сали "Народного Дому" дня 3 с. м. удав ся прегарно з кождого погляду. Гостей зібрало ся множество зі Львова і з провінції. До першого кадріля стануло 80 пар. Забава під знаменитим проводом і Сарачиньского протягнула ся до самого рана.   Сокіл. Засїданє старшини сокільскої відбуде ся завтра т. є. вівторок о 7½ годинї вечером в комнатах "Народної Торговлї", на котре членів старшини запрошує В. Нагірний голова.   Вписи на львівскій політехніцї на другій піврік 1893/4 розпочали ся дня 1 н. ст. марта, а виклади нинї, дня 5 н. ст. марта. Пізнїйші зголошеня до впису можуть бути увзгляднені найдальше до 15 н. ст. марта. Нововступаючі слухателї звичайні обовязані зложити в ректоратї свої фотоґрафії в форматї візитовім (62.105 мілім.), відтак одержать свої карти лєґітимаційні налїплені на відворотній сторонї фотоґрафії, яко доказ довершеного впису.   На посаду греко-кат. катихита при 6-клясовій школї мужескій им. Мицкевича в Станиславові розписує тамошна окружна рада шкільна конкурс з речинцем до кінця марта с. р. Платня 700 зр. і 10% додатку на мешканє.   Віче університетских студентів, яке відбуло ся дня 25 н. ст. лютого в Кракові, рішило внести петицію до ради державної о знесенє всяких оплат на університетї і візвати товаришів всїх инших університетів в Австрії, де таких віч не було, до солідарного дїланя. Згадану петицію перешлють краківскі університетскі студенти на руки одного з краківских послів. Віче було численне і рішенє принято одноголосно.   Самоубійство. У Львові дня 2 н. ст. марта о 7-ій годинї рано відобрав собі житє вистрілом з карабіна фірер 30 полку піхоти Ф. Гептінґ, Нїмець. Самоубійства допустив ся в хвили, коли всї вояки вийшли на ґімнастичні вправи. Смерть наступила зараз, бо куля поцїлила в само серце. Причиною самоубійства мала бути обставина, що самоубійник побив ся дня 1 н. ст. марта з поліцією і протратив много чужого гроша.   З Бродів доносять, що в тамошнім касинї урядничім вибрано головою о. Ярему, катихита ґімназіяльного, а єго заступником судью п. Лукавецкого, також Русина.   Депутація урядників маніпуляційних була вчера у міністра Плєнера. Як доносять з Відня, заявив міністер депутації, що небавом буде обговорювати ся справа реґуляції платнї урядників взагалї, отже при тій нагодї не будуть поминені і урядники маніпуляційні.   З Золочева доносять, що підчас розправи судової дня 23 н. ст. лютого прийшло там до великих забурень, а виновниками сего були стоячі там залогою вояки 80 полку піхоти. Трибунал судьїв присяжних судив Семка Ковалика з Рикова за убійство своєї жінки Мариськи. Ковалика засуджено остаточно на смерть. Підчас розправи впала до салї товпа вояків, а кілька хвиль пізнїйше друга ще численнїйша товпа виломила двері і, відопхавши стоячих на сторожи возьних, втиснула ся з криком до переповненої салї. Коли відтак возні не хотїли впустити до середини оставших на коритари трех вояків, витягнув один з них баґнет і пхнув ним возьного Киха в черево. Завдяки зимовому одягови баґнет лише легко Киха скалїчив. Виновника арештовано і віддано в руки власти войскової.   Дрібні вісти. Намістник ґр. Бадені повернув в суботу рано з Відня до Львова. — Ґр. Юрій Борковскій з нагоди именованя єго почетним членом товариства взаїмної помочи приватних офіціялістів дарував на цїли товариства 2.000 зр. З тої квоти буде имовірно утворена бурса для сиріт по померших членах. — В Ярославі запала ся земля в ринку на просторі двох квадратових метрів перед аптикою Рома.   Дѣло 