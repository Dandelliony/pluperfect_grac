З Залїся під Ряшевом.

[Благородні учинки місцевого дїдича. — Де-що про кваліфікації учеників ряшівскої учительскої семинарії до руского язика. — Охота корінних Поляків до науки рускої мови і письма. — Занедбанє обрядове учеників Русинів ряшівскої ґімназії.]
В Залїсю відбуло ся дня 15 с. м. посвяченє будинку шкільного місцевим душпастирем. Будинок сей, поставлений в рік перед знесенєм права пропінаційного, на коршму, дарував дїдич Залїся, п. Ґуминьскій, враз з огородом, в загальній вартости 1000 зр., місцевій громадї на школу. Єсть се оден з дуже рідних випадків правдивої благородности, заслугуючій на поданє до прилюдної відомости, тим більше, що були з сторони деяких шпекулянтів христіян стараня, щоби будинок сей на дальше остав коршмою, і тим-же евентуально на сю "благородну" цїль був відпроданий, хоч би і за грубі гроші, і що матеріяльне положенє дїдича Залїся не єсть сего рода, щоби дозволяло на дарунки з фантазії. Правда, що через призначенє єдиної в селї коршми на школу, упала послїдна підпора деморалізації в громадї, і оминув деяких шпекулянтів з околицї, з христіяньскої таки віри, досить певний зиск коршемний з людности Залїся; але се все тим більше чинить цїнним згаданий високо горожаньскій поступок властителя Залїся, і зневоляє прилюдно висвазати єму сердечне признанє.
Но не конець на тім, що той-же пан "добре що скасував", як каже тутешний люд, єдину в селї корчму, роблячи з неї місце для просвіти нових ґенерацій. "Сили тьми" бачучи пропадаючу в Залїсю "святу" коршму, взяли ся на способи, щоби в Залїсю могла таки горіти і чортови свічка. В тій цїли задумувано від котрого з господарів купити під будову місце, і майже вже сторговано пригоже на коршму місце у одного, а потому у другого селянина. В сю справу однак вдяли ся спільно дїдич і душпастир місцевий; першій тим, що в послїдній хвили заплатив в обох разах всю сторговану цїну, набувши за грубий гріш непотрібні собі парцелї, , а другій моральними своїм впливом на парохіян, спонукуючи их до зрозуміня справи, що продаж хоч би і найменшого кусня батьківщини під коршму, єсть прислугою чортови, котрої чей жаден приличний чоловік не поважить ся зробити... Приміром свого колятора ведений, закупив так само душпастир Залїся в прилученім селї Біла, парцелю будовляну, на котру жадним оком глядїв проворний люд Исраїля, щоби на нїй поставити коршму. Парцеля ся становить від тепер власність Церкви, і на нїй стане колись будинок, де буде поміщена сельска крамниця, даюча частину доходу церкви титулом найму, і читальня. Сю відомість прилюдну не подаємо однак тутки для хвальби, а для приміру, як в подібних випадках мож би поступати.
Не від річи буде згадати і се, що дїдич Залїся, люблений тутешним людом за-для готовости до всякої для него не то поради, але і помочи і услуги, так само по горожаньски спомагав дїло поставленя послїдної на заходї рускої церкви в своїм селї. В виду, що ся церков мусїла з взглядів утилітарних бути будована добровільною конкуренцією парохіян при помочи кВести в краю, міг колятор сеї церкви зовсїм усунути ся від части конкуренційної, помимо того він не ино що охотно давав всяку поміч в твердім матеріялї, але і уважав дїло поставленя артистично взірцевого храму Божого і упорядкованя єго внутря після вимог руского обряду, справою спільною. Коли шовіністично настроєні люде робили єму увагу, що спомагає нову етапу Москві, сказав він: "Лишім будучність Богови; а Той очевидно хоче, щоби в Залїсю була церков".
Вертаючи до школи, годить ся зазначити, що мимо того, що людність тутешна єсть зовсїм спольщена, так в школї ново отвореній в Залїсю, як і в давнїйше системізованій школї в Білій єсть рускій язик обовязковий. Сли-б учителї тих шкіл говорили рускою мовою, була би з науки руского язика немала користь. Тимчасом дано обом школам учителїв, котрі, будучи з роду Мазурами, управнені суть до науки руского язика на підставі свідоцтв з ряшівсвої учительскої семінарії. В тій семінарії викладає рускій язик, річно яким 30 Полякам з роду, професор ґімназіяльний, п. Свистун. Добра кляса з руского язика пише ся кождому, хто уміє розпізнати рускі букви і их від біди складати до купи. Се дуже мало. А факт і се, що многі слухачі руского язика идуть на Русь, до шкіл з руским викладовим язиком. Можна би поименно навести тих учителїв, як сказано, корінних Поляків, котрі на підставі доброї ноти з руского язика, даваної щедро згаданим професором, учать, самі по руски говорити не уміючи, на Руси в школах з руским викладовим язиком. Можна чей поняти, яка мусить бути их руска мова, руска наука. П. Свистун, котрого увагу звернено на непедаґоґічість єго методи клясифікованя, не кажучи вже о шкодї робленій національному образованю сею методою, звинює ся тим, що в разї вимаганя більшого знаня руского язика, сало хто записав би ся на науку сего язика, отже посада, несуча нинї кому-небудь з Русинів 200 зр. річної ремунерації, мусїла би упасти. Яким єсть таке розумованє, се читателї нехай самі осудять.
Иншій, але відраднїйшій факт зайшов з теперішним шкільним роком в ряшівскій ґімназії з руским язиком. В виду, що в тій ґімназії єсть сего року 9 (а може і більше) учеників Русинів, котрих родичі жадають для них науки руского язика, підняв ся оден з п. професорів Русинів, свіжо тут импортованих, науку сю викладати; і на дотичне оголошеннє вписало ся на виклади руского язика 128, словно, сто двацять вісїм учеників, одже около 120 родовитих Поляків. Понеже однак справу викладів сего язика має остаточно рішити рада шкільна, про те цїкава буде річ, яке рішенє западе. Ходять слухи, що в згаданій институції підносять ся голоси, відраджуючі дати призволенє на надобовязкову, добровільну науку другого краєвого язика в ґімназії ряшівскій, бо таке призволенє було би небезпечним прецеденсом. Не знаємо, кілько в сих слухах правди, але констатуємо хорошій обяв серед польскої молодежи ряшівскої ґімназії, котрий їй лиш честь приносить.
Пишучи о ряшівскій ґімназії, слїдує згадати і те, що ученики Русини так ґімназії як і инших шкіл (а буде их разом до 20) суть під взглядом обрядовим зовсїм занедбані. Вина в тім зарядів шкільних, котрі дотичному парохови рускому, до котрого належить Ряшів, не подають урядової відомости о числї учеників Русинів, і о днях, визначених для реліґійних практик. Також повинна би удїляти ся і наука літургіки в нашім обрядї учениками Русинам ряшівских шкіл. Надїймо ся що Всесв. Ординаріят перемискій, котрому предложено ті, як думаємо, зовсїм оправдані потреби учеників-Русинів ряшівских шкіл, зволить здїлати, що потрібне, щоби на занедбанє тих-же під взглядом обрядовим не можна нарікати. 