Перегляд политичний.

Вчера розпочалися засїданя ради державної при досить малім числі послів; особливо мало явилося послів з Галичини. Зараз по відкритю засїданя предложило правительство: проект закона о закупнї землі, в Галичинї за гроші, які оно одержить за викупно права пропинації в доменах галицких; закон о есконтованю варіантів публичних складів збіжевих австро-угорским банком; провизоричний буджет на першій квартал 1890 р. і т. д. Министер Дунаївскій предложив своє експозе финансове, котре так представляєся :
Загальні потреби на 1890 р. виносять 545.475.660 зр. а на то єсть покритє в сумі 546,418.477 зр.; надвижка виносить отже: 942.817 зр. Загальні потреби на 1890 р. в порівнаню з сегорічними суть висші о 5,429.775 зр. На спільні видатки обох половин держави потреба 99,767.539 зр.; министерство дїл внутрїшних потребує о 313.443 зр. більше як сего року; министерство краєвої оборони о 3,188.341 зр. а именно на нове узброєнє, на покликуванє і вправи резервистів запасних, на збільшені кошти амуниції і т. д ; министерство просвіти виказує такояж більші потреби о 367.851 зр.; министерство финансів о 549.763 зр. більше; министерство торговлі о 7,767.150 зр. більше а то в наслідок кредиту 2,300.000 зр. на будову зелізниці Ясло-Ряшів і жаданя 2,906.000 зр. для зелізниць котрі перейшли в заряд держави. Збільшені потреби показуються ще в етатї министерства рільництва о 223.414 зр., в министерстві справедливости о 112.810 зр. і в етатї пенсійнім о 370.905 зр. — Доходи з податку від горївки і цукру суть вставлені в буджет в тій самій висотї як в минувшім році. Результат продажи тютюну за три перші квартали 1889 р.; доказує, що доходи поволи підносяться.
Замкненє рахунків за 1888 р. виказує в видатках 546,927.974 зр. в доходах 513,692.531 зр. Недобір виносить отже зр. 33,235.443 а в порівнаню з прелиминованим недобором о 8,738.727 зр. більше. Сю надвижку в недоборї поясняє министер финансів часовим переставленєм доходів податку від цукру а то в наслідок нової системи податків консумційних, котра почала обовязувати від 1 серпня 1888 р. Позаяк податож від цукру в прелиминари за 1886 р. обчислений після давної системи, то показався в фактичних доходах з того податку недобір в сумі 22,754.248 зр. За то инші позиції в буджетї показалися о 15,365.521 зр. користнїйшими а недобір покрито по більшій части запасами касовими, котрі вистали ще на покритє кредитів додаткових, призначених на запомогу для країв потерпівших від неурожаїв.
Министер финансів доказував відтак, що положенє економичне чим раз більше поліпшаєся а напослідок заповів численні реформи финансові а именно на поли постійних податків. В тій ціли предложить правительство незадовго проєкт закона, котрого задачею буде роздїлити справедливійше тягар податковий і принести пільгу тим, що доси були за надто оподатковані а передовсїм біднїйшим контрибуентам. В тій ціли має бути заведений прогресивний податок особово-доходовий в звязи з частковим переобразованєм податку зарібкового.
По сїм поясненю министра финансів наступили часленні интерпеляції. Пленер і товариші запитували, яке становище думає заняти правительство супротив державно-правних жадань Чехів, які порушено в ческім соймі. Чи правительство не думає ставити тим жаданям опору і чи оно все ще хоче ставити опір жаданям Нїмців в Чехах? Рихтер запитував, що спонукало правительство до заведеня умундурованя урядників і що зробить правительство, щоби справа умундурованя не дісталася в руки спекулянтів, лиш щоби вийшла на користь дрібним промисловцям? Рус запитував правительство, чи оно не схотїло би урядникам аж до VIII. ранги признати павшалє на справленє і за зужитє мундурів?Шаршмидт интерпелював в справі поліпшеня судьби вдів і сиріт по урядниках і слугах державних; Менґер в справі виконавчих приписів до закона о податку від горївки; Маґ питав, чи правительство знає о тім, що декотрі зелізниці не дають своїм урядникам готівки лиш квити на артикули консумційні? — Слідуюче засїданє назначено на пятницю.
Вість о димисії намістника гр. Баденіого єсть поки що безосновна, але що становище єго єсть захитане, о тім, здаєсь, нема і сумніву. Вісти о димисії гр. Баденіого мусїли у Відни наробити богато шуму, коли аж такі півурядові газети, як Połitische Correspondenz і Presse мусїли их дементувати. Вісти ті — каже Gaz. Narodowa — не були так смішними, як они видались Czas-ови, а на всякій случай не так смішними, як той осуд віденьского кореспондента Czas-y, котрий старався представити их смішними читателям станьчиківского органу. Що становище гр. Баденіого єсть дїйстно захитане, виходить також і з телеграми, яку одержав Dzien. Pol. з Відня, котра не дементує безпосередно димисїї гр. Баденіого, а каже лиш: "Вість о змінах в Галичинї в тій формі, мов-би то Дунаївскій на случай димисії мав стати намістником Галичини, єсть зовсїм безосновна". 