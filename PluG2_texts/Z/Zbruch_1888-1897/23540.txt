◦ ◦ ◦ ◦ ◦ ◦ ◦ ◦ ◦ ◦

Преосв. епископ Юліян виїздить дня 6 н. ст. липня на каноничний огляд пістиньского деканата. Огляд начнеся дня 7 липня від прихода Сопота а скінчиться дня 27 липня в Стопчатові, де відбудесь слїдуючого дня соборчик і відїзд владики до Станиславова.
Архикнязь Райнер, відбуваючій инспекцію краєвої оборони в Галичинї, відвідав Стрий, Станиславів, а вчера зїхав до Коломиї.
Підпомоги для погорїльців. Цісар жертвував з власних фондів погорїльцям галицким: в Чешанові 400 зр. а в Поморянах 500 зр.
Проворний злодїй. Син львівского купця Берля Секлеря, 15-лїтний Вильгельм, пійшов на почту, щоби піднести на переказ 65 зр. Коли ишов на почту, держав переказ в руці і се мусїв доглянути злодїй. Вертаючого з грішми Вильгельма заговорив на ул. Коперника якійсь панок, щоби вернувся назад на почту, бо там ошиблися і дали єму більше грошей. Коло камениці ч. 8 затягнув сей панок хлопця до сїней, а коли хлопець щось підозрївав і почав утїкати горї сходами, ударив єго два рази так сильно в голову, що хлопець упав без памяти на землю, а тимчасом проворний злодїй забрав єму з кешенї всї гроші.
Скажені пси появились так численно в Новосандецкім, що пр. в Новім Сончи, Лимановій, Мшанї і т. п. нїхто не може безпечно вийти з дому, щоби не побоюватись укушеня скаженого пса. Порїшено вистрїляти всї пси, бо лиш тим способом можна усунути ту страшну небезпечність.
Місточко Сїнява згорїло вчера. Згорїло 73 домів, 200 родин або 1000 душ осталось без стрїхи і кусника хлїба.
Дрібні вісти. В Чернівцях застрїлився однорічний охотник, студент медицини Сиґфрид Айзенштайн; причиною мабуть якісь неудачі і непорозуміня в службі войсковій. — Дмитро Полянка, родом з Нового Села, заробітник, утопився вчера случайно в однім львівскім ставі, коли купався. — В Липску обікрали ювилера Гольбира підчас Зелених свят на 75.000. марок, забравши много дорогоцінностей; злодїї оперували при крадежи дуже зручно: діставшися до комнати над торговлею ювилера, вивертїли в помостї дїру так велику, щоби можна всунути руку, відтак розпустили під дїрою парасоль і почали виломувати більшій отвір, а весь виломаний матеріял не робив вже стукоту, бо задержався в парасоли. 