◦ ◦ ◦ ◦ ◦ ◦ ◦ ◦ ◦ ◦

Львівскій комітет св. Рафаїла — як доносить нашій редакції секретаріят того комітету — виправляє новий транспорт селян до Бразилії, а нинї [в середу] о годинї 5-ій з полудня відбуде ся прощанє еміґрантів в школї имени Конарского при улици Льва Сапіги. Новим сим транспортом виправляє комітет св. Рафаїла вісїмдесять родин селяньских.   В справі убійства вахмайстра гузарами в Братковицях під Ряшевом все веде ся в війсковім судї в Перемишли слїдство против увязнених трицять і кількох гузарів. Доходять вісти, що увязнені не перечать, що она рубали вахмайстра шаблями, однак годї на-разї сконстатувати, котрий з них завдав вахмайстрови удар смертельний. Єсть здогад, що убійство було сповнене з пляном з гори уложеним, а виконанє пляну приспішило нелюдске поступованє вахмайстра з гузарами. Всю власть над віддїлом гузарів в Братковицях мав вахмайстер Діосеґі в своїх руках, бо поручник, командант віддїлу, мало дбав о свій віддїл. Увязнені гузари боронять ся тим, що командант віддїлу не держав приписаного рапорту, при котрім покривджені могли були пожалуватись на свої кривди. Цїкаве й то, що полковник, командант дотичного полку гузарів, по довершенім убійстві вахмайста зараз дістав урльоп. Слїдство веде ся в двох напрямах: против убійників вахмайстра і против тих зверхників в полку, котрі посередно завинили що взагалї могло дійти до такої пригоди. Як слїдство закінчить ся, поки-що не знати. В кругах компетентних говорять, що найбільше виновних гузарів двох-трех повісять, а прочих засудять на вязницю в твердини. О поголовнім розстріляню всїх гузарів нема й бесїди.   В місточку Маркополи, повіта брідского, розпочала ся будова нової церкви з твердого матеріялу, заходами місцевого священика о. Ивана Кулицкого. Кошти будови обчислені на 17 тисяч зр.   Жидівска синаґоґа ставить ся в Станиславові на місци колишньої церкви рускої і христіяньского кладовища. Маґістрат міста Станиславова може й не знав, що на місци де він позволив будувати синаґоґу, стояла колись церков, але то вже знав, що там було кладовище христіяньске, то вже з пієтизму для небіщиків не повинен був згодитись на нарушенє их спокою. Отже при копаню на фундаменти божницї повикопувано — як доносить Kurjer Stanisławowski — людскі кости а також камінь з руско-славяньскою написію, котра свідчить, що камінь той був положений яко угольний дня 4-ого мая року 1670 під руску церков Воскресенія Христового. [Напись відчитав крил. о. Фацієвич.] Нам відомо, що один историк львівскій звертав на се увагу наших духовних з капітули станиславівскої — отже цїкава річ: чи они уживали свого впливу, щоби сперти будову божницї на місци церкви св. Воскресенія і кладовища христіяньского. Межи христіянами запанувало обуренє на магістрат і на жидів.   Пяте засїданє секції математично-природописної Наук. товариства им. Шевченка відбуло ся дня 28 н. ст. мая в присутности сїмох членів під проводом директора секції проф. Верхратского. На тім засїданю: 1) рішено статью змісту медичного, надіслану з України на руки проф. Грушевского, напечатати в Записках товариства, наколи осуд референта д-ра Щ. Сельского випаде прихильно; 2) припоручено зладженє термінольоґії технольоґічної п. Залозецкому, доцентови політехніки, з увзглядненєм в першій мірі промислу домашного, а зладженє термінольоґії фізичної і математичної п. В. Левицкому; 3) рішено віднести ся до професора політехніки п. Волощака з просьбою о присланє працї з поля ботаніки для Записок товариства.   Справа будови зелїзницї між Львовом а Винниками. Щоби улекшити доставу тютюну, хотїло правительство найдешевшим коштом сполучити фабрику в Винниках з зелїзницею і запроєктувало будову зелїзницї з стації зелїзницї державної Підбірцї до фабрики винницкої. Громада міста Львова і инші товариства й особи интересовані, видячи, що Львів в наслїдок такого шляху був би покривджений, просили о усуненє того проєкту а о увзглядненє интересів Львова. Сойм краєвий займав ся також тою справою на послїдній сесії і узнав яко найвідповіднїйшу лінію: Винники головний дворець у Львові, поручаючи краєвому видїлови навязати в тій справі переговори з правительством. Однак заки прийшло до того, міністерство торговлї заявило, що не може будувати зелїзницї льокальної на кошт державний, хиба що місто Львів і интересовані приватні особи покриють цїлу надвижку коштів по-над кошти будови проєктованої правительством зелїзницї довозови з Підборець до Винник. Але при тім додало, що предприємство зелїзницї зі Львова до Винник могло би по мисли закона державного з року 1894-ого одержати субвенцію державну в висотї 90.000 зр., котра то сума призначена на будову зелїзницї з Підборець до Винник. Се заявленє міністерств рішив краєвий видїл взяти під розвагу і поручив свому бюрови зелїзниць виготовити відповідний проєкт. Єсть ще проєкт вибудувати від рогачки Личаківскої аж до Винник трамвай паровий або елєктричний, котрий би в ночи служив для перевозу товарів а в день для руху особового. Кошти будови такого трамваю була би значно менші від будови звичайної зелїзницї льокальної. Рішенє в тій справі западе доперва по дослїдах траси на місци та по виготовленю операту комерціяльного, т. є. о скілько проєктована зелїзниця оплатить ся.   Живий протест. В Сполучених державах Америки заведено богато трамваїв елєктричних, котрі так скоро і не осторожно їздять улицями, що в сих днях в Ню-Йорку 107 дїтей переїхали на смерть а 450 скалїчили. Щоби запротестувати против товариств трамваєвих, горожане тамошні скликали великій мітінґ, а участники мітінґу переходили головними улицями, зєднуючи співчутє для нещасних. На передї того походу везено кількоро дїтей покалїчених возами елєктричними, а один хлопець ишов на кулях а за ним несено вивіски з написями: "Досить убійств!" — "Наші дїти хотять гуляти на свіжім воздусї!" — "Оплакуємо 107 убитих". Крім того найлучші адвокати взяли справу в свої руки і товариство трамваєве буде мусїло, здаєсь, грубо окупити ся.   Дѣло   