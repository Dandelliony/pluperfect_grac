З Дрогобича пишуть нам. — Селянське театральне представленє в Будзанові.

З Дрогобича пишуть нам: Доношу Вам цікаву подїю, котра сими днями лучилася в наших сторонах і котра показує, яких ми маємо званих і незваних опікунів та приятелїв. Подїя єсть слїдуюча: Три брати Погорецкі, сини священика з Вацович коло Дрогобича (один укінчений богослов, другій питомець львівскої семинарії а третій укінчений матурист), хлопці дуже добре знані в Дрогобичи зо свого примірного поведеня і доброго вихованя, поїхали до свого рідняка, священика в Заліктю, дві милї від Дрогобича коло Підбужа, о. Ильницкого, також загально поважаного. Довідався п. Матиєц, Чех, завідатель дібр барона Лібіґа в Підбужи, що до о. Ильницкого заїхало трех молодbx людей, дав знати до жандармерії, що у о. Ильницкого суть "соціялисти". Постенфирер з Підбужа зараз доходив сеї справи і пересвідчився, що то суть студенти і рідняки священика, впрочім, знаючи о. Ильницкого, анї не допускав, щоби він міг у себе перетримувати соціялистів. Але п. Матиєц, хоть також дуже добре знає о. Ильницкого, невдоволений тим і негодуючи на постенфирера, телеграфує до ц. к. староства в Дрогобичу, що у о. Ильницкого в Залікти суть "соціялисти" а постенфирер не хоче их арештувати. На то донесенє староста телеграфично приказує тих мнимих соціялистів арештувати і до Дрогобича приставити. Дня 19 с. м. в той великій дощ і студїнь до дня приходить до Заліктя до о. Ильницкого жандарм, арештує Погорецких і відставляє до Дрогобича. Через дїл (гору) конї не могли витягнути, а обїхати гору не можна було про великі води, тож заарештовані мусїли бити ногами піхотою по болотї. Коли их приставлено до дрогобицкого староства, находився там тогди лише секретар п. Коцко; староста був тогди у видїлї повітовім на сесії пропинаційній. П. Коцко спізнавши Погорецких, побіг зараз до старости і оповів, що сталося. Староста вислухавши, казав секретареви пустити приставлених на волю. Так пущено зараз Погорецких, але хто нагородить им переполох і сором, що их арештовано, і труд, що в зливі і дощи мусїли в болотї бристи до Дрогобича. А дім о. Ильницкого став скомпромитований перед громадою, бо громада лише знає, що в домі священика арештовано якихсь людей, а не знає що невинно... До того доходить, що і три милї від дому до рідняка поїхати небезпечно...
Селянське театральне представленє в Будзанові.
В селї Соснові коло Підгаєць тамошні селяне, дякуючи патріотичним заходам місцевих душпастирїв Вп. оо. Сабата і Рибака, позаводили у себе всїлякі хороші порадки. Особливо ж належиться піднести добре удержаний хор селяньскій. Славно-знаний наш співак і музик о. Рибак покладає богато праці, аби сей хор усовершити.
Сего року в лїтї, загадали були Соснівці відограти у себе драматичну штуку "Капраль Тимко". Всї ролї взяли на себе самі селяне і почалася наука. Вп. п. Рибакова і вельми патріотична панночка Тоня з Танчаківских Калиновичівна приняли на себе обовязок виучити аматорів штуки. Як опісля показалося, сповнили се скрупулятно і найдокладнїйше. В день св. Успенія мала відогратися штука. На представленє, помимо непогоди, понаїздило велике число народу з доокрестности, селян і интелигенції. Так що-ж? П. староста підгаєцкій завзявся на Соснівців, бо помимо подаваної просьби на письмі і умисно висланої в тій ціли депутації заборонив представляти штуку. З тяжким жалем розїхалися спрошені гостї домів, не бачивши нїчого. А що дїялося в серцях самих Соснівців, можна догадатися...
Про все те случайно довідалися наші патріоти в Будзанові. Як стій уложили комитет і виєднали у старости теребовельского позволенє, щоби соснівскі аматори відограли "Капраля Тямка" в Будзанові. Таким чином, дня 15 н. ст. вересня грали "Тимка" соснівскі селяне в Будзанові.
Народу зібралося на представленє число показне. Кромі Русинів, були також поважні доми польскі. Соснівскі аматори представили цілу штуку надсподївано удатно і вірно. Хороша Оля (Оля Магдїй) і Василь (Иван Магдїй) чарували красою. Василь співав і грав свою ролю так добре, що не хотїлося вірити, аби сей хлопак був селянином, невидївшим в житю сценм. Добре віддала свою ролю Агафія (Анна Витвицка, замужна жінка), так само грав вірно Тимко Капраль (Никола Крушельницкій). Гершко (Исидор Тур) і Танас (Олекса Скульскій) були знамениті в своїх ролях. Один і другій — молодці паробки — грали так знаменито, що могли-би сміло показатися на сценї правдивого театру. Словом, всї грали дуже добре і представляли акцію з житєм і природно.
Дивлячись на то, наша душа радїла, серце в грудях билося і мимоволї тиснулися на очи сльози радости і щастя. Старенькі наші сердечні патріоти пп. Танчаківскі з Вербівця, о. Заячківскій з Лопянки, п. Ковальскій з Кобиловолок — в надмірї чувства формально прослезилися. І єсть по правдї чого радуватися праведній души рускій! Коли згадаю на недавні збори "Просвіти" в Станиславові, як то там селяне забирали мудре слово, або на ті чудові співи денисівского хору; коли згадаю, що нинька по всїх закутинах нашої рідної країни — помимо насильного гнету, — заявляє свою силу житє наше народне, — то маючи на очах гру селян соснівских, і невірний переконався, що у нашого любого народу є такі великі спосібности, такі глубокі засоби живого божого духа, що вже ачей же не задовго наспіє час, коли ми Русини заявимо широкому світови, що — жиємо, єсьмо! Н. Галущиньскій. 