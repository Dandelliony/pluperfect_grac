◦ ◦ ◦ ◦ ◦ ◦ ◦ ◦ ◦ ◦

  Ювілей цїсаря. На запросини віденьского Gewerbe-Verein-y зібрали ся в недїлю у Відни представителї всїх країв, щоби нарадити ся над способом торжественного обходу ювілея цїсаря Франца Іосифа І. Сей ювілей буде монарх святкувати в 1898 роцї. З Галичини прибули на се засїданє: маршалок краєвий кн. Сангушко, представителї говариств рільничих: Володим. Козловскій, Володисл. Струшкевич і ґр. Ант. Водзицкій та представителї палат торговельних Вайґель і Піпес а також презідент Львова Мохнацкій. По довших нарадах рішено вибрати комітет з 25 членів, котрий займивсь би виготовленєм проґрами. До комітету увійде з Австрії долїшної, Галичини і Чехії по 3 членів, з Морави 2 а з инших країв коронних по 1.   Неумістна лнцарскість. З Перемишля доносять до Dziennik-a Polsk-ого про таку пригоду. Капітан артилєрії Д. вертаючи верхом до міста, вїхав на хідник і потрутив між иншими Іосифа Маґера, вислуженого вахмайстра инжинерії войскової, тепер підприємця робіт мулярских, що ишов в товаристві жінки. З того повстала суперечка, котра так розярила капітана, що добув шаблї і завдав Маґерови чотири небезпечні рани в голову, рамя і руку. Житє Маґера в поважній небезпечности. Сей факт викликав в цїлім містї величезне обуренє.   Рада міста Львова ухвалила на вчерашнім засїданю уважати день отвореня вистави краєвої за народне свято, візвати мешканцїв осібними відозвами, щоби прикрасили в сїм дни свої доми, прибрати коштом міста улицї, що ведуть з зелїзничого двірця на площу вистави і илюмінувати цїле місто. Для тої справи вибрано осібну комісію.   Люстрація водних робіт. Міністерство справ внутрішних в порозуміню з міністерством рільництва вислало шефа центрального бюра гідроґрафічного у Відни, старшого совітника будівництва Ромуальда Ишковского до Галичини для переведеня люстрації викінчених правительством реґуляцій рік та краєвих робіт меліораційних. Ся люстрація обійме: простір ріки Висли від Освіцима до Кракова; Дунайця від Лонцка до устья до Висли, Вислоку від Колачиць до Пшиборова і від Ржиск до устья до Висли, Сян від Кременицї до устья і Днїстер від Жидачева до Окопів. З краєвих робіт меліораційних має оглянути п. Ишковскій передовсїм обвалованє Висли в повітї велицкім, реґуляцію Бялої і обвалованє правого берега Дунайця, вкінци осушенє багон олеских, а о скілько стане єму часу також решту краєвих робіт меліораційних, котрі оглянув в роцї 1891. — Крім того має розслїдити делєґат проєктовану видїлом краєвим реґуляцію ріки Гнилої Липи між Рудою а Галичем, котра 1887 р. була відложена в наслїдок петиції интересантів а на послїдній сесії соймовій була признана наглою тими самими интересантами. В тій подорожи возьмуть участь крім сов. Ишковского: яко заступник намістництва сов. будівництва Ив. Матуля, а яко заступник видїлу краєвого директор бюра меліораційного Андр. Кендзьор. В люстрації робіт реґуляційних на ріках Бялій і Новім Бреню возьме участь також член видїлу краєвого д-р Іос. Верещиньскій. Ся люстрація потреває звиж місяць і буде дуже важною в своїх наслїдках для реґуляції галицких рік, бо від опінії сов. Ишковского і цїлої комісії буде залежати зміна системи ведених правительством будівель водних і розширенє компетенції намістництва.   Такси испитові. Після розпорядженя міністерства, особи, що старають ся о концесію на будівничого, майстра мулярского, камінярского, тесельского і кирничного будуть обовязані складати такси испитові, а то: будівничі в висотї 63 зр., мулярі, камінярі і теслї 48 зр., кирничники 16 зр. Від тих такс можна бути в части увільненим.   Дѣло 