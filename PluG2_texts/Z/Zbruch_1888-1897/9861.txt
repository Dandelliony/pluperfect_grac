Нове уоруженє – Назва Америки – Телявтограф

Вояк австрійскій одержить нове уоруженє, котре так має виглядати: Кромі карабину малого калибру нової системи, буде носити на плечах торнистру таку як дотеперь, однак легше виладовану. Замість тяжких чоботів будуть прикрїплені до торнистри черевики полотняні, котрі показалися дуже практичними в маршах. Під тою більшою торнистрою буде друга менша, в котрій будуть консерви з мяса, щітки і в шести пачках шїстьдесять патронів малого калибру, а в опакованю з паперу будуть набої на пять вистрїлів. Се опакованє може вояк роздерти в одній хвили і набої вложити до карабину. Плащ звиватись буде довкола торнистри, а через се може вояк свобіднїйше порушатися. По обох боках при поясї буде єще по 20 набоїв. Взагалї кождий вояк буде мати по 100 набоїв, а дотеперь мав лише по 70. Торба на хлїб полишаєсь, але буде она з непропускаючого полотна. Цїле те уоруженє єсть о 750 грамів легше від дотеперїшного а ще і тим лїпше від давного, що цїлий тягар розкладаєся рівномірно на плечї вояка. Також і то важне, що підчас битви можна відложити на бік торнистру і плащ, а все таки полишиться амуниція і консерви з мяса.
Назва Америки не походить від подорожника Америґа Веспуччі. Найновійші дослїди виказали, що вже в р. 1499, коли він приїхав на західно-индійскі острови, тамошне населенє уживало слова Америк, що значило „край вітрів“. Кромі того Веспуччі нїколи не називався Америґо, лише Альбериґо або Альберт. Имя се видумав один книгарь, котрий надав єму таке имя, якого нема в нїякім календари. Також було в середній Америцї племя Индіян, що називались Los Ameriques.
Телявтограф. Так називаєсь нове винайденє Американця Илії Ґрая, котре можҽ вскорї і заступить цїлком уживанє телефонів. Єсть се рід телеграфу, котрий подає все те, що на однім кінци напишесь або нарисуєсь, так само вірно на другім кінци свого дроту електричного. 