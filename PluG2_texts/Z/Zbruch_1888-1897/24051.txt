◦ ◦ ◦ ◦ ◦ ◦ ◦ ◦ ◦ ◦

При переговорах правительства з зелїзницею Черновецкою застережено, що всї урядники зелїзниці переходять під заряд державний з всїми набутими правами, а передовсїм з правами, які прислугують им після статутів пенсійних Черновецкої зелїзниці.
Д-рови Францови Смольці доручено вчера медаль, вибитий в честь єго 40-лїтних роковин президентури в радї державній. На чолї депутації був д-р Гошард член видїлу краєвого.
Нові санитарні посади в Галичинї отвирає в сїм році министерство внутрїшних справ, а то пять нових лїкарів повітових, один санитарний конципист при намістництві і 14 повітових ветеринарїв.
Нові одногульденові ноти ще не так скоро появляться в обігу. Prager Ztg. доносить, що три миліони штук нових гульденів мусїли бути знищеними, бо показалося, що синя краска за-для свого злого складу хемичного не придаєся до печатаня гульденів, бо стираєся по довшім уживаню. Тому нові гульдени появляться аж пізнїйше.
Дрібні вісти. Архієпископ Исакович виїде дня 6 липня до Черновець на три днї задля каноничної визитації. — В цегольни банку ипотечного на Пасїках у Львові усунулась з гори глина і убила одного робітника на смерть а другого побила легко. — Вчерашні загальні збори членів "Библіотеки слухателїв права" порїшили розвязати товариство і получитися з "Читальнею академичною". — З заведеня карного у Львові в ночи 27 н. ст. червня утїкли два вязнї Давид Вайнгавс, і Іосиф Бобяк, засуджені на кару 7 і 8 лїт за злочиньство крадежи. Давид Вайнгавс, родом після свого зізнаня з Рогатина, а ймовірно з Россії, мав загоєну рану на лици; Іосиф Бобяк, родом Кениґсав, пов. дрогобицкого. 