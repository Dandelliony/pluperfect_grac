 ◦ ◦ ◦ ◦ ◦ ◦ ◦ ◦ ◦ ◦

Посвяченє нової церкви в Черневі коло Мостиск відбуло ся сеї недїлї при величезній участи народу з сусїдних сел, бо крім місцевих громадян зійшлось до 4 тисячі людей. Церков посвятив епископ-суфраґан о. Юл. Куїловскій разом з крил. оо. Лодолиньским і Чеховичем та при участи духовеньства з мостиского і сусїдних деканатів. На торжестві явились представителї правительственних і автономічних властей та місцева дїдичка, котра купила для сеї нової церкви за 1200 зр. храмовий образ "Воздвиженє Ч. Хреста". По богослуженю принимав у себе всїх гостей місцевий приходник о. Сїнкевич. Виголошено численні тоасти, між иншим також в честь недужого еп. Ступницкого. Церков вибудована з каменя, з пятьма копулами, і покрита цинковою бляхою. Иконостас малював п. Яблоновскій. Плян церкви і иконостасу виготовив п. Василь Нагірний.
Впреосв. митрополит Сембратович зложив вчера в руки цїсаря присягу яко тайний совітник.
Д-р Мих. Бобжиньскій заявив писемно маршалкови краківскої ради повітової, що прийме назад мандат посольскій до сойму, єсли єго виберуть, але мандату до ради державної не може нїяк погодити з обовязками свого нового уряду, віцепрезидента краєвої ради шкільної.
Мед. д-р А. Якобі маґ. акушерії, кільколїтний лїкар скарбовий при заведенях промислових в Вигодї (пов. долиньского), повернув відбувши довші студії на клініках віденьских і поселив ся стало в Стрию (при ул. Валовій ч. 69). Ординує щоденно від 12—3. Убогих недужих лїчить кождої суботи безплатно.
Дрібні вісти. Громада Рогізно, пов. жидачівского, одержала від цїсаря 50 зр. підпомоги на будову школи. — В Ивоничи в копальни ґр. Квилецкого і Сп. завалила ся вежа над ямою і покалїчила тяжко двох робітників, котрих відставлено до шпиталю в Риманові. Управителя копальнї потягнено судово до одвічальности. — Дня 25 вересня (7 жовтня) відбудесь в Головецку коло Сколього вінчанє п. Мих. Бачиньского з п-ю Ольгою Устіяновичівною, донькою тамошного приходника. — Сими днями відбули ся заручини п. Ромуальда Зарицкого, урядника почтового з Станіславова, з панною Ольгою Лашкевичівною в Самборі. Вінчанє відбудесь дня 11 н. ст. падолиста с. р. — Маршалок кн. Сангушко і віцепрезидент краєвої ради шкільної д-р Бобжиньскій повернули з Відня, де були на авдієнції у цїсаря. — У Львові помер Мавр. Гоффманн, властитель готелю Жоржа, в 50 роцї житя. 