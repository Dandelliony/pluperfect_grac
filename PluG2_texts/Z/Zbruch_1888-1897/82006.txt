◦ ◦ ◦ ◦ ◦ ◦ ◦ ◦ ◦ ◦

Цїсар приїде до Галичини дня 3 н. ст. вересня. Сего дня о годинї 2½ в ночи буде цїсар переїздити через Краків. В Ярославі стане того самого дня о годинї 7½ з рана. Поворот з Радимна через Лавочне має наступити дня 8 н. ст. вересня.   Видїл радикального товариства "Народна Воля" уконституовав ся в той спосіб, що вибрано заступником голови д-ра Сев. Даниловича, касієром М. Павлика, а секретарем Ил. Гарасимовича.   Фальшиву корону хотїла вчера видати в реставрації Р. Томицкого у Львові при улици Театральній ч. 18 якась Марія Ґерус, котра дістала той фальсифікат від якогось купця. Фальсифікат дуже добре зроблений, пізнати єго лише по звуцї і по нечетко вибитих на березї монети словах: viribus unitis.   Надзвичайні загальні збори корпусу ветеранів у Львові відбудуть ся дня 6 н. ст. серпня, о 2-ій годинї з полудня, в великій сали ратушевій. На порядку дневнім стоїть справа зміни статутів.   Довгій вік. В Славску коло Сколього живе жінка Марія Кожан, що числить 103 лїт житя. Она чує себе цїлковито здоровою, живе при своїй дочцї і робить лекші роботи господарскі.   Капелї войскові в місяци серпни будуть грати в такім порядку: На Високім Замку дня 1 і 9; в парку Стрийскім 2 і 8; перед головною вартівнею 3 і 10; в огородї міскім 4, 11 і 25; на стрільници міскій 16; перед будинком инвалідів 22; перед палатою намістництва 23; перед головною командою 25. Початок продукцій від 1 до 15 серпня о годинї 6½ з полудня, а від 16 до 31 серпня о годинї 6-ій вечером.   В школї реальній у Львові було в сїм роцї 401 учеників. Після народности було 375 Поляків, 19 Русинів і 7 Нїмцїв. Віроисповіданя римо-кат. було 323, греко-кат. 25, вірмено-кат. 1, протестантів 12, меноніт 1 і 39 жидів. Бібліотека для учителїв числила 2128 творів в 3300 томах, а бібліотека учеників 1169 творів в 1302 томах. Учителїв при тій школї було 25.   Слїдство против львівского маґістрату зарядив львівскій краєвий суд карний, а то з такої причини: Сконстатовано, що при виготовленю річної листи cудьїв присяжних заходять численні надужитя. Особливо не уміщає ся на таких листах богато осіб, покликаних законом на cудьїв присяжних. Таким способом фальшували ся ті листи довгі лїта.   Відзначеня. Цїсар надав срібний хрест заслуги з короною кондукторови почтовому Стан. Жакови у Львові при нагодї єго переходу на пенсію.   Дрібні вісти. Цїсар дарував громадї Тенетники, в повітї рогатиньскім, 100 зр. підмоги на будову церкви. — Епископ-суфраґан лат. у Львові, кс. Пузина, перебувши тяжку недугу, виїхав до морских купелїв в Нордерней. — Звістний нїмецкій писатель П. Розеґґер обходить сими днями 50 роковини своїх уродин. — В Чернівцях відбули ся заручини бар. Стефана Василька-Серецкого, сина бувшого маршалка буковиньского з дочкою презідента краєвого бар. Кравса.   Дѣло 