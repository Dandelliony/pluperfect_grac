В справі відпочинку недїльного

Дѣло, 25.05.1895 Допис   оголосив маґістрат міста Львова таку відозву:    Відпочинок недїльний має тревати 24 годин а розпочинає ся в недїлю найпізнїйше о годинї 6-ій рано.   Отсі катеґорії промислу мають дозволено працювати в недїлю:   1) пекарі: при виробі печива до години 10-ої рано, відтак від 10-ої в вечер, а при продажи печива через цїлий день;   2) цукорники і медовникарі: при виробі товарів, котрі до їдженя мають бути свіжо приладжені, до 10-ої рано, а при продажи через цїлий день;   3) різники і торговцї дичини: виріб і продаж мають дозволено до 10-ої рано;   4) масарі і заняті при виробі ковбас: при виробі до 10-ої рано, при продажі від 7-ої до 10-ої рано і від 3-ої до 6-ої з полудня;   5) фрізієри, голярі і перукарі;   6) молочарнї а також   7) праця вязаня і продажи натуральних цвітів дозволена єсть в недїлю через цїлий день.   Помічники, заняті в висше згаданих галузях промислу продукційного — о скілько в недїлю були заняті довше як через три години — мають спочати найменше 24 годин або в слїдуючу недїлю, або — єсли то з огляду на предприємство єсть неможливо — на буднім дни, або відпочати в двох днях тиждня по шість годин.   Такій сам відпочинок недїльний єсть приписаний:   а) для предприємств комунікаційних, б) предприємств похоронних в) закладів послугачів, г) реставрацій, д) закладів фотоґрафічних, е) закладів купелевих і ж) закладів виробу і продажи води содової.   Промисловцї-жиди, котрі мають у себе виключно помічників жидівских, як самі так і всї их помічники спочивають в суботу через 24 годин; дозволена єсть им праця в недїлю в промислї продукційнім, однак з виключенєм сполученої з тим продажи, під услівєм, що робота не буде відбуватись публично та що роботи ті не будуть сполучені з більшим лоскотом.   Праця при продажи товарів в промислї торговельнім єсть дозволена в недїлю від 7-ої до 10-ої рано і від 3-ої до 6-ої з полудня. Єсли в якім предприємстві купецкім відпочинок недїльний від 12-ої години в полудне без перерви аж до отвореня склепу в слїдуючім дни не може бути дозволений то треба занятим зіставляти на переміну цїлу другу недїлю, а наколи-б се було неможливе, то половину иншого дня в тиждни.   Як в недїлю так і в свята треба помічникам промисловим, з увзглядненєм их віроисповіданя, полишити час, потрібний на вислуханє передполудневого богослуженя.   Двері входові до льокалїв, призначених до принятя публики, мають бути замкнені в тих годинах, в котрих праця при продажи товарів в недїлю не єсть дозволена.   Дѣло   