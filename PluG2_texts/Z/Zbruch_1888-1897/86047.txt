Христос раждаєть ся! Славіте Єго!

Славіте Єго всї убогі — Він бо убого народив ся, а затвердїлого, закаменїлого серцем самолюбного засмутив, прийшовши на світ в убогій шопі, щоб проголосити Новий закон — любови ближнього, щоб приготовити величну трапезу празника духового всїм нищим, пониженим покривдженим!   Славіте Єго всї скорбящі — Він бо приняв на Себе людске тїло, щоб перебрати страданя і терпіня на Себе, Він прийшов, щоб сьяєвом Своего божества розвіяти смуток і возстановити день радости і утїхи!   Славіте Єго всї болящі — Він бо прийшов ґоїти Ваші болї, Ваші рани, уздоровляти Ваші недуги миром цїлющого Своєго божественного слова!   Христос рождаєть ся! Он там над вертепом звізда ясна стала "яка не бувала", а в вертепі мале дитятко — зоря нового житя, истинної правди, великої вселюдскої любови, безграничної доброти, блаженної свободи і волї — за котрими трепещуть серця зболїлі, лепечуть уста неволені, визирають очи заслезені...   За ясною звіздою над вертепом спішімо, Народе рускій, дорогою означеною сьяєвом правди і науки прямо і честно, витревало і сміло! Нехай она веде нас до зорі нового житя, истинної правди, великої вселюдскої любови друг друга, безграничної доброти, блаженної свободи і волї, котрих прагнуть наші серця, просять уста і визирають очи!   А за тим словом щедруємо всїм нашим Вп. Читателями і всїм Русинам веселих і щасливих свят!   Дѣло 