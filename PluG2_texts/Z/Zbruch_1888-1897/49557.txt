◦ ◦ ◦ ◦ ◦ ◦ ◦ ◦ ◦ ◦

729 нових членів приступило до "Просвіти" в протягу 7 місяцїв, т. є. від загальних зборів д. 29 серпня 1890 до 23 марта с. р. — При тій нагодї звертаємо увагу членів тов. "Просвіти", що на случай неодержаня книжочки не повинні они оплачувати реклямації, а лише на чвертцї паперу треба написати "Реклямація", адресу тов. "Просвіти" і неоплачено кинути на почту.
Кінний трамвай у Львові має бути поведений улицею Личаківскою аж до кладовища і з галицкої площі аж до парку стрийского. Дирекція трамваю згодила ся вже на се, зложила кавцію 25.000 зр. і зобовязала ся вибудувати трамвай до року. — Для парового трамваю пропонують секції маґістрату такі шляхи: 1. Шлях зі стації Львів-Клепарів до стації Львів-св. Анна. 2. Зі стації Львів-св. Анна до двірця Підзамче. 3. Від рогачки янівскої до двірця зелїзницї черновецкої. 4. З двірця черновецкого до улицї стрийскої і 5. Зі стрийского до Винник (сей послїдний шлях ще не єсть точно визначений).
Завтра, о. 6. в суботу, о 8½ год. відбуде ся заходом родини поминальне богослуженє за упокій бл. памяти д-ра Олександра Огоновского в церкві института Василіянок (при улици Стрийскій).
Послїдні підготовленя до гр.-кат. синоду провінціонального вже викінчують ся. Звістно, що відповідно до пляну і обсягу дїланя, якій має обняти синод, покликано до працї кілька комісій, визначено им докладну границю чинности а обробленє поодиноких віддїлів поручено дотичним референтам. Коли вже покінчено сі підготовляючі працї, то в послїдних двох тижднях відбули ся засїданя комісій і спільні наради що-до остаточного виготовленя матеріялу будучих ухвал синодальних, під проводом Впреосв. митрополита і при участи епископів обох епархій, перемискої і станіславівскої. Зібраний сим способом матеріял (около 80 аркушів) вишле ся небавом до Риму для перегляду і потвердженя в дотичних конґреґаціях, а около 20 вересня, єсли до сего часу буде все готове, збере ся синод, на котрім будуть оголошені ухвали епископів.
Огнї. В Лопатинї погоріла в ночи з 23 на 24 марта хата одного господаря разом з будинками господарскими. В огни погоріли три вівцї. Причина огню незвістна.
Нові уряди виміру належитости. З Відня доносять, що в Галичинї в найблизшім часї має отворитись дванацять нових урядів виміру належитости, с. є. при кождій повітовій дирекції скарбу. Доси був в Галичинї лиш один такій уряд при краєвій дирекції скарбовій у Львові і то лиш для самого міста Львова, а всюди по провінції чинности таких урядів виповняли уряди податкові. З такої аномалії слїдувало, що сей вимір належитости випадав звичайно дуже високо і аж в дорозї рекурсу був простований.
Видїл рільничій в університетї ягайлоньскім числив в першім півроцї 41 слухачів; між ними було 16 звичайних учеників, переважно з Галичини, а 25 надзвичайних учеників, переважно з Царства польского.
Дрібні вісти. Є В. цїсар зволив удїлити громадї Ваньковичі, в повітї рудецкім, на урядженє школи запомогу в сумі 100 зр. 