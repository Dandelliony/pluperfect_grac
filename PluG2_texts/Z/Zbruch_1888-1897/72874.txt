Віз, що їде без коней.

В четвер рано відбула ся у Відни проба з ново винайденим возом, котрим можна їздити без коней і без пари, а навіть не видко, де єсть та сила, що ним порушає. Віз сей стоїть на трох колесах, двох з заду, а однім з переду; тим колесом з переду можна також возом кермувати, як хто хоче. На возї можуть сидїти дві особи. Возом порушає маленька машина нафтова о силї двох коней. На рівній і добрій дорозї можна тим возом робити на годину півчверта милї (26 кільометрів); можна ним їхати також і під гору, але лиш о половину так, скоро, як по рівній дорозї. Матеріял, що дає силу, котра порушає віз, не єсть звичайна нафта, лиш мішанина нафти з бензиною. На оден кільометер дороги треба того матеріялу за 1 або 2 кр., а наповнивши ним раз машину, уміщену в возї, можна їхати 100 кільометрів. Проби з тим возом відбували ся перед комісією, в склад котрої входили репрезентанти маґістрату, староста і репрезентант поліції, а сотки людей приглядались тим пробам. Показало ся, що одна особа, сидяча на возї, може легко надавати возови всякі рухи. За помочею приладу елєктричного, уміщеного на возї, можна запалити нафтовий дестілят в моторі і віз зачинає їхати; віз можна здержати в одній хвили, можна ним скручувати, легко виминати і т. д. Комісія заявила протоколярно, що возом сим можна їздити по всїх улицях міста з виїмкою середини міста, де улицї дуже вузкі, але коли люде до того воза привикнуть, то буде можна і там їздити. 