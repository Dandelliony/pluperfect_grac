◦ ◦ ◦ ◦ ◦ ◦ ◦ ◦ ◦ ◦

Львівскій маґістрат взиває всїх обовязаних до асентирунку, роджених в 1873, 1872 і 1871 роцї як приналежних до львівскої громади так і чужих, перебуваючих в містї Львові, вкінци всїх, що вийшли зі згаданих асентерункових кляс віку, але не переступили ще 36 року житя і не виповнили ще з якої небудь причини войскового обовязку, що би зголосили ся в падолистї 1893 р. лично в міскім конскрипційнім урядї, а на случай недуги, щоби вислали в заступстві своїх родичів або опікунів. Хто не зголосить ся в приписанім речинци, буде караний грошевою карою до 100 зр. або арештом до 20 днїв.   Зміна власности. Маєтність Береги в лїськім повітї купив від братів Конів п. Ант. Поглодовскій. Ся маєтність обіймає 6600 морґів простору.   На шляху зелізничім Станиславів-Гусятин засунув ся вчера між Товмачем а Тисьменицею в однім місци насип зелїзничій. В наслїдок того перервано на 24 години рух поїздів товарових, а при поїздах особових мусять подорожні пересїдати в згаданім місци.   На одну стіпендію фундації Илії і Розалії Горецких, річних 110 зр., розписує видїл краєвий конкурс з речинцем до 15 н. ст. падолиста. Ся стіпендія призначена для учеників, що ходять до шкіл публичних в рускій части Галичини. Першеньство мають сироти по священиках греко-кат. обряду львівскої архидіецезії, а єсли би таких не було, сини убогих родичів світских греко-кат. обряду з тої-ж діецезії. Право надавати стіпендії служить греко-кат. консисторії митрополичій у Львові, однакож з застереженєм затвердженя намістництвом.   Вояки побили оногди в Ярославі на улици контрольора почтового п. Д. Як видко з того, не може в Ярославі прийти до спокою, бо подібні ексцеси лучають ся там правильно від якогось часу.   Дѣло 