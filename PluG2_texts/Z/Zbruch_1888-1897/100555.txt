Справи виборчі.

У Львові дня 27 н. ст. вересня 1895.   Вибори до сойму з сїльских громад довершені, а их результат такій: Число руских послів зменшило ся; Романчук, Олесницкій, Король, Гурик перепали; найсильнїйші округи виборчі, як Стрий і Жовків, де від настаня конституції завсїгди виходив рускій посол, дістали ся в руки Поляків.   На місци Романчука засяде в соймі байдужний Русин-правительственник, на місци Короля дїдич шовініст, на місци Турина форитований дворами війт. А щоби перед короною і перед світом був новий доказ довірія руских мужиків до польско-шляхотских rząd-ів, то по-при косівскім повітї ще й золочївскій вибрав собі заступником міністра-rodaka.   Політика postaramy się — z żelazną konsekwencją — pod jednym dachem, при помочи незаконностій і насильств, посунених до послїдних границь, святкує повний триюмф.   Але тілько в всхідній Галичинї, на демократичній Руси! На заходї, в шляхетскій Польщі, хлопи-Мазури здобули собі дванацять мандатів і повалили такі стовпи шляхотско-правительственні, як Стадницкій, Менциньскій, Цоль. Они стали тепер політичним фактором, з котрим будуть числити ся; Русини яко самостійний чинник політичний перестали входити в рахунок.   Отсе плоди "нового курсу", політики пониженя і бляґи! Остатна пора для людей, що їй служили віддаючи ся якимсь илюзіям: завернути, зовсїм завернути, єсли не хотять стягнути на себе вже не громів одної або другої партії, але проклятя цїлого народу.   А ми — не зломані анї прибиті, але з подвійною, з потрійною силою возьмемо ся до працї народної на всїх полях, а именно також до викоріненя лизуньства і хрунївства.   До дїла, до дїла, до дїла!   Дѣло 