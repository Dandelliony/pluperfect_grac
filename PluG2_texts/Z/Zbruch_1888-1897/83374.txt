◦ ◦ ◦ ◦ ◦ ◦ ◦ ◦ ◦ ◦

В справі доповняючих виборів послів: до сойму з округа долиньского а до ради державної з округа ярославско-чешанівского забрала слово і львівска "Русская Рада" та і поручила виборцям голосувати на судью Адама Ґрабовеньского і на селянина Антонія Собеня.   До львівского заведеня для невилїчимих, фундованого Билинским, буде принятих поки що 20 недужих. Після статутів можуть бути приняті недужі на рака, туберкули, нервові, котрі по апоплєксії і недузї хребетного стовпа потрібують лїкарскої опіки, вкінци недужі на незаразливі шкірні слабости. Також будуть прийматись реконвалесценти. Від принятя виключені: особи не маючі 14 лїт житя, умислово хорі, терплячі на заразливі недуги, недужі на старече обезсиленє, вигоєні калїки, недужі на очи і навіщені недугою нервової системи. Принятє відбуває ся від 7 н. ст. жовтня від 9-ої до 10-ої години з рана.   Торговля дївчатами. Сего лїта щезли з Черновець дві хороші дївчини-жидівки: Роза Тельлєр і Амалія Розеншток. Аж тепер переведене слїдство виказало, що дївчата були уведені музикантами, що концертували в черновецких огородах публичних. Дївчат перевезено до Румунії, а звідтам продано до домів розпусти в Царгородї.   Холєра. В Кракові занедужав на холєру 14-лїтний син реставратора в готели "Народовім" при ул. Посольскій ч. 22 Іосиф Зомбик. Відосланий до шпиталя холєричного був дуже слабий дня 27 н. ст. вересня, однак ще жиє і має ся навіть лїпше. Родичів єго дельожовано до дому обсерваційного. Готель замкнено для приїзжих і обставлено кордоном а в нїм лишила ся по здесинфекціонованю служба готелева. Подорожні, що ще суть в готели, відїдуть на санітарну обсервацію, бо власти дотичних місцевостей будуть повідомлені про их відїзд. Зі слїдства показало ся, що отець Іосифа Зомбика був недужій на холєру перед 10 днями, а один з кельнерів перед 3 тижднями, однако властям не дано знати о тих занедужанях. Гадають, що пошесть міг занести хтось з подорожних, приїзджаючих з місць, де она панує, а такі подорожні нерадо признають ся, звідки їдуть. — З Коломиї пише тамошна Gazeta: Холєра збільшає ся з кождим днем. Нинї (в середу) маємо 5 случаїв смерти і кілька занедужань. Недужі опирають ся мимо комітетів ратункових. Оногди занедужав звістний аґітатор виборчій, коваль Гомонька. Д-р Пяскевич просив, представляв, промавляв до розуму і серця, вказував на дрібні дїти, котрі можуть стати сиротами і спитав вкінци, чи дати лїкарство. "Не трудїть ся пане, бо бігме не зажию!" Вчера умер один поліціянт, Бялоскурскій. З тої причини в поліції велике занепокоєнє. Нїчого дивного. Від 6 тижднїв все на ногах: працюють без віддиху. А в додатку в касї пустки. Вже нинї приготовлюють урядников маґістратских і службу, що на першого каса здержить навіть виплату пенсії. За банкротством маґістрату пійдуть приватні, а навіть вже єго випередили. Перед тижднем донесли ми про одно банкротство, нинї зголосив друге Азрієль Геллєр, торговля сукна. За ними пійдуть инші. Не звістно, як довго буде нам ще грозити холєра. Однако, що зробила вже все зле, яке могла зробити, то певна річ. Дощ, слота і студїнь, а по при се нужда — про яку нїхто не думав, пануюча між бідним жидівством і міщаньством нашим, се союзники пошести, котра, здаєть ся, загнїздила ся у нас на довгі часи.   Зі скільскої верховини доносять, що сей рік представляє ся для тамошного населеня дуже сумно. Слота погноїла одну часть сїна, а другу забрали з сїножатей води гірских потоків. Аж тепер зачали ся там жнива, а що найгірше то се, що вівси і ярина цїлковито зелені, так що тяжко их збирати. Старші люде говорять що перед 30 лїтами було так само. т. є. снїг припав хлїб, а мороз заморозив так, що нїчого не було.   В Борини, турчаньского повіта, знищила була, як звістно, повінь всї дороги і мости. Від того часу протекло вже не мало води і можна було дороги і мости понаправляти, але о тім нїхто й не подумав і люде просто розбивають собі голови. Оногди лучила ся така пригода судьї з Боринї п. Моталеви. Вертаючи з Турки з похоронів скоропостижно помершого секретаря староства Маєра, вивернув ся з возом і так собі потовк голову, що ще й нинї не минула небезпечність катастрофи.   До ґімназії брідскої записало ся було з початком минувшого року шкільного 511 учеників звичайних, 10 приватистів і 8 надзвичайних. В роцї перестало ходити 85 учеників. Що-до віроисповіданя було: 100 греко-кат., 133 римо-кат., 203 жидів і 2 протестантів. Клясифіковано 416 учеників, а з них одержало 19 степень першій з відзначенєм, 297 степень першій, 38 степень другій, 10 степень третій, а 52 поправку.   Звістний польскій аґітатор виборчій, лїсничій Лібіґа в Борини Феликс Вонсович, помер дня 4 н. ст. вересня. Вонсович аґітував при всїх виборах в Турцї на свій спосіб. До виборів ставляв ся все з своїми лїсними по 10 до 15 людей. Виборцї дрожали перед Вонсовицем, бо він не перебирав в средствах і одиноким єго арґументом при виборах був пястук і бук. — Нехай єму Господь простить гріхи!   Дѣло   