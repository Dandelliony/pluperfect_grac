В справі принятя цїсаря у Львові

відбули оногди засїданя комісії: походова і запрягова. Комісія походова радила над пляном хороводу зі смолоскипами, предложеним редактором Реваковичем. Після єго пляну похід мав би ити чвірками з двох противних боків, так щоби війти в себе. Чвірки передні несли би лїхтарнї червоно-сині (краски міста), середні лїхтарнї синьо-жовті (рускі) а задні червоно-білі (польскі). — Оферт що-до освітленя міских будинків, до чого треба би яких 800 пачок по 8 свічок поки-що не принято нїяких; поручено лише п. Мйончиньскому предложити прібки. — Комісія запрягова ухвалила справити новий повіз і упряж для ужитку президента міста коштом 3000 зр. — Дня 4 н. ст. серпня відбула ся нарада віцепрезидента намістництва п. Лідля з президентом міста, на котрій порішено, щоби репрезентація міста витала цїсаря на зелізничім перонї, а не як перше ухвалено перед брамою тріюмфальною або перед маючим виставитись наметом. В такій спосіб будуть витати Монарха на перонї зелїзничім всї стани і репрезентації краєві, як шляхта, рада міста Львова, представителї кругів урядничих, войскових і инші. Осібних привітів підчас приїзду вже не буде.
_________
Цїсар прибуде до Олешич 30 серпня о годинї 6.45 рано. Там повитають єго намістник, власти, духовеньство і війти. З Олешиць виїде о год. 11. а стане у Львові о год. 3.15 пополудни. На двірци повитають цїсаря промовами маршалок краю і президент Львова. Потім цїсар в повозї переїде шпалєром улицями Городецкою, Третього Мая, Кароля-Людвика і площами Маріяцкою і Бернардиньскою та улицею Чарнецкого до будинку намістництва, де буде мешкати. Перед будинком ждати будуть цїсаря власти цивільні і войскові, епископи з духовеньством, сенати академічні і т. д. і повитають монарха без промов і представлень.
Дня 31 серпня цїсар виїде о год. 6 рано на дворець і до Городка. В Городку повитають єго власти, духовеньство і війти. До Львова верне цїсар з Каменоброду. О год. 2 пополудни буде цїсар приймати депутації. О год. 6.30 обід, потім похід з факлями і серенада до год. 9.
Дня 1 вересня цїсар буде звиджувати о год. 9 рано школи, касарнї і т. д., по г. 2.30 мін. попол. буде в рускій духовній семинарії. О год. 6.30 обіді. О год. 8.30 равт в соймовім будинку і илюмінація міста.
Дня 2. вересня о год. 9. рано цїсар дальше буде звиджувати школи і т. д., а о 12-ій відїде до Любачева на Жовків і Раву. На двірци львівскім відбудесь торжественне пращанє. На двірци в Любачеві повитають цїсаря власти, духовеньство і війти повітів чешанівского і яворівского. Потім цїсар поїде до Грушова.
Дня 7 вересня цїсар верне о год. 2.30 до Любачева, де єго торжественно попращають ті самі, що витали. 