Вибори до ради повітової.

  Зі Стрия пишуть нам.   Вибори до ради повітової заповідають ся у нас некористно, а то головно з причини пекольних махінацій, яких повіт наш від послїдних виборів соймових єсть безнастанно ареною. Давнїйше вибирали курії сїльскі у нас 12 радних повітових; в послїдній каденції зменшено се число не знати длячого на 11. При кінци упливаючої каденції вислало над 40 громад нашого повіту петиції до намістництва, в котрих виказано цифрами, що громадам сїльским після оплачуваних податків належить ся 12 радних повітових. Результатом тих петицій було, що не лиш не дано 12 радних, але взято ще одного громадам сїльским, так що они мають всего тепер -10 радних [оден-однїсїнькій повіт в Галичинї, де сїльска курія вибирає всего 10 радних]. За те місто Стрий вибирає аж 10 радних, далеко більше, як Дрогобич, Тернопіль і Станиславів, хоть платить значно менше, як ті міста.   Та не конець на тім, бо польска партія хотїла би ще й тих 10 мандатів загарбати для себе. А що в Стрийщинї се прийшло би не так легко, то взято ся на спосіб. Ві всїх селах, де доси все були непохитно рускі виборцї, повизначувало староство о одного виборця менше як доси, щоби тим способом зменшити число голосів упасти могучих на руску лісту. Так урвано по одному голосови в Лавочнім, Корчинї, Синевідску нижнім, Лисятичах, Угерску, Довгім, Комарові, Завадові і в инших селах. Тим способом утратили Русини до 50 голосів певних, що доси все на лісту руску голосували. До того староство і маршалок Дїдушицкій стероризували війтів, заказавши им голосувати на лісту "Підгірскої Ради" а особливо на д-ра Олесницкого і о. Давидяка.   Підгірска Рада скликала правиборчі збори на день 8 с. м. в Сколїм а на 10 с. м. в Стрию. В Сколїм явилось виборцїв дуже мало [по-заяк і з причини дуже злої дороги]; на кождий случай ситуація в горах дуже погана і ліста руска ледви чи дістане і третину голосів з пов. суд. скільского. За те 10 с. м. в Стрию явили ся всї виборцї майже до одного і з великим оживленєм перевели дискусію над лістою. Однак ледви чи зможе Стрийщина уратувати честь повіту, котрий має такого тяжкого боляка, яким єсть темна, прибита і здеморалізована Скільщина. На рускій лістї суть д-р Олесницкій, священики Давидяк і Шанковскій з Завадова [син] і сїмох селян. На польску лісту поставлені Дїдушицкій, судья з Сколього Чернецкій, звістний Лїсовскій, один Нїмець-кольоніст, зі священиків отець декан Шанковскій з Дулиб [отець] і пять селян, котрі при виборах до сойму заслужили собі на ласку паньску. Між виборцями з Стрийщини єсть священиків пять, зі Скільщини лише двох. Борба буде вестись з огляду на представлений стан річи дуже нерівними силами — і не тяжко передвидїти, що результат єї випаде для рускої лісти некористно...   Дѣло 