Увязненя у Львові. — "Хрунь на виборах".

Увязненя у Львові. Ми вже в попереднім числї подали звістку, що полиція львівска увязнила п. Ивана Франка і віддала єго краєвому судови карному. Та се не одиноке увязненє. Полиція увязнила також п. Деґена (сина россійского генерала в Сибири), професора язика француского в Кієві, і дві сестри єго, дальше двох студентів кієвского университету, Кистяковского і Маршиньского, і наконець урядника канцелярії товариства "Просвіти" п. Андрія Скородиньского. Всїх увязнених відставила полиція до суду карного. Слїдство в невідомій доси справі всїх увязнених веде сов. Маєвскій. Як доносить Kurjer Lwowski, увязнений п. Деґен мешкав від двох тижднїв у п. Франка, мав пашпорт і був замельдований в полиції. Академик Маршиньскій мешкав у п. Скородиньского, а академик Кистяковскій і сестри Деґена як тілько оногди прибули до Львова, полиція их увязнила. — Як сказано, нїхто у Львові не знає, за що властиво тих людей поарештовано. Dziennik Polski висказав здогад, що се справа давнїйше вже увязнених Вислоуха і товаришів, але Kurjer Lwowski рішучо тому перечить. Kurjer Lwowski подав був оногди трохи ширші вісти о процесї Вислоуха, Реваковича (остаючого на вольній стопі) і других, але ц. к. прокураторія сконфискувала. Пропустила лиш то, що слїдство в процесї Вислоуха і товаришів з §. 65 в) вже кінчиться, а прокуратор д-р Ґіртлер перервав курацію в Склї, щоби на основі актів слїдчих (ведених сов. Дунєвичем) поставити свої внесеня.
"Хрунь на виборах". Під таким заголовком видала редакція "Батьківщини" перед виборами гумористичну илюстрацію. Львівска прокураторія сконфискувала ті илюстрації, але суд не затвердив того. Прокуратор відкликався до ц. к. висшого суду краєвого і там ще раз розбирали ту справу. Висшій суд краєвий орік, що нї зміст стихів, нї илюстрації не виказують тенденції побудити до погорди против правительства або єго органів, а також не завзивають до ненависти против народности або поодиноких верств суспільности. Отже конфиската знесена, каже "Батьківщина", ба та що-ж з того, коли вже по виборах тай були кошти!  