◦ ◦ ◦ ◦ ◦ ◦ ◦ ◦ ◦ ◦

В справі виборів з пятої курії оголосив маґістрат міста Львова: Право до вибору в загальній курії мають всї власно-вільні горожане держави австрійскої мужеского пола, котрі скінчили 24 лїт житя і в дни розписаня вибору від шести що найменше місяцїв в одній громадї мешкають. Виключені від права вибору суть: позістаючі під опікою або курателею; одержуючі заосмотренє з публичних фондів добродїйних; ті, що попали в конкурс через час єго триваня; всї, що була карані за яку будь каригідну провину, і то по відбутю кари через час в уставі з д. 15. листопада 1867 В. з. д. ч. 131 установлений; офіцири в службі як також особи війскові, приналежні до низших степенїв. Щоби улежати спис виборцїв завзиває ся отсим всїх, котрі після наведених повисше приписів мають право голосованя в загальній курії виборцїв у Львові, щоби се своє право до вісьмох днїв від 25 липня до 2 серпня с. р. зголосили і виказали.   Кружок руских академиків гірничих "Чорногора" в Лубнї (Leoben в Стирії) подає сим до відомости Товаришів, котрі наміряють в слїдуючім роцї шкільнім вписати ся до тутешної академії, що близших информацій удїляє в часї ферій по день 1 н. ст. жовтня П. Лисенецкій в Бережанах. За видїл товариства: Орест Авдикович, заст. голови; Плятон Павликевич, скарбник.   Зміна имен. Буковиньске краєве правительство видало до староств розпорядженє, в котрім констатує ся, що між селянами богато має такі прозвища, що з них собі люде кепкують, або котрі просто неприличні. Тож правительство наказало староствам, щоби они підпирали або і заохочували людей в справах зміни таких имен.   Нові суди в Галичинї. Львівскій ц. к. висшій суд краєвин зложив ц. к. міністерству судівництв недавно справозданє того змісту, що з огляду на те, що небавом увійде в житє нова процедура цивільна, треба отворити нові суди в тих місцевостях: І. повітові: в Лавочнім, Лімній, Велдїжи, Красній (коло Надвірної), Игровици, Ягольници, Язлівци, Струсові, Підкаменю (коло Залозець), Поморянах, Яричеві, Стрілисках, Тартакові, Болшівцях, Козлові, Завалові, Яблонові (коло Коломиї), і в Устєріках; II. окружні: в Чорткові, Жовкві і Ярославі.   Дрібні вісти. В Тетшинї над Лабою впав д. 22 снїг і град та лежав через довгий час. — Д. 11 н. ст. серпня відбуде ся в Соколівцї в пов. косівскім вінчанє п. Ив. Донигевича, укінченого богослова, з п-ою Зен. Добряньскою, дочкою тамошного пароха. — Іосиф Роґош, писатель польскій, видавець і редактор краківского Głos-у Narod-y, умер на удар серцевий в Марієнбадї в 56 р. житя. — Емерик ґр. Гутен Чапскій, археольоґ, нумізматик і любитель старинностей, умер в Кракові в 68 р. житя. — Дня 28 н. ст. липня відбуде ся у Львові в костелї Марії Магдалини вінчанє п. Вас. Рихвицкого з п-ою Стефанією Лярдемерівною.   Дѣло 