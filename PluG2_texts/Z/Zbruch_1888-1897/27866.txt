◦ ◦ ◦ ◦ ◦ ◦ ◦ ◦ ◦ ◦

Салю сеймову відсвіжено і украшено малюнками Родаковского, представляючими: Мойсея, Ликурґа, Солона, Юстиніяна, Віру, Працю, Рільництво, Торговлю, Промисл, Науку і Штуки красні. Дальше мають бути поміщені дїла Матейка. Поміст в сали вистелено новим ковром, а для дневникарїв приладжено дві трибуни по рогах при бічних входах.
Потвердженє конфискати. Краєвий суд карний в Кракові яко прасовий, орїк на внесенє прокураторії державної, що друковане письмо: Do Jego Ekscelencji hr. Kazimierza Badeniego, с. k. namiestnika we Lwowie, видане накладом Вл. Плоцкого, бувшого маршалка горлицкої ради повітової, містить в собі знамена провини з §. 300 зак. кар., отже розширюванє того письма заборонене.
В копальнях в Коломийщинї показуються що-раз нові скарби земні. В копальнях угля і в Мишинї спілка Щепановского і Ґревого докопалася красних покладів угля. Підземну штольню, сполучаючу шиби, вже викінчено і почалася експльоатація. В Слободї рунґурскій показалася нафта на копальнім теренї Едварда Торосевича, в глубинї 200 м. верченя піднялася нова спілка. Рівнож Феликс Винценц закладає два нові шиби.
Квасом карболевим облив хтось невідомий вчера між год. 7 а 8-ою вечером панну Ванду X, драматичну артистку польского театру, коли з Краківского переходила на площадь Castrum. На щастє панна X., зачувши вонь квасу, закрила лице руками, то попарено їй тілько шию і груди. Хто допустився того чину, панна X. не може сказати, та й не відомо, чи се був замах злочинця, чи месть лична.
Омерзїло жити Александрови Вільманови, 19- лїтному челядникови шевскому у Львові, бо хоч уже раз торік пробовав позбавитись житя, заживши отруї, вчера стрїлив до себе з пістолета, але знов не погиб, бо куля загрузла в голові над правою скранею. Нещастного відвезено до шпиталю, де вже торік лїчено єго від отруї.
Директором публичного краєвого складу на збіже і спиритус у Львові именований Ксаверій Порцелі, доси директор банку рільничого. 