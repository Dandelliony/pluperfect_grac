◦ ◦ ◦ ◦ ◦ ◦ ◦ ◦ ◦ ◦

На принятє цїсаря в рускій духовній семинарії у Львові роблять ся великі приготовленя. Вежу і перед семянарскої церкви відновлено першій раз від трицятьох лїт. В семинарії будуть приймати цїсаря всї три наші епископи враз з численним духовеньством. Для прибраня рецепційної салї ужито зеркал, диванів і др. з "Народного Дому."
Від Балигорода пишуть нам: Від кількох днїв страшенна у нас спека, доходить до 22° R. в тїни. Сїна у нас вже позбирані, так само й озимина. Вівси доходять, в сїм тиждни зачнуть косити. Бараболї красні, але з диками нема способу витримати. Тілько-ж ти бідний хлопе пушки не показуй, навіть на то, щоби не стріляти а пукати з неї, бо відберуть. А пасу не дістанеш!.. Коли вже раз стане инакше?
З Бережан пишуть нам: Бережаньска рада повітова на засіданю дня 14 с. м. вибрала на повитанє Єго Вел. цїсаря у Львові депутацію, в склад котрої входять оо. Теодор Кордуба парох і декан бережаньскій, Еразм Найбурґ, парох обр. лат. в Козлові і декан, пп.: Третяк з Таврова, Баєвскій з Городища і селяне Ковальскій і Лїсевич. Проводити буде депутації п. Вольфарт, презес ради повітової.
Новий набуток для Галичини. Під таким заголовком доносить Kurjer Lwowski: Аж шістьох галицких шляхтичів має авансувати на ґрафів переважно зі званя нафтярского. Вимінюють назвища Скшиньского, Ґорайского, Тшецєского, Кльобаси і т. д. Такса від сего авансу принесе кількадесять тисячів зр. непрелімінованого доходу скарбови державному, а сли з часом діждемо ся заведеня податку люксусового від титулів, то новий той ряд контрибуентів уважаємо пожаданим.
Пошести. Зі Зборівщини доносять, що в тамошних селах ширить ся дуже червінка. Перехід недуги досить тяжкій, але смертність не велика. По полях падають люде то в наслїдок спеки то знов з причини жолудкових корчів. Пересвідчено ся, що люде не виходячі з хати не западають на червІнку, лише ті, що працюють в поли і що подорожують в спеку.
Зміна власности. Маєтність Кулинцї долїшні, в повітї товмацкім, купив від дотеперішного властителя п. Андрія Збишевского п. Іосиф Бруницкій. — Маєтність Підшумлянцї, в повітї рогатиньскім, дотеперішну власність бар. Ахилля Родича, купив сими днями жид Айзик Гаммер з Бурштина за 62.000 зр.
Будова зелїзницї Станиславів-Вороненка. Истнуючу від минувшого року в Станиславові експозитуру ґенеральної дирекції зелїзниць для виготовленя проєкту шляху Станиславів-Вороненка перемінено тепер на заряд будови для того шляху. Начальним управителем будови именовано Стан. Косиньского инспектора, заступником Сидона Льонета старшого инжиніра, комісарем викупна ґрунтів Ив. Рибчиньского старшого инжиніра, а спеціяльними референтами инжинірів Витовта Жебрацкого і Ив. Кремера. До сего уряду придїлено ще 30 инжинірів і відповідний персонал маніпуляційний. 