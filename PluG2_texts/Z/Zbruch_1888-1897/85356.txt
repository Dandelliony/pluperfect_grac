◦ ◦ ◦ ◦ ◦ ◦ ◦ ◦ ◦ ◦

Рада міска в Бялій ухвалила дня 5 н. ст. грудня другій раз вотум довіря урядникам заряду міского, урядникам заведеня контумаційного і бурмістрови д-рови Рознерови т є. тим всїм особами, котрим галицкій видїл краєвий видав дисциплінарку. В тім вотум довіря зазначено виразно, що ухвалює ся єго з огляду на послїдні події. Против ухваленя вотум довіря заявив ся лише один радний д-р Богданик.   Війтівскі дефравдації. З причини жалоб, внесених до староства і до видїлу повітового в Перемишли проти в війта в Медицї, Олекси Бука, о різні неправильности, вислав видїл повітовий до Медики п. Кривду яко делєґата, щоби той-же провірив на місци правдивість доносів. Делєґат застав в громадскій касї великій непорядок, а то: з податкових грошей недоставало 100 зр., чого війт не може оправдати. Аж пізнїйше показало ся, що війт випозичив згадану суму одному з своїх приятелїв на купно землї. Дальше сконстатував відпоручник видїлу повітового, що Олекса Бук взяв з фонду убогих около 15 зр. і обернув их имовірно на власну користь, бо не виказав, на яку цїль видав их і не помістив их в рахунках. За продані тополї з публичної дороги і з кладовища одержав війт 34 зр. 50 кр., котра то сума також щезла. Підчас переходу війск задержав він гроші за нічлїги і не заплатив нїкому нї крейцаря. Грошеві кари за непосиланє дїтей до школи зложив він також лише в части в окружній радї шкільній. Без сумнїву, що єсли видїл повітовий переведе слїдство то усуне сего війта.   Огнї. В Підгірцях, повіта стрийского, згоріли стайнї барона Бруницкого; в Любінцях, того-ж повіта загорода Марії Олїйнички, котра обезпечила ся на 1000 зр.; в Микитинцях дестилярня нафти, вартости 2000 зр., не обезпечена; а в Синевідску віжнім загорода Василя Струганика, причім в огни згинув 11-лїтний хлопець Иван Масний, шурин Василя.   Пригоди на зелїзницях. На шляху між Красним а Ожидовом отвирав кондуктор Рубин Бернер двері при однім возї і притім упав з дошки на шлях. Крім потовченя правого ліктя, не сталось єму нїчого. — В Бориславі підчас пересуваня ваґонів приперли сполохані конї віз до машини зелїзничої так несподївано, що жид Хаскель Розен, котрого віз захопив, потовк ся дуже сильно. — Коло місцевости Ловчівки в ночи засягнула машина неосторожного робітника Яцка Пидру, поломила єму ногу і покалїчила в голову.   Нещасні пригоди. Жінка Петра Богатчука з Зебранівки, в снятиньскім повітї, вертала 21 м. м. з 7-місячною дитиною від своїх родичів в Кобаках, змилила брід в Прутї, трафила на глубину, віз вивернув ся, дорослі виратували ся, а дитина утопила ся. — Марія Байдак, господиня з Сидорова в гусятиньскім повітї, була на стілько неоглядна, що фляшку з нафтою поставила в піч. Забувши о тім, дня 4 с. м. запалила в тій печи. Вже огонь добре розгорів ся, коли она пригадала собі, що фляшка з нафтою стоїть коло огню. Схопила она єї чим скорше в руки, та ще з печи не виняла, як нафта вибухла і обляла рукав єї та одїж, котра зараз заняла ся. З криком вибігла на улицю і там сусїди, що збігли ся на той крик, загасили на нїй огонь. Але мимо того нещасна так попарила ся, що була велика обава о єї житє. — Почтар Петро Куриляк зі Смільницї коло Старого міста віз дня 26 м. м. почту до Хирова. На гостинци межи Шуминою а Березовом захопила єго буря і вивернула почтові сани, котрі так сильно придавили почтаря, що той на місци погиб. На другій день ишов жандарм тамтуди, застав конї і сани, і почтаря неживого та поїхав з ним до Хирова. Тут на почтї переконали ся, що нїхто не нарушив почти на санях. — В Підгайчиках засипала земля Катерину Макар, котра копала глину на пасовиску. Єї видобули з ями неживу. — В Коровинцї в теребовельскім повітї, 62-лїтний зарібник Микола Чорний вертав темної ночи з млина до дому, упав на лотоки в ставі і забив ся на смерть. Він був приглуховатий і не бачив добре. — Дня 29 падолиста с. р. муляр Казимир Фулавка направляв піч в хатї Дмитра Бернацкого в Заставцях коло Голгіч, в підгаєцкім повітї. Забираючи ся до роботи, побачив за печею стрільбу; з цїкавости зняв єї зі стїни, натягнув курки, а що капзлї були познимані, то спустив курки неосторожно, скоро, так що набій вистрілив і трафив в саму голову жінку господаря Юстину, що стояла напротив него. Юстина померла відразу.   Холєра. Ґазета урядова пише. Дня 11 н. ст. грудня занедужала серед підозріних познак одна особа в Риботичах, повіта добромильского. — Виздоровіли в Риманові повіта сяніцкого 2 особи, в Хирові 1 особа. — Померло в Риботичах і в Забережи повіта станиславівского по 1 особі. — Дня 10 грудня лишило ся в лїченю 7 недужих, дня 11 занедужала 1 особа, виздоровіли 3, а померли 2 особи, отже лишило ся в лїченю 3 недужих. — До Przegląd-а пишуть з Тернополя: В Плотичи, миля від Тернополя, вибухла сими днями азійска холєра. Тутешне староство вислало зараз двох лїкарів з Тернополя д-ров Вайсберґа і Фріша на місце пошести, щоби спинити єї ширенє. Занедужало доси 8 осіб з тих померло 3. Недугу занесено имовірно з Залозець, де она тепер панує. В послїдних днях померло в Залізцях 9 осіб на холєру.   Малу зелїзницю нафтову з нафтовим мотором наміряє устроїти на площи вистави краєвої один з заграничних промисловцїв.   Дрібні вісти. Цїсар дарував погорілцям громади Козлів повіта каменецкого 300 зр. запомоги. — На фонд основний вистави краєвої зібрано доси 130.050 зр., а на фонд резервовий 32.000 зр. — Єлена Луцка, дочка властителя більшої посїлости, померла в Сернах в 24-ім роцї житя.   Дѣло   