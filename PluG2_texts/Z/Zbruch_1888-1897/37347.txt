◦ ◦ ◦ ◦ ◦ ◦ ◦ ◦ ◦ ◦

Намістник вернув вчера рано до Львова з своєї подорожи до Кракова, Бялої і Живця. З Бялої їздив намістник до Вадовець, оглядав низшу школу рільничу в Коберницях, а у Вадовицях був на обідї у Дунаєвских.
Крадїж в церкві. В Ульгівку, пов. белского, добули ся дня 25 лютого с. р. злодїї до церкви і розбили скриню, з котрої забрали 504 зр. готівкою. По довшім слїдженю виявило ся, що крадежи доконав зарібник Проць Петровскій, числячій 26 лїт і караний вже за крадїж 4-тиждневим арештом. Гроші украдені закопав Проць в поли, коли однако опісля парох місцевий підчас проповіди прирік 100 зр. нагороди тому, хто викриє злодїя, Петровскій добув гроші і підкинув під церков, але для себе задержав 100 зр. Гадав він, що ті гроші задержує для себе цїлком законно і вже не буде мати нїяких клопотів. З сотки почав користати: купував для жінки хустки, спідницї, а для себе всяляких напитків. Тим звернув увагу на себе і жандармерія єго увязнила. Проць признав ся до крадежи, але з мести хотїв втягнути за собою до вязницї ще й Ивана Ксьонжека, котрий мав красти з ним спільно. Се показалось неправдою і тому Петровскій станув вчера перед трибуналом судьїв присяжних, обжалований о крадїж і клевету. Судьї присяжні одноголосно притакнули на поставлені питаня а трибунал засудив Петровского на два роки тяжкої вязницї.
Испити писемні під наглядом (клявзурові) для кандидатів заводу учительского середних шкіл начнуть ся 27 червня с. р. а відтак відбудуть ся испити устні.
Стації телеґрафічні з обмеженою службою денною отворено з днем 1 червня с. р. в Криници і Щавници на час сегорічного сезону купелевого для загального ужитку.
Переказів почтових по-над 500 зр. не буде вже можна висилати від 1 липня с. р. Таке розпорядженє видала віденьска дирекція почт і телеґрафів. В наслїдок того має побільшитись оборот в чеках почтових.
На XIX засїданю центрального видїлу тов. "Просвіта" з дня 21 н. ст. мая с. р. полагоджено отсі справи: 1. Рукопись "Про Сокаль" передано до третої рецензії. 2. Принято до відомости, що за місяць май і червень печатає ся в одній книжочцї дві біоґрафії написані В. Чайченком. 3. Полагоджено кілька дрібнїйших справ адміністраційних. 4. Приняті 23 нові члени: 1) о. Ис. Бобикевич з Вижницї на Буковинї, 2) И. Вертипорох, учитель з Вишнївчика, 3) Ив. Сметана з Знесїня, 4) Гр. Кошулиньскій з Знесїня, 5) Вас. Равлюк, урядник "Славії" у Львові, 6) Ив. Партика зі Стрия; — читальнї: 7) в Бабухові, 8) в Товмачи, 9) в Руднї, 10) в Товстолузї і 11) в Топорівцях; 12) В. Костїв з Розвадова, 13) Он. Михалівскій з Варяжа, 14) К. Ґоляр з Угринова, 15) И. Зацерковний з Соколова, 16) В. Калина, 17) Ив. Шабатура з Нагірян, 18) М. Демків з Ясенова гор., 19) о. Ив. Лебедович з Волча гор., 20) Ив. Савчук з Довгополя гал., 21) Роз. Тарновецка з Яворова, 22) о. М. Осадца з Городенки, 23) Ил. Набак, учитель з Клепарова. 