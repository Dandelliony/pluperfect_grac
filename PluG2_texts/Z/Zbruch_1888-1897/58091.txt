Голоси праси в справі реформи виборчої і внесеня посла Романчука.

Орган молодо-Чехів Národní Listy помістив в справі внесеня посла Романчука таку допись з Відня під днем 23 н. ст. жовтня:
"Ческі посли уняли ся за справою піднесеною послом Романчуком, щоби через розширенє комісії для реформи виборчої з 24 на 36 членів дати Русинам можність мати заступництво в одній з найважнїйших комісій і обстали за справедливостію і правом для цїлого вірного Австрії народу. І ческі посли осягнули великій моральний успіх, бо лиш мало голосів хибло до принятя Романчукового внесеня. Загально відомо, як Плєнер, Яворскій і Гогенварт змовили ся роздїляти мандати до всїх комісій. Не глядїли на справедливість, а держались засади чистого еґоїзму і заступникам ческого народу вчинили тяжку кривду. Триміліоновий же нарід рускій здано на ласку станьчиків польских. Тії-ж не мали на братний нарід, що творить більшість населеня краю, на стілько огляду, щоби вибрали одного руского посла до комісії реформи виборчої. Ся безправність єсть вопіюща о месть до неба! Ми промовляли не за себе, коли наші посли д-р Кайцль і Герольд підперли жаданє Русинів. Ми чи в 24-членних чи в 36-членних комісіях маємо все лише двох представників, отже ми не могли нїчого зискати. Однакож нашою засадою все єсть і буде — воювати против кождої кривди і обставати за кождим терплячим. Посли Кайцль і Герольд славно відповіли тій цїли і з одушевленєм побивали плиткі виводи Плєнера. Поляки мовчали; видно бушувала в них совість і ми бачили, як перед голосованєм не лиш більша половина клюбу Гогенварта, але й цїлий гурт польских послів вийшов из салї. В цїлій палатї почувало ся, що ми боронимо правди, а навіть на лавах міністрів, котрі перед голосованєм випорожнили ся, була гадка, що Поляки, коли не хотять слухати о побільшеню числа членів комісії, спонукають котрогось из своїх послів, щоби уступив своє місце Русинови. Нїмцї на лївици мали нужденну ролю. Их лібералізм що раз більше упадає і видко, що за цїну того нужденного положеня, яке мають серед нинїшної ситуації політичної, рішили ся бути гнобителями прав усїх народів, навіть тих, котрих протекторами себе через довгі лїта видавали. Плєнер не хоче бути помирником межи Поляками а Русинами, а помиренє полишає Полякам, нехай самі судять о праві Русинів, — а коли Поляки мовчать — Нїмцї з лївицї рішають в некористь Русинів, щоби тілько удержати собі приязнь Поляків... Посол Тільшер поставив внесенє, щоби голосувати поименно. Внесенє се підперто, хотяй Мораване, поперед ухваливши голосувати за внесенєм Романчука, не встали. Се викликало велике огірченє на лавах ческих, де що раз більше замічаєсь, що народні посли з маркґрафства моравского відлучують ся в таких формальних питанях від послів з королївства, хоч-би і право і правда були по нашім боцї. Русинів голосованє після команда Плєнерового дуже діймило. Однак великій моральний успіх єсть той, що при голосованю по нашій сторонї найшло ся 76 голосів більшости славяньскої, а самим Полякам стало ясно, що ми маємо сильне оружіє против них — оружіє ліберальних предложень, при котрих Плєнерова партія довоює ся до того, що, зрікши ся своєї минувшости і своїх ліберальних засад, стратить довіріє виборцїв..."
Орґан старо-Чехів Politik (н-р 292 з 24 н. ст. жовтня) пише:
"Неполітична політика міністерства ґр. Таффого потерпіла на засїданю палати послів з дня 23 жовтня тяжкій удар. Від дня почину нової сесії австрійскої палати послів і правительство і три великі сторонництва парляментарні старали ся держати як найдальше від дебат в палатї усе, що тілько могло би в якій-небудь спосіб змінити теперішне положенє на користь их противників. Наложено на себе найтяжші жертви, винайдено навіть скороченє нарад буджетових, щоби коли не зовсїм усунути то бодай ослабити боротьбу політичних і національних суперечностей. Нинї показало ся, що все надармо. Уже при першім предметї нарад показала ся надто велика напруженість внутрішної ситуації. Провідник Русинів Романчук жадав для трех міліонів своїх земляків заступництва в комісії для реформи виборчої і внїс, щоби комісію збільшено о половину членів. Всї малі сторонництва без різницї своїх політичних і національних становищ узнали се жаданє за справедливе і підперли єго. Навіть дикі моравскі пани станули по сторонї руского народу. Але посли з Галичини, як звістно, відкинули домаганє Русинів і примусили картель сповнити нинї свої зобовязаня. Дивна судьба хотїла, що як-раз провідник тої партії, котра довгі лїта видавала себе за охоронницю Русинів, мусїла виступити против того найсправедливійшого жаданя. Більшости Поляків не було в сали. На лавах клюбу Гогенварта виглядало порожно, а Дальматинцї як і пос. Турнгер голосували за Русинами, против котрих борола ся найбільше лївиця. Плєнер відчував сором такої ситуації а єго млаве збиванє Романчукового внесеня зраджувало надто виразно єго неохоту до накиненої єму насильно ролї. Перенїс він се на собі, але взаємини межи лавками Поляків a лївицї стали вже того засїданя незвичайно холодні. Богато таких проб картель мабуть не видержить..." 