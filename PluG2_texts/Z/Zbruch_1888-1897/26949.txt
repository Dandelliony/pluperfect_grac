◦ ◦ ◦ ◦ ◦ ◦ ◦ ◦ ◦ ◦

Музей им. Дїдушицких у Львові збільшився і сего року значною збіркою виробів гуцульских, котрі закупив підчас вакацій від Гуцулів і проф. Володимир Шухевич. П. Шухевич закупив кількадесять штук старинних рушниць і пістолетів, велике число топірців, палиць, келефів і кужіль, рїзьблені гарапи, порошниці, пояси, люльки, барилки, рїзьби бл. п. Юзька Шкрибляка, понад шістьсот хрестів і зґард, рїзьблені образи і т. п. Годї тепер найти якій виріб гуцульскій, котрий не був-би в музею гр. Дїдушицкого. А єсли зважиться, що питомий промисл гуцульскій нидїє а замість него входить фабричний промисл модний і дешевий, то справдї треба заявити повне признанє трудам проф. Шухевича і жертволюбивости гр. Дїдушицкого. Жаль лише, що Народний Дім, основуючи музей; не звернув уваги на сей питомий промисл а призначивши на ту ціль відповідні фонди, був би певно посїдав таку величаву збірку, бо проф. Шухевич радо послужив-би в такій справі своїм знанєм і трудами.
Огнї. В селї Ветлинї, повіту ярославського, погорїли парохіяльні будинки господарскі, убезпечені в банку "Славії" на 1190 зр. — Дня 11 н. ст. вересня о год. 9-тій вечером займився огонь в Лїсневичах коло Наварії, пов. львівского, і за одну годину погорїло до тла 19 загород селяньских. Шкоду неубезпечену обчислили на 20.000 зр. По над 60 душ лишилось без притулку і кусника хлїба.
Болгарія числить після найновійшої конскрипції з минувшого року 3,150.375 мешканців, а то 3,141.284 Болгарів, 11.166 Турків, 5.813 Греків, 1.632 Румунів, 4.045 підданих австрійских а 5.965 инших народностей. Ціла людність майже не знає читати і писати. 305.500 родин має 5 до 10 дїтей а 45.244 родин має по-над десятеро дїтей.  