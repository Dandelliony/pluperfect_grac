◦ ◦ ◦ ◦ ◦ ◦ ◦ ◦ ◦ ◦

Холєра. В селї Шидлівцях над Збручем в гусятиньскім повітї сконстатовано дня 25 н. ст. падолиста чотири випадки занедужаня дуже нагадуючого холєру. В двох випадках скінчило ся смертію.
Процес Гендіґера закічив ся в суботу. Судьї присяжні потвердили всї сїм питань, поставлених трибуналом, а трибунал засудив Іосифа Гендіґера за злочиньство обманьства і клевети на 10 лїт тяжкої вязницї заостреної одним постом на місяць,на зворот коштів процесу і на видаленє з границь держави по відсидженю кари.
О нападї на о. Завадского, адміністратора парохії в Микитинцях коло Пістиня, доносять до одної ґазети львівскої такі близші вісти. О. Завадского, котрий вертав разом з пістиньским почтмайстром Нітманом [на окремих візках] з Шешор від пароха о. Тимяка, напали чотири особи і ударили єго кілька разів по голові колом так сильно, що наступило потрясенє мозку і утрата правого ока. Першу поміч подавано о. Завадскому через ніч в домі Нітмана, а другого дня відвезено єго до Микитинець. [За мниму причину нападу на о. Завадского подано в згаданій ґазетї єго різку проповідь в Шешорах на св. Димитрія вимірену против радикалів.] Пістиньскій жандармерії удало ся зловити злочинцїв і віддати в руки суду. О. Завадскій лежить тяжко недужій, а в парохії заступає єго о. Спир. Каргут.
До мешканя епископа д-ра Пелеша в Перемишли прийшов у пятницю м. т. між 9 а 10-ю годиною з рана якійсь молодий чоловік, досить прилично одїтий, і просив о запомогу. Позаяк незнакомий не хотїв добровільно уступитись, вийшов епископ до другої комнати, щоби прикликати службу. В тій хвили ухопив волоцюга золотий годинник з бюрка і плащ та й утїк. По кількох годинах удало ся поліції віднайти злодїя, при котрім найдено ще годинник; плащ був уже заставлений.
Конверсія довгу индемнізаційного. Видїл краєвий запросив членів комітету дорадного на засїданє, котре відбуде ся в будинку соймовім в середу дня 30 н. ст. падолиста о 11-ій годинї рано. На тім засїданю здадуть справу з результату переведених переговорів в міністерстві скарбу маршалок кн. Сангушко і член видїлу краєвого п. Романович, котрі вже повернули з Відня.
Відповідне зарядженє. Маґістрат варшавскій видав сими днями розпорядженє, котре для мешканцїв Варшави має дуже велику вагу. Видячи, що спекулянти, будуючі доми на продаж зменшають що раз більше розміри комнат, так що вкінци дійшли до того, що замість комнат творять дїйстні клїтки, видав маґістрат розпорядженє, означаюче мінімум величини комнат; крім того рішив, що мешканє, котре складає ся з двох комнат і кухнї, має мати обі ті комнати однакової величини. Доперва мешканя маючі три комнати і кухню можуть мати одну комнату меншу, але не меншу від означених маґістратом мінімальних розмірів для комнати, призначеної на мешканє для людей, отже маючої піч і вікно.
Дрібні вісти. Цїсар дарував громадї Филипківцї, в повітї борщівскім, і громадї Воютичі, в повітї самбірскім, по 100 зр. підмоги на будову школи. — Намістник ґр. Бадені вернув з Шарош-Патак до Львова. — Вінчанє княжни Матильди Віндішґрецівної, дочки команданта корпусу у Львові кн. Людвіка Віндішґреца, з кн. Павлом Сапігою, сином кн. Адама Сапіги, відбуде ся дня 12 н. ст. сїчня 1893. в костелї Єзуїтів у Львові. — У Львові померла заслужена учителька заведеня слїпих Амблія Маковска. — В Коломиї помер міщанин і різник Мартин Стадниченко в 90-ім роцї житя. — Директор почт п. Саферович вернув оногди з Кракова до Львова. — Вчера помер нагло у Львові Володислав Самолевич, совітник висшого суду краєвого. — В Москві має відбути ся в 1894 роцї вистава артистично-промислова і рільнича. — Славяньскій благотворительний комітет має обходити торжественно 25-лїтний ювілей свого истнованя. — До Львова приїзджає сего року славна артистка драматична Сара Бернард і виступить на львівскій сценї в днях 28 і 30 н. ст. грудня і 1 н. ст. сїчня. 