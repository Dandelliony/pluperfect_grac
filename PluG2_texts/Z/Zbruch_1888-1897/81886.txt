◦ ◦ ◦ ◦ ◦ ◦ ◦ ◦ ◦ ◦

Зелїзниця елєктрична у Львові. Фірма "Сіменс і Гальске" у Відни приймила услівя поставлені їй репрезентацією міста Львова і зарядила вже будову елєктричної зелїзницї. Сими днями розпічнуть ся вступні роботи і до зими мають бути положені шини.   Зміна власности. Маєтність Збараж місто, Збараж старий, Залуже, Базаринцї і Тарасівка купив за 560.000 зр. д-р Тад. Нїментовскій, нотар з Кіцманя на Буковинї, а маєтність Зарубинцї купила за 240.000 зр. Ядвига з Зелиньских Нїментовска. Сі маєтности становили часть ключа збаражского, котрий перед кількома місяцями перейшов на власність банку краєвого від кн. Ядвиги де Лінь.   Маґістрат львівскій оголошує конкурс на три безплатні місця в галицкій музичній консерваторії. Услівя принятя такі: 1) приналежність до громади Львова, 2) взглядне убожество, 3) вік від 14—20 лїт і 4) знанє початкове музики. Поданя треба вносити до львівского маґістрату до дня 20 н. ст. серпня.   Помноженє полків кавалєрії. Австрійске правительство рішило з огляду на численну кавалєрію россійску, розложену вздовж границї галицкої збільшити число полків своєї кінноти. Міністерство війни постановило, щоби з днем 1 сїчня 1894 р. утворити три нові полки уланів: два з Галичини, а один з Чехії. Цїсар санкціонував вже сю ухвалу міністерства. Нові полки мають стояти залогою в Галичинї і будуть придїлені до львівского і до перемиского корпуса.   Холєра. Найвисша санітарна рада у Відни, сконстатувала на послїднім своїм засїданю, що з причини розширюючої ся холєри на північно-західних побережах Середземного моря, треба конче зарядити заострені міри осторожности. — Краєве правительство Буковини вислало до австрійскої Новоселицї ще другого лїкаря, д-ра Рунеса, для нагляду над прибуваючими з Россії подорожними. Від року перебуває там в згаданій цїли д-р Пйонткевич. — Угорске міністерство вяутрішних справ одержало відомість, що на однім пароходї під Коморном зайшов підозріний случай занедужаня. З тої причини заряджено розслїд і всякі охоронні міри. — В північній Италії розширює ся холєра хоч поволи але постійно. — Про холєєру в Арабії доносять з Джедди: Пошесть занесла ся з Йемену, де она панувала від 1891 року.   В Сокали відбуде ся дня 30 н. ст. липня прогулька на дохід міщаньского хору руского і польского. Прогульку устроюють міщане разом з интеліґенцією. (Русини і Поляки). Єсли слота не перешкодить, то прогулька заповідаєсь дуже добре.   Жертви громів. Дня 18 н. ст. липня під час бурі сидїли два садівники в огородї бар. Ромашкана в Станиславові. Нараз грім ударив в дерево, під котрим оба сидїли і один з них Ашер упав неживий, а другого, Шера, поразило. — В Скваряві, в повітї золочівскім, ударив грім в хату Петра Сенеськова і убив ґаздиню Еву Сенеськову. Крім того спалив необезпечену хату, вартости 164 зр.   Огнї. В Чишках, самбірского повіта, згоріли три загороди селяньскі, вартости 1500 зр. Погорілцї не були обезпечені. — В Стависках коло Щурович, в брідскім повітї, вибух огонь дня 8 н. ст. липня в домі Леська Гори. Огонь обіймив цїлу загороду. Леськова жінка Марія кинула ся у хату щось ратувати, тимчасом на неї упав горіючій дах і она погибла в огни. Бачив се єї чоловік Лесько, хотїв єї ратуваги та при тім так страшно попік ся, що до 14 днїв помер. Смерть двоїх людей в огни викликала в селї велике вражінє.   Дрібні вісти. Заступник маршалка краєвого п. Хамєц і член видїлу краєвого п. Едв. Єнджейович виїхали на довшій час зі Львова, а на их місце покликав видїл краєвий заступників членів видїлу краєвого Стан. Брикчиньского і д-ра Густ. Ромера. — Дня 30 с. м. о 8-ій годинї вечером відбуде ся в рускій церкви в Чорткові вінчанє п. Омеляна Билинкевича ц. к. адюнкта судового з Грималова з панною Ангеликою Кольмерівною.   Дѣло   