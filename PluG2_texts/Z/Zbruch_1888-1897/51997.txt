◦ ◦ ◦ ◦ ◦ ◦ ◦ ◦ ◦ ◦

Охота еміґрації наших селян до Бразилії не зменшає ся в повітї золочівскім. Доносять нам, що она захопила села Ивачів, Вовчківцї, Кабарівцї, Нуще... Селяне спродують ґрунти і виїздять до Америки. Дня 15 н. ст. мая виїхало з Нуща шість родин; один господар вибрав ся з шестерома дїтьми...
Дирекція зелїзниць державних хоче, як кажуть, продати свій будинок при ул. Третього Мая у Львові товариству кредитовому земскому, бо по удержавненю зелїзницї Кароля-Людвика, котре, як ми вже доносили, скоро наступить, вибудує ся у Львові великій дворець центральний, де помістять ся і всї бюра дирекції зелїзниць.
Цирк предприємця Kappe, котрий перед кількома роками пробував у Львові, дізнав сими днями в Нїмеччинї в Кірхлєвґерн коло Ганновера великого ушкодженя через катастрофу на зелїзници. Коли спеціяльний поїзд, що мав відвезти цїле товариство циркове, стояв в Кірхленґерн на стації, віхав на него другій поїзд особовий і то з такою силою, що машина і кілька передних возів спеціяльного поїзду розлетїлись на дрібні кусники. Машиніст, кондуктор, контрольор і жена Каррого погибли на місци. Сам Kappe, єго сестра і много инших осіб товариства циркового тяжко поранені. Наїхавшій поїзд особовий не потерпів нїякої шкоди. Виною катастрофи мав бути начальник стації, котрий дав невластивий сиґнал. Начальника сего арештовано.
Самоубийства. Дня 20 н. ст. мая набивав в Старомістю коло Ряшева капрал 40. полку піх. Мойсей Лінкер, в касарни карабін. Через неосторожність вистрілив карабін і зранив в груди одного жовнїра. Ранений упав з переляку на землю і зімлїв, а Лінкер, думаючи, що убив жовнїра та боялись кари, вибіг з касарнї і застрілив ся револьвером. Жовнїра же відвезено до шпиталю і сконстатовано, що рана єго зовсїм не небезпечна. — В Кракові стрілив до себе з револьверу д-р мед. Саламон Ґрос, 30-лїтний, жонатий і отець одної дитини. Причиною наміреного самоубійства була матеріяльна нужда. Рана небезпечна і мала єсть надїя удержати єго при житю. — В Шишківцях, повіта кіцманецкого, дня 19 с. м. повісив ся 26-лїтний паробок Андрій Стефурак, син маючого селянина, люблений загально в селї. Він був заручений з одною красавицею сїльскою і вже назначено день вінчаня. Однакож Стефурак пересвідчив ся, що суджена зраджує єго та так собі взяв се до серця, що закінчив житє самоубійством.
Буковиньска краєва рада шкільна збуває справу виданя нових книжок руских і управильненя правописи вже десять лїт рік-річним запевненєм, яке подала і сего року в розпорядженю з дня 8. цвітня с. р., в котрім між иншим сказано: "Єсть надїя (sic!), що пертрактації над заведенєм одностайної правописи волоскої і рускої і над уложенєм відповідних читанок і ґраматик доведуть небавом до вдоволяючого кінця..."
Дрібні вісти. Цїсар дарував громадї Білогорща, повіту львівского, 100 зр. на будову школи. — Королем курковим львівского тов. стрільничого вибраний п. Лев Братковскій, котрий мав найбільше цїльних стрілів; маршалками оголошені ґр. Шембек і М. Валихевич. — Загальні збори господарского товариства львівского відбудуть ся дня 31 н. ст. мая о годинї 4 по полудни. — И. Я. Вайс оден з найзнаменитших француских журналістів умер сими днями в Фонтенебльо в 63 роцї житя. 