Вечер з танцями. — З ново-іменованих старостів. — За россійскі книжки. — Нові читальнї рускі. —  Будова зелїзниці. — Конець світа.

В великій сали "Народного Дому" відбудеся завтра т. є. 19 н. от. лютого вечер з танцями, з котрого дохід призначаєся на фонд запомоговий убогих членів товариства "Академичне Братство". За-для короткого часу і щоби не побільшати розходів, комитет не розсилає запрошень осібних, а узнав за важні ті запрошеня, які вже були вислані товариством "Академичне Братство". З огляду, що тут розходиться о ціль чисто гуманну, надїєсь комитет, що наша інтелигенція своїм численним появленєм дасть доказ, як дуже інтересуєся долею нашої убогої университетскої молодежи. — За комитет: Д-р Горбачевскій. Д-р Федак.
З ново-іменованих старостів мають обняти: б. совітник полиції Вол. Мариновскій староство в Борщеві, Тад. Чарковскій-Голїєвскій у Львові, Іос. Ляникевич в Жовки, гр. Лев Скорупка в Теребовли, Кароль Франц в Лїську, Ром. Шимановскій в Добромили, Ем. Шутт в Бучачи а Ад. Креховецкій і Стан. Червиньскій полишаться на дальше при львівскім намістництві. — Із старостів придїлених до намістництва призначені: Венед, Бєрнацкій до Коломиї а Кар. Михель до Городка. Відтак перенесені старости: Ем. Флехнер з Золочева до Жидачева, д-р Едвин Плажек з Камінки струмилової до Золочева, д-р Фр. Родер до Камінки струмилової а секретар намістництва Ден. Завадскій буде управляти староством в Сокали.
За россійскі книжки — очевидно, не за всї, а тілько за такі, в котрих знаходяться рїчи противні Австрії — набавилися клопоту деякі приватні люде і читальня в Самушинї на Буковинї. Суд позабирав ті книжки і тепер потягає до одвічальности. Длятого остерїгає "Буковина" селян і читальнї, щоби накидуваних їм россійских календарїв з Відня від редактора "Русской Правди" не приймали. "Майтесь панове братя — пише "Буковина" — на осторожности, які книжки і газети приймаєте, хоть-би вам їх, як се звичайно буває, і за дармо насилали. Дивіться і дарованому коневи в зуби, щоби не завіз вас до Іванової хати. Особливо уважати-б на се читальникам, щоб не наразитись на ревизії, арештованя і т. и."
Нові читальнї рускі отворилися на Буковинї в місточку Садагорї і в селї Гаврилівцях. Читальня гавриловецка називаєся "Просвіта" а відкрито єї з дуже великим торжеством. В гостї на відкритє прибули читальники з Карлова, з Ставчан, з Малатинців, Оршівців і з Хлївищ. До читальнї вписалося пів сотки найчестнїйших господарїв. Піднести треба то, що пп. учителї народні давали торжеству провід.
Будову зелїзниці від Ясла до Ряшева має — як доносить Fremdenblatt, — обняти сама держава.
Конець світа. Редактор широко-звістної часописи церковної "Christian Herald", священик Бакстер мав відчит минувшої недїлї в великім театрї в Бермінґем о кінци світа. Сцену прибрано в дивоглядні і страшні декорації, котрі представляли всякі звіри з книги откровенія, змиї, кістяки і т. и. З сего відчиту Бакстера виходить, що тисячлїтна держава починаєся вже в р. 1910, а до сего часу будуть на світї страшні дива. Австрія утратить свої наддунайскі провинції, а Англія Ірляндію і Індії. А все те доказав той учений на цитатах з библії. 