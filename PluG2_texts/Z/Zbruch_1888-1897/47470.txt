◦ ◦ ◦ ◦ ◦ ◦ ◦ ◦ ◦ ◦

Похорони пок. д-ра Олександра Огоновского відбудуть ся в четвер, 12 н. ст. лютого, о год. 3-ій з полудня з дому ч. 4 при площи Академічній на кладовище Личаківске.
Нові церкви муровані стануть в Курилівцї коло Ланьцута і в Жидачеві. Пляни поручено виготовити архітектови п. Вас. Нагірному.
Перші вправи співу хорального тов. "Львівскій Боян" відбудуть ся в четвер, 12 н. ст. лютого о год. 7-ій вечером в комнатах "Рускої Бесїди" при ул. Вірменьскій ч. 26, на котрі видїл товариства запрошує своїх членів і любителїв музики.
Представленє театральне на виставленє памятника пок. Ив. Гриневецкому устроїла дирекція руско-народного театру в Перемишли. Чистий дохід з того представленя принїс 22 зр. 17 кр., а се єсть доказом, як великою симпатією тїшив ся покійний артист між рускою публикою. Тому дуже дивним видає ся, що жертви на памятник покійного так пиняво пливуть, а оно годилось би зложити хоч зі дві сотки та здвигнути хоч невелику памятку зі сторони Русинів для чоловіка, котрий посвятив цїле своє житє для здвигненя рускої сцени і штуки. Повисші гроші передала дирекція руского театру на руки "Рускої Бесїди" у Львові, а ми зі своєї сторони відзиваємось до публики о дальші жертви на здвигненє памятника пок. Ив. Гриневецкому.
В палатї намістника відбув ся в недїлю баль, на котрий розіслано кількасот запросин. На балю явились князї церкви, представителї властей політичних, судових і автономічних, посли соймові, члени ради міскої, ґенераліція, представитель світа фінансового, промислового, артистичного, літературного і журналістичного, аристократія та взагалї всї знатнїйші особи зі Львова і провінції. З Русинів явились між иншими: Впреосв. митрополит Сембратович з членами капітули, посол Юл. Романчук, д-р Д. Савчак, проф. Ол. Барвіньскій, д-р Шараневич і крил. о. Павликів. Баль продовжав с я до год. 6-ої рано.
Справа видїлу медичного у Львові. Фахова анкета, — в склад котрої входять крім віце-президента кр. ради шкільної д-ра М. Бобжиньского яко предсїдателя, референт санітарний д-р Іос. Мерунович, совітника будівництва при намістництві Іос. Бравнзайс, примарій львівского шпиталю д-р Чижевич, відпоручник львівского університету д-р Радзишевскій, відпоручники краківского університету д-р Koрчиньскій і д-р Брович, два відпоручники видїлу краєвого і відпоручник львівского маґістрату — збере ся 14 н. ст. лютого на засїданє і буде радити: 1. Справа можливого уміщеня клінік університетских в будинку головного шпиталю львівского. 2. Справа евентуального перенятя адміністрації тих клінік видїлом краєвим. 3. Справа доставленя клінікам потрібного числа недужих для наукових цїлей. 4. Справа запевненя достави мерцїв для институції анатомії патольоґічної, також справа відступленя части ґрунтові, відданих до ужитку школї ветеринарії, під будову поміщень для викладів теоретичних видїлу медичного.
У львівскім товаристві лїкарскім відбулась минувшої суботи дальша дебата над лімфою Коха. Результати з проб лїченя не оправдують, на жаль, надїй, які загал привязував до сего винаходу. В рефератах лїкарів, що робили проби, можна було добачити, мов би они прикро завели ся в своїх надїях. Видно з того, що рекляма берлиньска не може удержатись нї в одній подробици супротив критики фактів. Лімфа Коха заводить навіть яко средство діяґностичне, не викликує часом реакції у ноторичних осіб туборкулічних, а викликує єї натомість у осіб, котрі рішучо не мають туберкулів. Бути може що аж будучність вкаже случаї, де буде можна ужити кохіни до діаґнози. Що до вартости лїчничої, то кохіна не може і рівнятись з средствами, уживаними доси при лїченю туберкулів, а в многих случаях була просто шкіною. Тому деякі лїкарі львівскі, що робили розслїди з лімфою, порішили здержатись від дальших проб.
Населенє міста Перемишля представляє ся після конскрипції так: Середмістє числить 264 домів а 8795 мешканцїв, передмістє львівске 671 домів а 10.900 мешканцїв, Підзамче 111 домів а 6.898 мешканцїв, Засянє 515 домів 6.698 мешканцїв, — разом 1561 домів і 28.058 мешканцїв. Єсли-ж дочислимо войсковий ґарнізон, числячій до 8000 душ, то населенє Перемишля винесе 36.058 душ.
Дрібні вісти. Громада Копитів, пов. сокальского, одержала від цїсаря 100 зр. підпомоги на внутрішне устройство церкви. — Учителї львівских шкіл народних перевели точну ревізію читанок уживаних в тих школах а замітки свої переслали львівскій радї шкільній окружній, котра передасть их окремій комісії, а ся уложить проґраму, після котрої видадуть ся нові читанки. 