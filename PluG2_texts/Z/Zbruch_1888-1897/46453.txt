Вчерашне принятє у митрополита Сильвестра, — В справі образованя рускої интеліґенціЇ.

Вчерашне вечірне принятє у Єго Екс. митрополита Сильвестра, яко в день именин Впреосвященого, було дуже величаве. О годинї 6½ зароїло ся по сальонах, гостей явило ся звиж сотки з між духовної і світскої интеліґенції львівскої. Кромі крилошан і всїх священиків з Юра, настоятелїв семинарії духовної, священиків приходів львівских, університетских професорів богословских і катихитів, капелянів войскових, явила ся також депутація деканату підгаєцкого (оо. Стеткевич, Застирець і Кир. Левицкій), о котрій в "Дѣлї" було донесенє вчера. Дальше бачили ми між иншими: посла Юліяна Романчука, члена видїлу краєвого д-ра Савчака, крил. Малиновского, д-ра Ом. Огоновского, д-ра Шараневича, сов. Вас. Ильницкого, д-ра Делькевича, проф. політехніки Мариняка, сов. Теофіля Бережницкого, професорів Наталя Вахнянина, Дамяна Гладиловича, Ол. Барвіньского, Исидора Громницкого, д-ра Савицкого, В. Шухевича, Петра Огоновского і других, адвоката д-ра Стефана Федака, д-ра Яновского, д-ра Вас. Дїдошака, д-ра В. Шараневича, инжиніра Ол. Барановского, судью Антона Дольницкого, учителїв Червиньского і Врецьону — і т. д. і т. д., товариство з самих Русинів. О годинї 7 засїли до столів в двох салях. При щедрій вечери о. офіціял Малиновскій піднїс коротко тоаст в честь і за здоровлє Єго Ексцеленції митрополита, котрий гостї приняли грімким відспіванєм щирого "многая лїта!" — а опісля Впреосвящений рівно-ж короткими словами подякував своїм гостям за благожеланя в день Нового Року та именин і піднїс в их честь і за их здоровлє "многая лїта!" Більше тоастів не було. Перед 9-ою скінчилась вечера a гостї потворивши ґрупи, забавляли ся розмовою: Перед 10-ою годиною гостї з сердечностію попрощали Єго Ексцеленцію Високопреосвященого і опустили гостинні пороги, уносячи З собою милу згадку з кількагодинної тої сердечної, щиро рускої гостини у князя нашої церкви. В справі образованя рускої интеліґенціЇ.
З Самбора. Нарід рускій, пробудивши ся по довгій безчинности до нового житя, старає ся свої сили в кождім напрямі скріпити.
Руска интеліґенція стараєсь піднести стан сельскій і міщаньскій, бо ті верстви становлять підставу биту народного.
Однак при тім повинна интеліґенція руска звернути бачну увагу і на саму себе, тим більше, що она покликана до кермованя дїлами народними.
Весь успіх в будучности зависить від того, яку будемо мати интеліґенцію. Отже важною задачею нашою повинно бути вихованє будучого поколїня — виобразуванє світлих умов, сильних та честних характерів, і вщепленє в молодих людей любови до всего, що руске.
Цїль тую осягнемо через рускі школи і через руску лектуру.
Наша література за-для звістних условій не має до тепер стілько оріґінальних творів словесних, щоби на нїй молодїж могла всесторонно і основно виобразуватись. Amicus Plato, sed magis amica veritas. Ми образуємось переважно на творах нїмецких і польских, а наші женщини майже виключно на польских.
При найлїпшій воли трудно єсть сотворити серед несприяючих обставин свою питому богату і широку літературу з творів власних в короткім часї. На такій процес складають ся столїтя.
Але-ж чи маємо сидїти безчинно? чи не можемо присвоювати нашій літературі найдобірнїйших творів других народів, творів, котрі суть власностію цїлої людскости?
Красний примір дало видавництво "Дѣла" присвоєнєм нашій мові кількадесяти вже найзнаменитших повістей. В тім взглядї мусимо признати, і всї признають "Дѣлу" велику заслугу. Але то тілько часть роботи, яку повинна підняти руска интеліґенція за-для свого образованя. На мою гадку частину тої великої роботи повинно взяти на себе товариство "Просвіта" і повести дїло систематично. Насамперед повинна "Просвіта" видавати в перекладї твори найзнаменитших писателїв для дїтей, потому для дорастаючої молодежи — і тут вибирати такі твори, котрі головно причиняють ся до образованя характеру, — а наконець видавати в перекладї клясиків нїмецких, француских, анґлійских, польских, россійских і других.
Оно не було би неможливо се осягнути, — треба тілько доброї волї і витревалости. ("Проствіта" могла би розписати передплату на таке видавництво літературне, н. пр. по 5 з. р. річно, а при 600 передплатниках, які чей же знайшлись би, з капіталом 3000 зр. річно можна би піднятись такого дїла.)
Средством таким осягнули би ми найкрасшу цїль; образуючи свою интеліґенцію в ріднім язицї на людей світлих і з честним а твердим характером.
К. Чайковскій 