Тїнь власна зрадила єго.

З судової салї.
Дня 23 с. м. зачала ся в львівскім судї краєвім нова каденція судьїв присяжних справою против Илька (сина) і Юрка (вітця) Думичів з Погариска обжалованих о підпал загороди Василя Павлика. Розправу вів сов. Яновскій, обжаловував Хилиньскій, боронив адв. д-р Домбровскій.
В ночи з 13 на 14 н ст. вересня с. р. згоріла цїла загорода Василя Павлика на Павликах в Погариску через підпал стодоли, в котрій спала сестра пошкодованого з малим слугою, — а вже підчас огню загальний голос в селї вказував на Юрка Думича, яко на виновника, через то, що він відгрожував ся перед 1½ роком нераз на сусїда Василя Павлика, маючи на него злість за закупно одного морґа поля від брата Юрка Думича, на котре то поле Юрко вже поперед дав єму був 40 зр.
Жандармерія увязнила Юрка Думича і єго сина, 23-лїтного Илька, а Илько приведений до касарнї, признав ся до чину, як казав — из перестраху, замітивши при світлї в касарни, що єго особа не дає тїни, а після повіря "підпалник тратить тїнь". Признанє своє повторив опісля Илько і на місци чину, докладно при свідках вказуючи, як і де запалював. Хотяй в слїдстві і при розправі Илько відкликував признанє, судьї присяжні одноголосно потвердили вину єго яко безпосередного виновника, а трибунал засудив єго на 8 лїт тяжкої вязницї з постом.
Не уйшло і старому Юркови. Хотяй розправа не виказала нїчого такого, що вказувало би безпосередно на співвину єго, то судьї присяжні 9 голосами потвердили єго співвину сповнену тим, що порадою, намовою чи заохотою чин викликав. Присяжні виходили мабуть з того погляду, що часте відгрожуванє єго яко вітця дало злий примір синови та викликало в нїм постанову підпалити зненавидженого ворога. Трибунал засудив Юрка Думича на 9 лїт тяжкої вязницї і зворот шкоди 810 зр.
Так то через нещастний морґ брата прийде цїлій родинї Думичів пострадати все майно, котре ледво чи вистане на цїлковите покритє шкоди Василя Павлика, котрий не був асекурований і на зиму остав з родиною без кусника хлїба. 