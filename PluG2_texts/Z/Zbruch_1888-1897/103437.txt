◦ ◦ ◦ ◦ ◦ ◦ ◦ ◦ ◦ ◦

Про репертуар руского театру в Золочеві пишуть нам: Ві второк 18-ого с. м. відограно "Дзвони з Корневіль" [відкликані тамтого тиждня з причини опізненя ваґона з театральними річами];6 в четвер 20-ого дана буде "Безталанна" [виступить панї Ив. Биберовичева]; в суботу 22-ого "Галька"; в недїлю 28-ого "Нещасне коханє" [виступить панї Ив. Биберовичева].   По карнавалї. Сегорічний львівскій карнавал, хоч у нас Русинів так короткій, певно записав ся у наших панночок і молодцїв глубоко в памяти. Вже давно не бавлено ся у Львові так весело на вечерках в "Народнім Домі" або в "Бесїдї" як сего року. Може то тому, що не було як відкладати, бо мясницї короткі а великій піст поважно зближав ся і вже був за плечима, коли почали ся більші вечерки. На першій плян в сегорічнім карнавалї висунув ся вечерок академ. товариства "Ватри", устроєний по звичаю на дохід стіпендії им. Шевченка. Простора саля "Народного Дому", гарно прибрана, ледви помістила охочих до танцю, межи котрими бачили ми красавицї навіть з далеких околиць краю. Русини львівскі явились майже в комплєтї. Комітет вечерковий затирав руки, бо був певний, що забава йти-ме охочо, а з каси припаде красний грошик і на побільшенє стіпендійного фонду им. Шевченка. Вдоволений, як бачили ми, був і аранжер п. Сарачиньскій, котрий мав нагоду показати свій знаменитий талант провідника танцїв. Дїйстно, кожда фіґура, що формувалась на єго команду, була викінчена і робила найкрасше вражінє естетичне. Ніч — мов-би година минула скоренько, а коли злослива трубка музики о годинї 6-ій дала знак, що забава скінчена, майже з сотки молодих грудей роздав ся тихій голос "як же то скоро". Прощано ся сердечно і з якимсь чувством непевности, як то далеко до другого карнавалу, коли то знов — правда, вже не "Ватра", але "Академічна Громада" заинавґурує вечерницї ще на більшу скалю. — і вечерок "Сокола" тїшив ся значною участію публики, переважно львівскої. Але "Сокіл" здобуває собі що-раз більше симпатію також на провінції, то певно на будуще побачимо на забавах cего товариства і людей з провінції. — "Руска Бесїда", "Клюб Русинок" і "Боян" уряджують в своїх комнатах традиційні вечерки для своїх членів. Правда, сего року були всего тілько два такі вечерки, але бавлено ся на них знаменито. — До цїлости треба додати, що й вечерки "Друга" і "Русских Дам" удали ся — хоч не могли повеличатись такою симпатією, якою тїшать ся вечерки народних товариств. — Цїкаво було би знати "матеріяльний білянс" сегорічного карнавалу. Однак тут наші поміченя вже менше певні. За те можна на-певно сказати, що неодна панночка зранила серце і завернула голову не одному молодцеви — а хоч се може й вплине на опізнене складенє кольоквій та инших рахунків піврічних — то процесів за-для того не буде... Schwamm d'ruber!   В справі еміґрації до Бразилії видало италійске правительство розпорядженє, після котрого буде дозволений переїзд через границю италійску лише тим еміґрантам, за котрих аґент еміґраційний, перебуваючій в Италії, зобовяже ся покривати всї кошти до хвилї, аж еміґранти всядуть на корабель. В наслїдок того одержали власти галицкі припорученє жадати від еміґрантів такого посвідченя аґента еміґраційного і, наколи єго мають, виписувати се посвідченє на пашпортах. Еміґранти, котрі не викажуть ся такою запорукою аґента, не будуть пущені в дорогу.   Огнї. В Волочисках на граници згорів великій бровар. Огонь грозив знищенєм цїлому місточку і легко міг перекинути ся на недалекі Підволочиска. На щастє вітер звернув єго в иншу сторону, а сторожа пожарна, котра прибула з Підволочиск, причинилась до скорого зльокалізованя огню. — В Тернополи на передмістю Зарудє згоріли дві хати. При гашеню пожару давав ся відчувати недостаток води. — У Львові згоріла 15 с. м. оранжеря в забудованю ґрафа Фредра.   Нещастні пригоди. В Бориславі в однім шибі копальнї воску земного, власности Сендера Вільфа, ошоломили ґази шістьох робітників з котрих оден по двох годинах помер, прочі поздоровіли. — В Ролеві, повіта дрогобицкого, померла родина селяньска з трех осіб в наслїдок загару. — В Корчеві коло Коломиї убив робітник зелїзничій Григорій Бойчук господаря Николу Бідака; Бойчук хотїв пімститись на однім своїм супернику і в тій цїли засїв на него, но на нещастє надійшов Никола Бідак а невинно погиб від дручка Бойчукового.   Комітет забавовий ґімнастичного товариства "Сокіл" у Львові складає сим прилюдну подяку Вп. другиням-соколицям Гали Нижанковскій і Оли Бачиньскій і Вп. паннї Нижанковскій Гали за труди при сповнюваню обовязку господинь на вечерницях устроєних при нагодї святкованя річницї заснованя товариства, а Вп. товариству "Клюб Русинів" у Львові за випозиченє начиня. Спаси Біг! — За комітет: Р. Цеглиньскій. В. Лаврівскій.   Православна церков у Львові. Сими днями наспіло міністерске рішенє, котрим правительство призначило на будову нової греко-прав. церкви і парохіяльного дому у Львові 108.000 зр. Парохом православної церкви у Львові єсть о. Євгеній Воробкевич, син поета о. Исидора Воробкевича. Він заложив церковну бібліотеку, котра тепер вже числить 778 томів а містить також виданя "Просвіти" і черновецкої "Рускої Бесїди".   Дрібні вісти. В Тернополи лютить ся тиф пятнистий і забирає щоденно жертви з межи дїтей і молодежи. — Осип Сливиньскій, знаний віртуоз, приїздить сими днями до Львова і дає 23. с. м. концерт в сали "Народного Дому".   Дѣло 