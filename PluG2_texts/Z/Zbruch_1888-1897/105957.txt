◦ ◦ ◦ ◦ ◦ ◦ ◦ ◦ ◦ ◦

Про розмову цїсаря з п. Барвіньским підчас серклю на другім двірскім обідї делєґаційнім подають ґазети так: Цїсар замітив, що подорож кардинала Сембратовича до Риму в часї такої тропікальної спеки не буде дуже приємна. На відповідь Барвіньского, що кардинал вертає сими днями до Львова і буде на католицкім вічу, в котрім возьмуть участь Русини і Поляки, — мав сказати цїсар, що се розрадна проява. На дальші питаня цїсаря, чи Барвіньскій вертає тепер домів, відповів сей, що вертає, бо відбудуть ся тепер важні засїданя краєвої ради шкільної.   Дирекція галицкого заведеня для темних у Львові подає до відомости, що від 1 вересня с. р. буде там кілька місць вільних для дїтей в віцї 10–12 лїт, реліґії католицкої, цїлком темних, а впрочім здорових фізично і духово. Поданя треба вносити до 1 серпня с. р. до "Дирекції гал. заведеня для темних у Львові", і навести в них: а) докладну дату уродженя; б) обряд; в) стан родичів, і г)  положенє маєткове; д) місце приналежности.   Саранча в Галичинї. З Ритра, пов. новосандецкого доносять, що в понедїлок дня 15 н. ст. червня летїла через гори сандецкі в напрямі від полудневого всходу на північний захід саранча вандруюча широкою кілька кільометровою полосою, подібною до хмари. Саранча летїла по-над гори, високі на 1000 м. так низько, що мож було досягнути рукою. По-над міста Старий і Новий Санч перелетїла в саме полудне. Перебувши гори знизила ся постепенно, держачи ся ледво пару метрів над землею, так, що коло Старого Санча і села Барциць люде збивали єї до землї, а в Новім Санчи показала ся по улицях. Дооколичні мешканцї кажуть, що вже 30 лїт минуло, як саранча тамтуди переходила.   Вийшло з печати "друге перероблене і розширене виданє" Лиса Микити в перерібцї д-ра Ивана Франка. Книжка має 153 сторін, випечатана на гарнім веліновім папери виразними черенками з многими илюстраціями в текстї і коштує 50 кр. При кінци книжки поміщена розвідка д-ра Франка: "Хто такій "Лис Микита" і відки родом?", в котрій подано короткій начерк критично-літературний про сей поетичний твір Ґетого. Цїла книжка представляє ся дуже гарно і Руске Товариство Педаґоґічне, котре видало єї своїм накладом, заслугує за се на повне признанє. Вже ся обставина, що зладжено друге виданє, свідчить найлїпше, як приняла наша читаюча публика "Лиса Микиту" в славній перерібцї д-ра Франка, та що чейже не повинно Товариство педаґоґічне довго ждати на розпродажу і сего другого виданя.   В Балинцях, пов. коломийского, будують тамошні громадяне величавий "Дім народний". Заслуга в тім пароха о. Войнаровского, війта Ив. Тимчука і учителя В. Барнича, котрий також при помочи своєї жени займає ся ревно тамошним хором і читальнею.   Огонь. Дня 7. червня о самій півночи в Підгородищу, повіта бобрецкого, вибух огонь зі стріхи громадскої крамницї, від чого заняла ся сусїдна стайня тамошного учителя М. Максимяка, в котрій згоріла одинїсенька корова, що мов мати годувала родину, а відтак погорів ще шпихлїр громадскій, де було кілька кірцїв збіжа. На щастє збігли ся громадяне і при так великій суховії перервали огонь, котрий міг знищити пів села. Зараз на другій день рано в недїлю, скинули ся громадяне по кілька десятаків, а декотрі давали і по 1 зр. і більше, та вручили кількадесять зр. учителеви на конову. За проводом Всч. о. Якова Сїнгалевича тамошного пароха, котрий по проповіди в церкві піднїс, щоби бідного учителя заратувати, відправлено соборний акафист, на котрім зібрано 5 зр. 6 кр., а по полудни зібрано ще 15 зр. і віддано бідному учителеви на запомогу.   Дрібні вісти. Цїсар жертвував погорілцям: в Олешичах старих 300 зр., в Люблинци 200 зр., в Дроговижи 400 зр., а в Делятині 200 зр. — У Львові строїла ся півторарічна дитина трійлом на мухи. — Один дїдич в Шлезку прускім спроваджує Хинцїв до роботи на жнива. Робітник хиньскій має коштувати денно лиш 1 марку. Хинцї приїздять до Европи без жінок.   Дѣло 