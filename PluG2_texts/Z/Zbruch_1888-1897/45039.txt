◦ ◦ ◦ ◦ ◦ ◦ ◦ ◦ ◦ ◦

Буджет міста Львова на 1891 рік, предложений комісії буджетовій виказує: в розходах звичайних 1,327.793 зр., надзвичайних 333.145 зр., разом 1,660.938 — а в доходах звичайних 1,224.889 зр., надзвичайних 345.500 зр., разом 1,570.389 зр. Недобір має ухилитись зниженєм деяких позицій в прилімінованім буджетї. Доходи преліміновані значно більші, бо підвисшено податок чиншовий в сей спосіб, що властителї камениць будуть платити 3 процент від чиншів до 200 зр., 4 пр. від чиншів до 300 зр. і т. д.
Д-р Маврикій Набат, адвокат, бувшій посол в двох перших каденціях сойму галицкого, презес львівскої комнати адвокатскої, професор права цивільного в університетї львівскім, член гал. каси щадничої і ради управляючої банку ипотечного, властитель села, упокоїв ся передвчера у Львові в 76 роцї житя. Від 1848 р. брав живу участь в політичних подїях галицких; супротив Русинів відносив ся неприязно, бо засїдаючи в р. 1869 в анкетї угодовій над внесенєм Лавровского, був противний всяким концесіями в користь Русинів, хоч знов яко професор університету відносив ся прихильно і до молодежи рускої, так що навіть руска молодїж Академічна заявила єму своє признанє при пращаню, коли уступив з катедри професора університету. — На університетї і на банку ипотечнім вивішено чорні хоругви.
Барвні фотоґрафії. Депеша з Йокогама доносить, що винайдено спосіб продукованя барвних відбитків фотоґрафічних. Учений япачик котрий випередив своїм відкритєм даремні труди і змаганя многих Европейцїв носить имя: Арузізва-Ріочі-Нічоме-Санджуканбоз-Кіо-Беші-Ку.
За убійство ставали обжаловані оногди перед львівским судом присяжних два паробки з фільварку домініканьского в Горах коло Жовкви, Кость і Павло Турчини, та економ тогож фільварку, Іосиф Мариновскій, котрий після акту обжалованя мав намовляти до згаданого убійства. Одного разу станули дві фіри, на котрих їхали оба Турчини та економ Мариновскій перед одною коршмою коло Жовкви, і економ давши 20 кр. і свою палицю Костеви, велїв єму бити двох селян, незнакомих Костеви, котрі були й від той час в коршмі. Турчини пійшли до коршми, найшли собі зачіпку і побили так селянина Басюка, що той помер за кілька днїв. Турчини складали вину на Мариновского, котрий мав их підмовляти, але Мариновскій не признав ся до того і свідками не можна було того єму довести. Мариновскій міг був намовляти до того з "бути". — Присяжні увільнили Павла Турчина і Мариновского, а Костя Турчина признали виновним лиш тяжкого ушкодженя тїла, тож трибунал засудив єго на 20 місяцїв тяжкої вязницї.
Дрібні вісти. Громада Козицї, пов. львівского, одержала від цїсаря 100 зр. підпомоги на будову цекви. — На шляху зелїзницї Кароля Людвика коло Сендзишова усунула ся за для зміни температури свіжо насипана гребля зелїзнича і дня 5 с. м. вихопили ся з шин три ваґони поїзду товарового. З обслуги поїзду нїхто не потерпів. — Громада міста Старого Санча надала почетне горожаньство послови і маршалкови повітовому, Густ. Ромерови. — На університетї монахійскім одержав п. Кар. Пайґерт з Сидорова титул доктора наук суспільних і державних зі степенем summa cum laude. Боронив він розвідку о економічнім положеню галицких шевцїв. — В Кракові повісив ся вояк 12 полку піхоти, Иван Бридняк. 