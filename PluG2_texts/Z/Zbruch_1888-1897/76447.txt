Посвященє церкви в Боратинї.

З Ярославского.
Звістна річ, що в теперішних часах трудно братись до будови церквей або будинків парохіяльних і великого сприту треба у місцевого пароха а прихильности у дотичних властей політичних, щоби щасливо перевести конкуренцію для будови або реставрації церкви чи парохіяльних будинків. Знаємо многих душпастирів, що радше сидять в старих, похилених хатинках, терплять студїнь, вохкість, тїсноту і всякі невигоди, а до конкуренції не беруть ся, щоби не наражатись на неприятности і не викликувати вовка з лїса. Особливо на окраїнах Руси, де Русини помішані з Поляками річ така вельми небезпечна, н. пр. в повітї ярославскім, де розігралась афера тучапска, що неодного наполохала. Тож і така на око маловажна річ, як перестроєнє церкви в Боратинї [коло Ярослава], зваживши, тутешні теперішні обставини, єсть похвали гідною і заслугує на признанє, котре в першій мірі припадає місцевому душпастиреви, о. Александру Яремкевичеви.
Посвященє тої зреставрованої церковцї відбуло ся дня 18 н. ст. грудня мин. року дуже величаво, одвітно часови і положеню сеї місцевости. З припорученя Преосв. архієрея перемиского прибув на се торжество о. крил. Войтович з хором перемиских богословів і довершив блаґословеня церкви в сослуженю оо. Козенки з Мацькович, Созаньского з Заміхова і місцевого пароха. Хороше слово виголосив о. Скородиньскій из Скопова, а по службі Божій о. крил. Войтович в краснорічивій бесїдї подякував за добру волю і поміч парохіян, піднїс заслуги місцевого душпастиря а наконець зазначив особливу жертволюбивість для сеї церкви паньства Захаріясевичів, властителїв Добковиць, і співколяторів Боратина, — при тім о. бесїдник вручив присутному п. Ник. Захаріясевичеви похвальну грамоту з архієрейским благословенєм. Величавим торжеством був зібраний нарід дуже одушевлений, а доказом сего було слїдуюче на другій день поминальне богослуженє, на котрім звиж 200 людей сповідало ся і причащало. До звеличаня вельми причинив ся хор перемиских богословів під управою п. Будзиновского.
По посвященю церкви відбув ся у місцевого пароха обід, на котрий крім висше згаданих осіб, присутні були також лат. парохи з Ловець і Тулиголов, з Тапина ґр. Дрогоєвскій і инчі. 