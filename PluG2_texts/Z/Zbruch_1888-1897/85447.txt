◦ ◦ ◦ ◦ ◦ ◦ ◦ ◦ ◦ ◦

Арештованя селян. З турчаньского повіта доносять, що тамошне староство зарядило громадні вязненя селян, а то в наслїдок поголоски, що нїби по повітї має волочитись кілька россійских (!?) аґентів і намовляти селян до еміґрації. Увязненя переводить комісар Альберт, а єго робота мусить бути плідна, бо як доносять, арешти в Турцї переповнені Бойками.   Петиції за загальним правом голосованя. На руки "Русскої Ради" у Львові надійшло 237 петицій за загальним правом голосованя з 9560 підписами. Ті петиції вислала "Русская Рада" на руки пос. Воляна до ради державної. Всїх петицій вплинуло доси через "Русску Раду" 398 з 18.751 підписами.   Нові церкви. В бюрі архитекта п. Василя Нагірного виготовляють ся пляни на будову мурованих церков в Славску і Підгайчиках коло Рудок, а на деревяну для громади Палагичі.   Всї львівскі резервісти, що переходять дня 31 н. ст. грудня 1893 р. до оборони краєвої, мають зголосити ся найдальше до дня 10 н. ст. сїчня 1894 р. в львівскім маґістратї для зміни паспортів. Незголошенє в означенім речинци потягає за собою кару, передвиджену войсковим законом.   Зїзд огородників і пчільників підчас вистави краєвої в роцї 1894. Центральний заряд сполученого галицкого товариства для огородництва і пчільництва у Львові рішив ухвалою з дня 1 н. ст. грудня 1893 скликати в вересни 1894 року загальні збори членів і любовників огородництва, як також і пчільників. На зборах виголосить ся кілька відчитів.   Рада міста Черновець ухвалила затягнути 1½ міліона зр. позички на покритє різних инвестицій, а то: на каналізацію 400.000 зр., на водопроводи 356.000 зр., получені з тим будови будуть коштувати 89.000 зр., на задатки для убогих властителїв домів треба буде призначити 50.000 зр. Яко участь громади в елєктричнім освітленю і трамваю потрібна квота 200.000 зр., на будову місця згону для безрог 150.000 зр., вкінци на довг в касї ощадности 161.000 зр.; разом 1,406.000 зр. Решта грошей, які лишать ся від 1½-міліонової позички, ужиє ся на будову касарнї для оборони краєвої.   Діюрністи з Жовкви, Мостів Великих і Куликова рішили завязати власне товариство взаїмної помочи. Сорок зібраних участників ухвалило статути будучого товариства, котрого задачею буде удїляти членам безпроцентових позичок і підпомог по утратї посади.   Налогова підпалячка. В селї Попельниках, снятиньского повіта, було в минувшім і сїм роцї більших або менших огнїв, котрі наробили шкоди на 2100 зр. Всї підозрівали, що хтось підкладає огонь. Жандармерія слїдила довго, доки не вислїдила, що підпалячкою єсть Анна Иванчук. Виновницю передано судови.   Бійка з причини цивільних вінчань. В місцевости Шорокшар коло Будапешту лучив ся такій факт. Катихит школи народної кс. Стеф. Ромеан говорив в клясї про цивільні вінчаня і виступав сильно против дотичного закона. На се встав хлопець Мілєр і почав збивати слова катихита, а навіть пірвав ся до чинної зневаги. Се розлютило кс. Ромеана так дуже, що хопив хлопця за ковнїр та побив єго палицею. З плачем вибіг хлопець зі школи і розповів дома родичам цїлу подїю. Се було причиною забуреня. Вість, що катихит побив хлопця, розійшла ся в мит по селї і за якої чверть години збігло ся коло школи до 200 люда, мужчин і жінок. Товпа вивалила двері до школи, напала на священика і так єго побила, що сей аж зімлїв. Зверхність громадска і жандарми вирвали лише з трудом нещастного з рук розлючених селян. Кількох провідників нападу арештовано.   Дѣло 