◦ ◦ ◦ ◦ ◦ ◦ ◦ ◦ ◦ ◦

Дня 17 н. ст. с. м. яко в навечеріє свята св. О. Николая устроює "Клюб Русинок" в комнатах "Рускої Бесїди" вечерницї для дїтей. В проґраму вечерниць входять маґічні образи, продукція дїтей, появленє Николая, котрий роздасть дїтям призначені дарунки, які належить добре овинути, виразно назначити, для кого они призначені, і перед вечерницями "Клюбови" передати. Надто приготовляє "Клюб" для дїтей підвечірок по цїнї власних коштів. Вступ від особи по 20 кр. — Увесь доход призначує "Клюб" на товариства: "Руслан" і "Шкільну поміч". — Початок о годинї 5-ій вечером.   Збори членів "Народного Дому" відбули ся вчера при участи 53 місцевих і замісцевих членів під проводом крил. о. Теод. Лїсевича. Докладнїйше справозданє з сих зборів подамо завтра.   Розпорядженє варшавскої цензури, що мало обовязувати польских книгарів-накладників до поміщуваня на кождій книжцї крім польского заголовка ще й россійскій, уневажнив головний заряд цензури в Петербурзї. Видно, що тамошні Поляки мають ще великі впливи в россійских правительственних сферах. А може й головний заряд цензури в Петербурзї ліберальнїйшій, як єго провінціональні посїпаки.   Телєґрафічна пересилка рисунків буде невдовзї мабуть вже зовсїм можлива і зробить великій переворот в илюстрованю письм. Працює над нею Едісон. "Сам помисл — говорить він — не є новий, бо є то лиш улучшенє знаної вже системи Каселлі. Вже перед кількома роками почав я занимати ся улучшенєм тої машини, але відтягнула мене від того практичнїйша справа поправленя телєфону. Аж тепер прийшло менї на гадку, що улучшенє системи Каселлі може віддати немалі прислуги часописям. Для них власне призначений мій новий прилад, хоч я мушу виразно застерегти ся, що монополю не відступлю нїякій часописи. Патент застерігаю собі, а машинку може справити собі кожний видавець. Пересилка буде дуже проста. Артист зробить звичайний скіц навине єго на відповідний валець на одній телєґрафічній стації, потисне гузик, і в хвили, коли валець оберне ся довкола, на другій стації буде вже готова репродукція. Все є вже готове до ужитку, розходить ся менї лиш о таке поменшенє формату, щоби прилад мож було носити при собі в кишени і з кождої телєґрафічної стації висилати рисункові депеші в часї, якого нинї треба на телєґрафічну пересилку 200 слів. Найдальше в сїчни апаратик буде вже в продажи. Не сподїю ся нїчого надзвичайного по тім малім улучшеню, кажу виразно "улучшеню", не "винаходї", бо помисл є власностію Каселлі. Не числю теж на дуже-великій покуп: имовірно закуплять собі єго лиш найбільші европейскі і американьскі дневники. При тім, о скілько можу говорити про се на основі дотеперішних досвідів, апарат буде функціонувати зовсїм правильно лиш на віддаленє 500 миль [певно анґлійских, т. є. більше-менше 500 кільометрів], а ще досить докладно на віддаленє 1000 миль [наших кільометрів]. Але заки віддам єго в продаж, наміряю ще робити проби з ним на лінії межи Новим Іорком і Сан-Францїском."   Дѣло 