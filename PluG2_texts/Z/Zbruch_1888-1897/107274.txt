◦ ◦ ◦ ◦ ◦ ◦ ◦ ◦ ◦ ◦

Вписи учеників до ц. к. академичної рускої ґімназії у Львові будуть відбувати ся в днях 29, 30 і 31. серпня від години 9 до 12 перед полуднем і від 3 до 5. пополудни. — З Дирекції.   Панна Саломея Крушельницка перебуває тепер в Медіолянї (Milano), а від 15-ого вересня заанґажована до Трієсту на осїнний сезон оперовий.   Огнї. Дня 21 с. м. перед 4-ою годиною по полудни вибух огонь в Скалатї і знищив сїм будинків. Погорільцї були лиш в незначній части обезпечені, а причиною огню, як звичайно, була неосторожність. — В Лубянках коло Збаража згоріли дня 17 с. м. з невідомої причини дві стирти збіжа, близько 800 кіп.   Потвердженє вибору нового презідента м. Львова д-ра Годимира Малаховского прийшло вже до намістництва. Президент вже имовірно сего четверга зложить присягу на руки кн. Санґушка.   Процес екзекуторів податкових. До Тернополя приїхав знов дня 22 с. м. радник скарбовий Коссак і перед ним ведуть ся дальші переслухованя в справі процесу екзекуторів податкових.   Нові відкритя археольоґічні. Дня 15 с. м. відкрито в селї Чехах під Бродами знов чотири могили. В одній з них лежав кістяк женщини, обложений вапном, длятого, гірше удержаний коло неї лежали бранзолєта бронзові і заушницї. В другій могилї кістяк мужчини лежачій горілиць з ногами випростованими а раменами зложеними; коло голови стояли дві посудини з непаленої глини з їдлом і напитком [видко, що вірено в житє за гробом, а на дорогу туда заосмотрювано єго в їдло на тую подорож]; коло ніг лежав кінець стріли кремінної. В одній з дальших могил подибано коло кістяка амулєт кремінний з вирізаними лініями кабалістичними; амулєт той а властиво ті лінії мають велику схожість з головою льва. Дня 19 с. м. при розкопаню найдено в одній могилї коло кістяка посуду 6½ цмт. високу 32 проміром черевця на 8½ цмт., виробу ручного з непаленої глини з останками їди, а також бранзолєту зелїзну, зложену з двох скрутів сильно заржавілих, взглядно зіржавілих, маючих 4 ммт. широкости а 1½ ммт грубости. Вечером же того дня відкрито тут першій коралик з бурштину.   Цїкаве для писателїв. Урядова Prager Ztg. доносить о такім ореченю віденьского суду торговельного: Одного тамошного писателя зафантовано за довги, при чім засеквестровано також єго бібліотеку досить значної вартости. Писатель зарекурував против того і зажадав, щоби бібліотеку винято з під секвестру, бо він потребує єї до удержаня житя. Віденьскій торговельний суд прихилив ся до жаданя писателя і видав ореченє, що бібліотеку писателя треба уважати немов за фаховий знаряд, отже з тої причини не вільно єї фантувати.   Сїрники з маси паперової — отсе новий вигад, вже патентований. Они мають бути далеко дешевші від деревляних а рівно тривкі. Виробляти буде можна ті сїрники працею рук або машини. Вага их далеко менша як сїрників деревляних, задля того і дешевшій перевіз. Вигад той буде мати приміненє в тих околицях. де нема дерева, хоч би лиш доброго, бо такого вимагає виріб сїрників деревляних.   Дѣло 