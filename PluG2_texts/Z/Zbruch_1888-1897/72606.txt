◦ ◦ ◦ ◦ ◦ ◦ ◦ ◦ ◦ ◦

При авансї листопадовім именований д-р Ярослав Окуневскій [при маринарцї] лїкарем лініовим.
Холєра. В Кракові єсть ще 5 осіб в шпитали, котрі перебули вже холєру і котрих здоровлє цїлком добре. Вже від 11 днїв не було там нїякого занедужаня анї случаю смерти на холєру. В наслїдок того має внести презідент Шляхтовскій відповідне представленє до намістництва що-до знесеня виїмкових заряджень дотикаючих торговлї і промислу Кракова. — У Відни не було і сеї доби нїяких підозріних занедужань, длятого фізикат міскій рішив не видавати вже бюлетинів. — В Будапештї занедужало вчера 22 особи а умерло 6. — Нїмеччина має бути вже вільна від холєри.
Фахова школа токарства і столярства в Станиславові одержала від правительства 700 зр. субвенції.
Фальшиві гроші. В Кракові появляли ся вже від довшого часу фальшиві срібні ґульдени. Дня 20 н. ст. жовтня удало ся поліції краківскій попасти на слїд фальшівника. Єсть ним 32-лїтний зарібник Иван Вуйцик, при котрім в хвили арештованя найдено одну штуку фальсифікату. Слїдство виказало, що Вуйцик вже в осени минувшого року вирабляв такі фальсифікати з цини і пускав их в обіг. При ревізії у матери Вуйцика в Рудаві віднайдено кілька штук фальшивих ґульденів так австрійских як і угорских.
Намірене самоубійство. В однім з львівских готелїв намірив оногди відобрати собі житє вистрілом з револьверу субєкт Роман В. Стріл вимірений був в уста, але за-для малого калібру, покалїчив лише самоубійника, котрого відослано до шпиталя. Причиною сего наміреного самоубійства була нещастна любов.
Зміна власности. Маєтность Колодїївку і Добровляни, в повітї станиславівскім, купив від Феликса Пассакаса староста товмацкій Іосиф Саламон з женою.
Новий директор зелїзниць державних у Львові п. Альфред Дейма обіймив урядованє дня 31 н. ст. жовтня. Перед обнятєм урядованя повитали нового директора шефи віддїлів дирекції, шефи льокальні і их заступники. Першій промовив по нїмецки заступник директора Ельснер а відтак по польски другій заступник директора Витковскій. На сі промови відповів новий директор насамперед по нїмецки, відтак по польски і висказав свою радість, що по довгих лїтах вертає до рідного краю, заявив свою охоту до совістного виповнюваня обовязків і піднїс заслуги на поли служби зелїзничої свого попередника, совітника Клосовского.
Шайку злодїйску, зложену з 8 школярок, викрила сими днями віденьска поліція. Всї ті дївчата в віцї від 11 до 14 лїт витягали мошонки з грішми особам переглядаючим склепові вистави. Одна з них 12½-лїтна Иванна Галлєр признала ся сама, що украла 30 мошонок. Одинацять порожних мошонок найдено ще в єї мешканю. Иванну Галлєр арештовано, прочі дївчата мають бути віддані до домів поправи.
Дрібні вісти. Дня 25 с. м. повінчав о. ректор Бачиньскій зі Львова в Балучинї коло Глинян народного учителя п. Олекс. Худерского з п-ою Єленою Стемпковскою. — Бувшій бурмістр міста Відня д-р Едвард Уль, помер дня 1 н. ст. падолиста. — В касарни при улици Яблоновских у Львові украдено сими днями 24 пар штанів і дві блюзи, власність 18-ої компанії 15-го полку піхоти. Шкода виносить над 100 зр. 