Справи соймові.

Відповідь комісаря правительственого ґр. Лося на дві послїдні интерпеляції руских послів.
І. На интерпеляцію, внесену на вчерашнім засїданю високого сойму через послів п. Телишевского й товаришів в справі нововибраної ради повітової в Городку, маю честь відповісти, що слїдує:
Вибори до ради повітової в Городку відбули ся 12, 14 й 19 сїчня с. р. В цїли уконституованя ради повітової скликано збори членів нововибраної ради на 10 лютого, 29 лютого й 17 марта с. р., але всї ті збори не відбули ся за для недостачі приписаного комплєту.
Ся обставина, правда, наводить здогад, що не можна сподїватись успішної дїяльности нововибраної ради повітової. Та позаяк такій здогад ще не достаточний до розвязаня ради повітової і позаяк від часу відбутих виборів нової ради повітової ще не богато часу минуло, а давнїйша рада повітова ще доси урядує, то й не було доси лєґальної основи до розписаня нових виборів.
Коли одначе президія намістництва зі справоздань місцевих властей повітових допевнить ся, що нововибрана рада повітова не буде могла уконституоватись в спосіб правильний, то не залишить розвязати раду повітову в Городку — а в такім случаю перед розписанєм нових виборів президія намістництва поробить отвітні зарядженя, щоби запобігти поновленю таких анормальних відносин.
II. На интерпеляцію, внесену також на вчерашнім засїданю вис. сойму через послів п. Окуневского й товар. в справі мабутних надужить старости Ляховского в Залїщиках маю честь відповісти, що за-для короткого часу годї було розслїдити закиди, наведені в тій интерпеляції, й годї було навіть дорогою телєґрафічною зажадати пояснень від старости Лєтовского, тим більше, що він тепер тяжко хорий. Супроти того не можу подати подрібних пояснень що-до закидів піднесених в интерпеляції, одначе можу впевнити пп. интерпелянтів, що ті закиди будуть точно розслїджені, і коли будуть основні то президія Намістництва не залишить зробити що буде треба; але коли закиди покажуть ся неоправдані, пп. интерпелянти будуть мусїли приняти на себе одвічальність за кривду, заподїяну урядникови, котрий из за хороби в сїй хвили боронитись не годен. 