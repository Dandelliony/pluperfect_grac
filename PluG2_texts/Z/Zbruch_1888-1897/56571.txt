◦ ◦ ◦ ◦ ◦ ◦ ◦ ◦ ◦ ◦

Цїсар принимав 20 н. ст. вересня на приватній авдієнції намістника Галичини ґр. Баденього.
Львівскі помічники переплетничі ухвалили в понедїлок на довірочнім зборі заперестати роботи, єсли майстри не пристануть на их жаданя т. є. не підвисшать платнї і не скоротять робучого дня. До тої ухвали прилучили ся також і жиди. Вчера відбувала ся в тій справі нарада майстрів. Майстри по довших нарадах і переговорах з 4 відпоручниками помічників переплетничих відкинули всї их жаданя а помічники заповіли від суботи страйк.
Що до синоду провінціяльного розійшла ся у Львові вість, що синод має скінчити ся скорше, нїж первістно було постановлено. Порядок церемоній в завтрішнім дни початку синоду буде такій: О 8-ій годинї рано архієрейска служба Божа; по Богослуженю зійдуть ся всї завізвані на синод до консисторіяльної канцелярії, щоби записати ся. Там одержать зібрані декрети на промоторів, судьїв, секретарів, нотарів, церемонієрів, богословів і каноністів. Перед 10-ою годиною зачне ся в митрополичій каплици приготовляюче засїданє на котрім всї присутні приобіцяють під словом чести задержати в тайнї наради синоду. Рівнож порішить ся завтра, доки синод має потревати.
Осібну виставу своїх творів різбярских задумує отворити, як зачуваємо, п. Левандовскій у Львові в жовтни. Між иншими буде виставлений і памятник бл. п. Володимира Барвіньского.
Гусеницї розмножили ся сего року сильно у Львові. Богато шкоди наробили они вже в міских плянтаціях а тепер перенесли ся до міского огорода т. з. єзуїтского. На всїх дубах огороду видно гнїзда гусениць і єсли их тепер не знищити ся, то на всему обїдят всї листки дерев.
В справі будови бережаньскої зелїзницї, в котрій краєвий видїл віднїс ся був до міністерства з представленєм, щоби при будові того шляху увзгляднено економічні интереси околицї, куди зелїзниця має переходити, надійшла сими днями відповідь міністерства торговлї. В відповіди заявило міністерство, що в теперішній хвили роблять ся технічні і комерціяльні розслїди в справі будови льокальної зелїзницї, маючої получити Бережани і Підгайцї з зелїзницею черновецкою і Кароля Людвика. Увзглядняючи-ж бажанє висказане краєвим видїлом і просьби интересованих міст, поручало міністерство згадані розслїди розширити на центральну трасу льокальної зелїзницї Ходорів-Тернопіль а взглядно шляху сполучаючого Ходорів-Рогатин з зелїзницею Галич-Тернопіль. По переведеню тих рослїдів подасть міністерство жадані дати, відносячі ся до траси, коштів будови і дохідности проєктованої лінії враз з відногами.
Дрібні вісти. Намістник ґр. Бадені повернув з Відня до Львова. — Маршалок краєвий кн. Сангушко приїхав в поворотї з Венеції до Відня. 