◦ ◦ ◦ ◦ ◦ ◦ ◦ ◦ ◦ ◦

Конкурс на дві стипендії фондації о. Михаїла Білецкого, по 90 зр. річно, розписує львівске намістництво з речинцем до 30 жовтня с. р. Старатись о ті стипендії могуть лиш ученики чотирох низших кляс гимназіялних, слухателї семинарій учительских або политехники. В поданях треба виказати, що кандидати родом з міста Городка, гр.-кат. обряду, не мають средств до удержаня і ходячи до повисше згаданих шкіл роблять добрі поступи в науках. Поданя треба вносити через дирекції шкільні.
До бурси "Народного Дому" у Львові приняв Совіт на ціле удержанє тих учеників: 1) Илар. Медведя, 2) Дм. Вергуна, 3) Ив. Горбаня, 4) Льва Балицкого, 5) Тим. Монцибовича, 6) Онуфр. Гудза, 7) Ал. Грегоровича, 8) Ант. Дошну, 9) Ник. Стефановича, 10) Іос. Смольного, 11) Андр. Мурина, 12) Кир. Яськова, 18) Мих. Абрагамовского, 14) Іос. Горчиньского, 15) Василя Владичина, 16) Богд. Малаховского, 17) Ник. Коломийця — і на харч: 18) Вас. Дякова, 19) Кир. Пирожка, 20) Макс. Пристайка, 21) Мих. Татуха і 22) Викт. Лозиньского. Новоприняті кандидати мають явитися дня 17 (29) серпня в канцелярії "Народного Дому" і там піддадуться осмотрови лїкарскому і пробі голосу.
Огнї. В Бродах погорїв дня 23 н. ст. серпня в полуднє дім Натана Вишньовицера на передмістю лїснівскім. — В Добромили на передмістю Енґельсбрун (нїмецка кольонія) погорїли дня 20 н. ст. серпня чотири доми з всїми будинками господарскими; рік тому погорїли ті самі господарї.
Телеграф підземний заводять у Львові з двірця зелїзниці Кароля Людвика до нового будинку почтового. Тепер розписано оферти з речинцем до 30 серпня на будову мурованого одноповерхового павильону на сей телеграф недалеко головних магазинів зелїзниці. Будова павильону має викінчитись перед кінцем вересня с. р.
Величавий пир. Минувшои недїлї гощено в Парижи 13.000 мерів, що прибули з цілої Франції. Такого пиру що-до числа участників ще не було на світї, тому годиться подати деякі подробиці, щоби мож порозуміти, якого заходу треба було при устроєню сего пиру. Гадку угостити всїх мерів подав п. Альфан, директор вистави, а ціле приладженє до пиру і сам пир віддано славній на весь світ реставрації Поте і Шабо. Пир відбувся в палатї промисловій, в котрій після обчисленя могло поміститись: в партеровій сали 5500 осіб, в двох прибочних салях 3300, в 36 салях на першім поверсї по 200 осіб, с. є. 16.000 осіб, а єсли-би були явилися всї, що их запрошено, с. є. 35.000 осіб, то що найшли-би були они приміщенє в бічних будинках, де були також уставлені кухнї до сего пиру. Цілий пир мав скінчитись за 1½ години, тому до обслуги треба було: 500 господарїв (maitres d' hotel), 4000 кельнерів, 1400 кухарїв і помічників, 300 помивачів і т. п., а до столу треба було: 80.000 склянок, 100.000 тарелїв, 20.000 ложок, 80.000 вилок, 60.000 ножів, 18.000 ґарнитурів до десеру, 18.000 ложочок до кави, 20.000 бутельок вина, 450 литрів ликерів, 10.000 сільничок, 20.000 сервить, 1500 метрів скатерти і т. п. Накриті столи представляли вартість 750.000 франків.  