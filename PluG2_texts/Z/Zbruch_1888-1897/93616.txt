◦ ◦ ◦ ◦ ◦ ◦ ◦ ◦ ◦ ◦

Соціялістичне політичне товариство "Пролетаріят" скликало на 19 н. ст. падолиста на 7-у годину вечером робітничі збори до ратушевої салї у Львові, на котрих мала обговорювати ся справа виборчої реформи. Директор поліції заборонив збори в тій сали, однако заявив, що не має нїчого против дневного порядку.   З Коломиї пишуть нам: З непередвидженої причини, що відновлюванє комнат товариства "Родина" продовжило ся, вечерок відбуде ся в недїлю дня 25 с. м. а не як перше було заповіджено 18. Запрошеня вже розіслано завчасу. Прибуде з відчитом панї Наталія Кобриньска. Забава заповідає ся дуже гарно.   З Станиславова доносять, що скликані там на недїлю народні збори, на котрих мало обговорювати ся заявленє міністерства що-до виборчої реформи заборонила власть поліційна. Як звістно, заборонено такі збори у Львові, а в Кракові заборонено скликане на 18 н. ст. падолиста в тій самій справі кс. Стояловским селяньске віче.   Дрібні вісти. Доповняючій вибір одного члена ради повітової в Калуши з ґрупи більшої посїлости розписаний на день 20 н. ст. грудня. — Маршалок добромильскої ради повітової п. Павло Тишковскій скликав був на 16 н. ст. падолиста збори в справі заснованя краєвої спілки для раціональної експльоатації нафти і воску земного у власнім зарядї. — Дня 22 н. ст. падолиста відбуде в Утїшкові [зелїзнича стація Красне] вінчанє п. Василя Демянчука, окінченого богослова, з панною Ольгою Винтоняківною, дочкою місцевого пароха.   Дѣло 