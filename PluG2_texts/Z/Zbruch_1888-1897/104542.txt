◦ ◦ ◦ ◦ ◦ ◦ ◦ ◦ ◦ ◦

    Рускій театр уже завтра 14-ого с. м. розпочинає представленя в Тернополи, именно штукою "Ой не ходи Грицю"; 16-ого відограє оперету "Пташник з Тиролю", 18-ого "Гальку", 19-ого комедію "Модний жених".   Судова розправа в Тернополи против членів комітету довірочного збору руского з дня 1 с. м. [именно против оо. Евст. Цурковского і В. Мироновича та господарів Левандовского, Волинця, Дупака і Абрагамовского] відбула ся в суботу перед судією Грабом. Обжаловував авск. Онишкевич а оборонцями були д-ри Зарицкій і Шварц. По переслуханю рано обжалованих а з полудня комісаря Буковчика і концепіста Днїстряньского судья відрочив розправу для візваня свідків відводових.   Товариство "Клюб Русинок" у Львові одержало від комісії промислу краєвого 300 зр. субвенції на піддержанє заходів сего товариства в справі людових вишивань.   Звістне найновійше розпорядженє ц. к. Дирекції почт, щоби на почтах і в трафіках були рускі друки, не усунуло кривдженя Русинів. З Самбора пише нам один наш передплатник, що в цїлім Самборі не дістанеш руского друку, а другій з Станиславова радує ся з того, що передплату пересилає нам на польскім переказї, бо руского не міг знайти нї в одній трафіцї, не то в менших, але навіть в головній. З того виходить, що уряди почтові і трафіканти на провінції розпорядженє ц. к. Дирекції почт вирозуміли так, що руских друків тримати — не треба! Га! — за небішки речи посполитої польскої величали ся, що "Polska nierządem stoi..."   Пос. д-р Кароль Лєваковскій — сецесіоніст з кола польского — буде складати завтра вечером у Львові в сали ратушевій справозданє посольске.   Убійник бл. п. о. Ардана Гошовскій мав попасти в стан повної божевільности і відставлений до заведеня в Кульпаркові. З тої причини, як доносить Kurjer przemyski, має бути представлений цїсареви до помилуваня.   Дрібні вісти. Консуль нїмецкій у Львові бар. Шпесгард зачинає урядувати з днем 15 цвітня а канцелярія консуляту містить ся у вілли Домбчиньскіх при ул. Цитадельній. — Вчера в недїлю лучили ся у Львові два самоубійства: в готели під "білим конем" відобрав собі житє Володислав Врновскій, приватний офіціяліст з Делятина, з причини, як написав на карточцї, атаків паралітичних, котрі спиняли єго заробити собі на житє; — в торговли з овочами при ул. Баторія ч. 24 повісив ся властитель торговлї жид Саломон Мандль з причини банкротства. — Підкомітет контрольної комісії каси щадничої міста Кракова ухвалив в честь 50-лїтного ювілею цїсарского дати 400.000 зр. на будову касарень для войска, котре приміщене тепер в давнім королївскім замку на Вавели, бо тим способом можна би захоронити сю старинність историчну на власність краю. — Якась женщина в Перемишли породила дитину з двома головами і чотирма руками.   Дѣло 