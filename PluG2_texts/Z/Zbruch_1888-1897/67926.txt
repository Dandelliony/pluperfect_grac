◦ ◦ ◦ ◦ ◦ ◦ ◦ ◦ ◦ ◦

Львівска рада міста відбувала вчера своє засїданє, на котрім, як звістно, мало відбути ся уконституованє єї. До уконституованя ради потреба присутности найменше 75 радних. Однако явило ся в сали лише 51. Президент Мохнацкій повідомив зібраних, що 36 радних зложило свої мандати, і заявив, що уконституованє ради неможливе. Тогдї на внесенє д-ра Рошковского реасумувала рада одноголосно свою попередну ухвалу що-до веріфікації виборів, уневажнила цїлий акт виборчій, і звернула ся до президента з просьбою, щоби розписав як найскорше нові вибори. Так скінчила ся справа, що вже від сїчня викликувала завзяту полєміку між львівскою польскою прасою.
В першім дни перегонів кінних у Львові винесла загальна сума вкладок на тоталізаторі 13.680 зр., а то поставлено при першім бігу 975 зр., при другім 1095 зр.. при третім 2645 зр., при четвертім 2030 зр., при пятім 3605 зр., при шестім 2660 зр., а при семім 620 зр. Скарб взяв від згаданих вкладок 5% титулом належитости скарбової, а таку саму квоту дістало і товариство, котре в сїм роцї має тоталізатора у власнім зарядї.
Нагла смерть. В ночи з четверга на пятницю закінчив нагло житє вояк 24 полку піхоти в шатрах, положених при улици 3-го Мая, в Перемишли. Причиною смерти був удар крови на мозок, в наслїдок дуже утяжливих вправ.
В селї Розджалові, повіта сокальского, застрілив брат брата. Річ була така: Дня 13 червня вечером вибрали ся два брати, Василь і Дацько Пахолки, на лови. Опинились аж на граници зубківско-волиньско-тартаківскій. Ніч була темна. В-тім щось в корчах зашелестїло. "Приладь стрільбу" — сказав Дацько до Василя, а сам відійшов в корчі. Василь відвів курок, стрілив і — замість цапа — положив брата на місци. Сам вернув домів і признав ся перед родичами, що стало ся. Відшукали небіщика 14 с. м. і поставили коло него чотирох людей на сторожи а вкінци позволено єго взяти домІв. Приїхала й комісія з Сокаля, сконстатувала, що небіщик ще жив 3 мінути. Не знати, чи брат єго умисне застрілив, чи нехотячи. Незадовго викаже се розправа, бо Василя арештували.
Дрібні вісти. Цїсар дарував погорільцям і громадї Яворова 100 зр., а громадї Перенівка, в повітї рогатиньскім, 50 зр. на справленє апаратів церковних. — Віцепрезидента краєвої ради шкільної д-р Бобжиньскій повернув в суботу вечером з Станиславова, де два дні візитував школи, а в недїлю вечером виїхав в тій самій цїли до Тернополя. — Член видїлу краєвого Тад. Романович звидїв дня 18 н. ст. червня школу столярства і токарства в Станиславові, візитував школу гончарску в Коломиї, з-відси поїхав на испит до рільничої школи в Городенцї. — У Львові помер пенсіонований совітник намістництва, почесний горожанин міста Станиславова і Галича, Наркиз Любич Пайончковскій в 84-ім роцї житя. — Д-р Адольф Мошиньскій, адвокат краєвий, помер оногди у Львові. — В Нагорянцї, в повітї бучацкім, помер Остап Зазевич, народний учитель, в 21-ім роцї житя. — Цїсар дарував громадї Довге 100 зр. на внутрішнє устроєнє церкви. — Архикнязь Леопольд Сальватор вертаючи з ловів в Неполомицях відвідав місце купелеве Криницю. Оногди повернув архикнязь до Львова. — В Винниках коло Львова помер дня 26 н. ст. червня д-р Ив. Берноляк, лїкар в фабрицї тютюну в 62 роцї житя. 