◦ ◦ ◦ ◦ ◦ ◦ ◦ ◦ ◦ ◦

Бар. Піно, президент Буковини, цїлковито ослїп на оба очи за-для т. зв. чорної катаракти. Як подає урядова ґазета, то бар. Піно має уступити в найблизшім часї з посади президента Буковини.
Нову відзнаку войскову Signum laudis приняв цїсар. Нова відзнака має заступити місце дотеперішної "найвисшої похвали". Відзнака складає ся з малого медалю з короною.
Повітова Каса щаднича в Долинї. (Рахунок за І піврік 1890) Пассива: Вкладки щадничі (281 сторін) 50.192 зр. 89 кр.; сальдо відсоток 1132 зр. 77 кр., инші побори 306 зр. 74 кр. — разом 51.631 зр. 90 кр. Актива: Позички ипотечні 14.402 зр. 95 кр., есконт 30.983 зр., застави 200 зр., готівка 30 червня 6.045 зр. 95 кр., — разом 51.631 зр. 90 кр.
Огонь. В селї Устю, пов. жидачівского, погоріло дня 21 н. ст. липня о 9-ій годинї рано 19 господарств. На ратунок прибули сторожі пожарні і сикавки з заведеня в Дроговижи і Николаєві.
З Трускавця пишуть нам під днем 22 н. ст. липня: Вчера навістила Трускавець і околицю лиховістна туча з градом величини лїскових горіхів і наробила шкоди в засївах і овочах. Урожай ту загально хорошій: збіже красне, садовини много; коби лиш гарна погода, щоби все дозріло і дістало ся в руки. — Гостей в тутешнім заведеню число звичайне. З Русинів гостять тут пп.: инжинір Ганинчак з родиною, проф. Врецьона з женою, судья Заячківскій, о. Товарницкій, п-ї Спожарска, проф. Поляньскій і инші. Не знати, чому тутешне заведенє купелеве не предплачує нїякої ґазети рускої? Инсерат о трускавецкім заведеню читали ми в "Дѣлї", але самого "Дѣла" не бачимо ту, хиба що кождий гость передплачує єго окремо для себе. — Гість.
Голуби почтові. З Будапешту, з тамошного краєвого товариства для годівлї голубів, вислано 28 голубів почтових до Перемишля. З Перемишля випущено их о 5 год. 30 мін. рано, і вже першій голуб появив ся в Будапештї о 11 год. 29 мін. в полудне. Так отже 560 кільометрів перелетїв в 359 мінутах, і принїс з собою лист, довгій 5 сантм. а широкій 3 см., котрий в дутцї від пера, привязано єму до одного з пер в хвостї.
Дрібні вісти. До льосованя з фондації Винк. Лодя Пониньского для ремісників приступило 1008 кандидатів. Першу премію в квотї 882 зр. вильосував Кароль Виньковскій, родом з Незнанович, челядник тапіцирскій; другу 735 зр. Кароль Шпиля, род. зі Львова, челядник шевскій; третю 588 зр. Іосиф Цюман, род. з Підкаменя, челядник ковальскій, а четверту 441 зр. Александер Крицишин, род. з Підкаменя, челядник кравецкій; всї они суть у львівских майстрів. — Греко-кат. комітет парохіяльний в Милованю, пов. товмацкого, одержав від цїсаря 50 зр. підпомоги на внутрішнє устроєнє церкви. — Ґр. Стан. Тарновскій, професор краківского університету і член краєвої ради шкільної, зложив до рук референта адміністраційного сеї ради, сов. Ласковского, 1200 зр., с. є. свою платню яко член ради шкільної, на підпомогу вдовиць і сиріт по учителях шкіл народних. 