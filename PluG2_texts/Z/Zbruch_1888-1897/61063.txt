◦ ◦ ◦ ◦ ◦ ◦ ◦ ◦ ◦ ◦

Наша Редакція складає на сїм місци щиросердечну подяку всїм Впов. Приятелям своїм Передплатникам і Читателям, котрі з нагоди вчерашного дня "Нового Року" памятали о нас і почтили нас благожеланями і письмами признаня та заохоти до дальшого труду для справи народної. Сердечне спаси-Біг всїм і кождому з-осібна! Красшої нагороди за труд наш і не може бути, як щира симпатія публики з нашим трудом для святої нашої справи народної!
Руске товариство асекураційне "Днїстер" займає що раз більше увагу руских патріотів на провінції. Ухвала на соборчику священиків деканата перегиньского викликує всюди щиру симпатію.
Дирекція поліції — як доносить Gazeca Lwowska — сконфіскувала нинї брошуру д-ра  Антоневича п. заг. "Політика Галицкой Руси".
Громадяне місточка Войнилова (в повітї калускім) вислали на руки посла Юліяна Романчука петицію до ради державної, домагаючись реформи ординації виборчої в тім напрямі, щоби всїм управненим до голосованя в курії меншої посїлости служило право безпосередного вибору так, як служить оно всїм управненим до голосованя в других куріях. Петицію підписало 72 господарів і місцевий о. парох. Між підписями знаходять ся имена поважнїйших міщан з родин Дурбаків, Самотовків, Рудих, Белеїв, Гаджаровского, Ковалїв, Борисиків, Дуркалів, Баранівских, Юрочків, Туреликів, Гречухів і других.
Намістник ґр. Бадені, перебуваючій тепер у Відни, був дня 11 н. ст. сїчня на приватній авдієнції у цїсаря. Авдієнція тревала більше як годину.
Видїли повітові а комісії асентерункові. До Neue freie Presse доносять, що по причинї одного спеціяльного случаю рішив видїл ради повітової в Самборі не висилати від тепер до комісій асентерункових нїякого свого делєґата, бо делєґати такі не мають в тих комісіях нїякого впливу і значіня. О тім рішеню повідомлено всї прочі видїли повітові в Галичинї. Отже львівскій видїл повітовий заявив тепер, що було би невідповідним зрікати ся права, хоч би навіть і плятонічного, і рішив звернути ся до кола польского у Відни, щоби оно постарало ся о зміну устави войскової з дня 11 цвітня 1889 в тім напрямі, щоби делєґати тїл автономічних в войскових комісіях асентерункових мали право голосу при рішаню внесених реклямацій та щоби их уваги при поборі войсковім були записувані до протоколу.
Забобони. Хмарники в наших гірских і підгірских селах ще не перевели ся а причина того темнота і брак просвіти у селян. Одним з таких хмарників єсть і Илько Петрів в Новици, повіта калуского. Сими днями збирав він в селї по горнцеви збіжа від нумеру за те, що в лїтї "розганяв хмари і відвертав тучі". Всї селяне без виїмки давали єму збіже, а що Новиця числить шістьсот кількадесят нумерів, то наш хмарник може безпечно не дбати на своє господарство і жити вигідно чужою працею. 