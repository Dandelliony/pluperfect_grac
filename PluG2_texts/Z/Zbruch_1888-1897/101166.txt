◦ ◦ ◦ ◦ ◦ ◦ ◦ ◦ ◦ ◦

Загальний збір товариства "Руслан", опікуючого ся бідною молодежію рускої ґімназії у Львові, відбуде ся дня 1 [н. ст.] падолиста с. р. о годинї 10-тій перед полуднем в сали V-ої кляси ґімназії академічної [на II. поверсі] з отсею проґрамою: 1) справозданє з дїяльности видїлу, 2) справозданє касієра, 3) справозданє контрольної комісії, 4) вибір нового видїлу і голови, 5) внесеня видїлу і внесеня членів. — До численної участи запрошують Вп. пп. членів именем видїлу: А. Тороньскій голова. О. Макарушка заст. секретаря.   Престіл православного митрополита в Чернівцях має бути обсаджений вже в перших днях падолиста. Одна з черновецких часописей довідує ся [як пише, з найлучшого жерела] що митрополитом буде именований дотеперішний ґенеральний вікарій і завідатель епархії о. Аркадій Чуперкович, а доданий єму буде яко ґенеральний вікарій архимандрит Иларіон Филипович, теперішний игумен монастиря в Сучавици. В складї консисторії мають також наступити зміни. На емеритуру мають перейти архимандрити оо. И. Цуркан і Вас. Иліясевич.   Стан холєри в Галичинї дня 23 с. м. в прирівнаню до дня попередного змінив ся о стілько: В Бишові пов. сокальского занедужала одна особа, отже остає в лїченю двох недужих. В Тернополи подужало двоє, захорувало двоє, отже остає в лїченю три особи. В Воли мазовецкій терноп. пов. занедужало двоє, отже остає в лїченю троє. В Малові пов. теребов. захорувала одна особа, одна подужала, одна умерла, отже остає в лїченю дві особи. Взагалї: захорувало шість осіб, подужало троє, умерла одна особа, а остає в лїченю 26 осіб. — Дня 19 с. м. йшов муляр з роботи коло зелїзницї в Острові повіту тернопільского до Козлова; в дорозї занедужав і коло ям з бараболями в селї Довжанцї умер. Єсть велика имовірність, що помер на холєру.   Великій пожар лучив ся вчера вечером десь недалеко Львова, як свідчила о тім сильна кровава луна. Кажуть, що згоріло село Жидатичі, але докладнїйші вісти ще не наспіли.   Похорон бл. п. Антонія Чапека, секретаря львівского головного Заступництва Банку взаїмних обезпечень "Славії", о котрого траґічній смерти донесли ми вчера, відбуде ся в суботу 26 с. м. о 4-ій годинї з полудня з дому під ч. 8 при улици Оссолиньских на кладовище Стрийске. Покійний Антоній Чапек за весь довгій час свого пробуваня у Львові тїшив ся симпатією серед всїх, що єго знали. Був се горячій патріот ческій, славянофіл, чоловік освічений [в молодших роках був журналістом і редактором двох провінціональних часописій в Чехії] а в обходї з людьми визначала єго лагідна вдача.   Мантїї. Недавно пробуло до Львова з Царства польского подружє з хорошим шляхотским назвиском та й з огладою товарискою і незадовго уміло поробити широкі знакомости. Приглянувши ся тутешній біднотї, поклали собі по змозї причинити ся до здвигненя промислу краєвого. Зачинаючи від малого, заложили у Львові дві пральнї, але незабаром бракло им гроша. Отже приняли собі касієрку, розуміє ся, за кавцією, і не нагадуючи ся довго, вложили сю кавцію в "промисл краєвий". Коли-ж і се не на довго им помогло, почали оглядати ся за спільниками. І найшлись добродушні люде котрі повірили им свої гроші. Тогдї паньство К. — бо сею буквою починає ся шляхотске назвиско мантїїв — щезли зі Львова, лишаючи обі пральнї і вязанку хороших слів о промислї краєвім. Розписано за ними гончі листи і вкінци удало ся прихопити их в Празї. Тепер в арештах поліційних у Львові роздумують дальше о галицкім промислї краєвім...   Приязнь гранична між офіцирами россійскими а австрійскими входить що-раз більше в моду. Перед тижднем цїлий віддїл кінницї россійскої вибрав ся з Каменця подільского через границю до Боян, щоби зложити візиту стоячим тут офіцирам полку гузарів имени Вел. князя Владимира. Гостї були офіцири козаків доньских, кубаньских і турецких, артілєрії кінної і сторожи граничної. Гузари приняли их дуже гостинно, опровадили по касарнях і стайнях, а вкінци запросили их на перекуску, котру урядив командант стації ротмістр Пахнер. Гостї та господарі, правда, мало що між собою говорили, не могучи порозуміти ся, але недостачу слів заступило вино. Були також взаїмні тоасти.   Дрібні вісти. Презідент львівскої апеляції А. Тхуржницкій візитує суди на Буковинї, а на нинї надїють ся єго з Сучави в Чернівцях. — І. Лір, директор почт і телєґрафів в Чернівцях, перенесений до Инсбрука. — Вчера около 1-ої години в ночи застрілив ся в огородї Єзуїтскім якійсь жовнїр.   Дѣло 