Роковини.

У Львові, дня 8 (20) лютого 1890.
Нинї день памятний для народів австрійско-угорскої монархії: сотні роковини смерти цїсаря Іосифа II. Нема ще десять лїт, як Русини австрійскі обходили 100-і роковини вступленя на трон того незабутного монарха. Обхід той був світлий, величавий: по церквах правлено служби Божі, а у Львові відбуло ся, заходом пок. Барвіньского, перше всенародне віче руске. В проповідях, в ґазетах книжочках популярних, відчетах, особливо на світлім вечерку в Народнім Домі, поминали Русини горячими словами заслуги великого монарха для селяньства, для цїлого руского народу і для всеї людскости.
Нинї тихо, нїяких обходів, нїяких торжеств. Однак не тому, що Русини забули на свого добродїя. Але рускій нарід занятий нинї своєю нуждою і своїм горем. Всюди нужда, декуди і голод — то матеріяльна сторона нинїшного положеня галицких Русинів. А моральна сторона — щораз тяжшій гнет теперішної системи, щораз більше визиваюче поступованє наших противників, щораз зухвальша самоволя...
Але власне длятого нехай в нинїшний день хоть на хвилю полетить тужна і вдячна згадка до того володаря, котрий на недолю і потреби народу мав бачне око, тепле серце і кріпкі руки, котрий в часї голоду не тілько визначив запомогу, але і пильнував справедливого єї роздаваня, котрий селяньство піддержував против шляхти, котрий Русинів брав в опіку против Поляків, і взагалї слабших хоронив против сильнїйших.
Три тижднї тому була знов инша річниця, смерти архикнязя Рудольфа, наслїдника трону в австрійско-угорскій монархії. І та річниця буде памятна для Русинів. Рускій нарід вправдї не міг ще зазнати прихильних дїл від згасшого в молодім віцї цїсаревича, котрий не вступив єще на престол анї не участвував в управі держави. Але зичливі, сердечні слова єго для Русинів, єго поважанє для руского язика і письма, для тисячлїтної культури рускої бодай на хвилю повіяли тепленьким леготом на нашу студену долю, і тяжку теперішність лагодили надїєю на лекшу будучність.
Яка-небудь нас чекає доля, куда-небудь кине нас судьба, память на дізнану зичливість нїхто нам не видре в серця. Суть люде і народи, котрі тілько лихе памятають а забувають на добре, котрі мстять ся за кривду а не відвдячують ся за добродїйство. Русини уміють бути і вдячними, і дали докази того. А чим менше зазнали добра, тим глубше оно врило ся в их памяти. 