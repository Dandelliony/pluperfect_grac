Про гіперпродукцію интеліґенції

говорено всюди богато а деякі круги старали ся сю мниму хоробу часу спинити різними способами. Найбільше говорено о тій справі в Нїмеччинї, думали бо загально, що в народї званім колись народом фільософів, а тепер підофіцирів, плодять ся доктори, як гриби по дощи. Сам цїсар Вільгельм II говорячи в комісії шкільній нїмецкого парляменту, виступив остро против "пролетаріяту интеліґенції". Тимчасом найшов ся учений, економіст Конрад, котрий по совістних дослїдах над просвітою в Нїмеччинї оголосив результати своєї працї в Jahrbücher für Nationalekonomie und Statistik. З обчислень Конрада виходить, що на 100.000 мешканцїв єсть студентів університету (не вчисляючи студентів богословя): в Бельгії 82.3, в Норвеґії 76.6, в Швеції 57.3, в Австро-Угорщинї 55.9, в Швайцарії 50.4 мужчин а 5.2 женщин, в Италії 51.3, в Нїмеччині 48.1, в Данії 47.1, в Голяндії 45.4, у Франції 42.6. Статистика отже виказала, що Нїмеччина не стоїть на передї під взглядом університетскої молодїжи, а що більше: з обчислень статистичних виходить, що Бельґія, Норвеґія і Швеція, краї, перетяжені образованєм університетским, стоять матеріяльно і морально о много висше від Нїмеччини і длятого нїхто в тих краях не хоче спиняти фреквенції шкіл. Результати обчислень Конрада, доказують також, що фреквенція університетів росте не в Нїмеччинї анї у Франції, але власне в тих трех супокійних краях. 