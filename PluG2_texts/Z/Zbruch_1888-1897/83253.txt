◦ ◦ ◦ ◦ ◦ ◦ ◦ ◦ ◦ ◦

Руске касино в Стрию уряджує на дохід будови руско народного театру і потерпівших від повени дня 3 н. ст. жовтня у власнім льокалю вечерок з танцями, на котрий запрошує Вп. Земляків враз з их родинами до як найчисленнїйшої участи. Вступ від особи 1 зр., білет для родини 3 зр. Початок о год. 8. Упрашає ся панї о скромні тоалети. — Окремих запросин не розсилає ся. — В имени видїлу — Ив. Вахнянин, господар.   В окрузї Сокаль-Жовків-Рава, де опорожнив ся мандат по смерти о. Брилиньского, починають уже говорити о кандидатурах — і виринають имена проф. Наталя Вахнянина, д-ра Короля і — холмчака о. Грушкевича з Куликова, котрого висуває партія Русинам противна. Центральний польскій комітет виборчій при нагодї, як ставив оногди кандидатуру кс. Пастора, обговорював уже [!] і справу кандидатури в окрузї сокальскім, але не постановив ще нїчого.   Посол проф. Олександер Барвіньскій обходив вчера в тїснім кружку родини і найблизших своїх товаришів 25-ті роковини своєї служби і працї в званю учительскім. Серед щирого настрою, якій панував серед участників того, так сказати, тихого обходу, товариші посла Барвіньского, свідки 25-лїтної єго незвичайно совістної працї на поли вихованя молодежи шкільної а рівночасно і працї писательскої, сердечно бажали єму як найкрасших успіхів нового важкого труду, якій єго жде на поважнім становищи члена краєвої ради шкільної.   Про дальшу подорож намістника пише ґазета урядова: Намістник оглядав з великим занятєм важнїйші предмети будови зелїзницї Станиславів-Вороненка, котра мимо відходу одної четвертої части робітників поступає дальше, а між иншими оглядав роботи около будови мурованого мосту над Прутом понизше водопаду в Ямній. Довжина середного луку того моста, збудованого з тесового каменя, виносить 65 метрів. В присїлку Острів відвідав намістник трех робітників уміщених в холєричнім шпитали підприємства будови зелїзницї; робітники заняті при будові шляху устроїли намістникови овацію, підносячи оклики в єго честь. Попращавши ся в Дорі з совітником лїсовим Косиньским, удав ся намістник до Добротова, де застав старосту з Надвірної Галецкого і експонованого там лїкаря д-ра Руднера. Відтак виїхав до повіта коломийского на Иванівцї до Шепаровець. Між Шепарівцями і Коломиєю упав один з коней запряжених до поїзду, в котрім сидїв намістник і падаючи зломив дишель воза. Мимо проволоки прибув намістник перед шестою годиною на передмістє коломийске найбільше навіщене пошестію і оглядаючи доми закажені пересвідчив ся, що изоляція і десинфекція добре переведені. Оглянув ще в товаристві совітника намістництва і старости Банковского, а також д-ра Баржицкого, лїкаря повітового д-pa Рознера і бурмістра, роботи около осушеня багон на тім передмістю, відтак удав ся повозом до бараку холєричного, виставленого коштом 4000 зр. громадою міста Коломиї, де відвідував недужих і оглядав подрібно шпитальні урядженя. Висказавши всїм числено зібраним функціонарям правительственним і міским своє признанє, виїхав до міста, оглянув новий гарний будинок каси ощадности, а відтак удав ся до староства і перебув вечер у пп. Баньковских в товаристві инспектора санітарного д-ра Баржицкого, д-ра Рознера і комісаря повітового Поглодовского. Цїла дорога, яку намістник в сїм дни переїхав кіньми виносить 86 кільометрів. О годинї 10-ій вечером заїхав намістник перед дворець зелїзничій, приймив представленя урядників всїх властей, розмавляв з бурмістром Асланом, а відтак відведений старостою Баньковским удав ся до свого ваґона на супочинок. О годинї 2-ій в ночи виїхав намістник до Львова, де станув в суботу рано.   Кара за "візію льокальну". Судья з Заставни Маркил Туряньскій, переводячи в певній справі цивільній візію льокальну в Чорнім Потоцї, допустив ся провини з §§.331 і 496 з. к. Именно судья п. Туряньскій словом і дїлом обидив пізваного Илька Безручака, викрикуючи: "Ходи но злодїю, вкрав-єсь!" та копнув єго два рази в бік. Оногди відбулась в тій справі карна розправа в міско-делєґованім судї в Чернівцях. Деякі свідки, именно війт з Чорного Потока, не бачили, щоби судья копав ногами Безручака, але були знов такі свідки, що потвердили своїми зізнанями факти наведені в актї обжалованя. Судья Маєр оголосив вирок, засуджуючій п. Туряньского на три днї арешту, взглядно на 30 зр. кари і на заплату коштів судових. Заступник судьї Туряньского, д-р Функенштайн, зголосив відклик против вироку.   Ревізія і арештованє. З порученя брідского староства відбула ся дня 14 н. ст. вересня ревізія у селянина Ив. Карчемного в Гаях старобрідских. При ревізії не найдено нїчого, однако Карчемного арештовано, яко підозріного о еміґраційні аґітації.   Непорядки на державних зелїзницях. Дня 28 н. ст. серпня відорвало ся за Чортковом кілька ваґонів з рінею, а що поїзд ишов в гору, то ваґони пустили ся назад з страшною скоростію. З робітниць, що сидїли в послїднім ваґонї випали три дївки і потерпіли такі тяжкі ушкодженя, що одна померла по двох днях, а дві другі лежать небезпечно недужі. — На тім самім шляху, на стації Калинівщина, переїхав сими днями поїзд селянина. Нещастний погиб на місци.   Величезний проєкт. В Россії повстав проєкт поглубити море Азовске. Як звістно, се море дуже мілке і длятого мало пригідне до мореплавства, а мілке оно з тої причини, що вся вода, яку вливають до него ріки, відпливає зараз до значно низше положеного моря Чорного проливом Керчу. Отже між россійскими инжинєрами повстала гадка, щоби сей пролив, широкій на одну версту, відповідно звузити, так щоби рівень води в мори Азовскім, що тепер о стопу висшій від рівени води в мори Чорнім, піднести ще більше і тим способом цїле море Азовске зробити пригідним до мореплавства. Крім того задумують використати збільшений спад води в проливі до обертаня турбин, а их рух перенести до машин динамо-елєктричних, витворювати в тих машинах елєктричність і тою силою освітлювати всї міста над морем Азовским і на півострові Кримскім.   Дрібні вісти. На навіщених повенею зібрав доси львівскій комітет ратунковий 16.032 зр. 54½ кр. — В Кракові помер Адам Милашевскій, бувшій директор театру, на тиф плямистий. — Дня 8 н. ст. жовтня відбуде ся в Козлові повіта бережаньского вінчанє п. Евгенія Свистуна окінченого богослова з панною Емилією Бачиньскою дочкою тамошного пароха.   Дѣло   