◦ ◦ ◦ ◦ ◦ ◦ ◦ ◦ ◦ ◦

Ток елєктричний з дротів трамваю елєктричного у Львові спалив оногди пожарні прилади на міскій огневій вартівні і попарив одного помпієра. Причиною сеї пригоди єсть нерозважне перехрещуванє дротів трамваю з телєфонічною сїтею міскою. Можна побоювати ся, що в часї зливи, або єсли би одні дроти зіткнули ся з другими, ток елєктричний перейде на дроти телєфонічні і викличе яку катастрофу.   Женщини на університетї. Nowa Reforma доносить, що в Кракові внесло 49 кандидаток просьби о позволенє слухати викладів на тамошнім університетї. Крім кількох кандидаток, що хотять студіювати медицину, всї прочі хотять вступити на видїл фільософічний.   Загальні збори радикального товариства політичного "Народна Воля" відбудуть ся дня 19 н. ст. червня т. є. ві второк по Зелених святах.   Часова вистава овець і безрог при краєвій виставі у Львові скінчить ся, як звістно, завтра, т. є 12 н. ст. червня. Передвчера роздїлено слїдуючі нагороди за виставлені окази: За тонко-вовнисті вівцї одержав почетний дипльом товариства господарского львівского і рільничо-господарского краківского центральний заряд дібр галицких ґр. Ром. Потоцкого; за вівцї з вовною до чесаня одержав лист похвальний бар. Юл. Бруницкій з Верчан; за вівцї мясні признано: почетний дипльом дирекції вистави ґр. Стан. Сїменьскому-Левицкому з Павлосева; срібний медаль товариства господарского ґр. Людв. Водзицкому з Тичина і Як. Ромашканови з Городенки; лист похвальний Яц. Кешковскому з Луки над Тарнорудою. — За свинї розплодові признано нагороди: почетний дипльом товариств господарских у Львові і Кракові Казим. Вікторови з Заршина, почетний дипльом дирекції вистави ґр. Станиславовій Баденьовій з Радехова, срібні медалї державні: Ив. Бертемиліянови Браєрови з Суховолї, Ив. Соловієви з Боратина, Брон. Лянґови з Вечерок під Мостами; — за свинї опасові признано: 1) срібні медалї товариства господарского: Стеф. Ирсаєви з Липник, Казим. Вікторови з Заршина, Ив. Соловієви з Боратина; 2) державні медалї бронзові: ґр. Станиславовій Баденьовій з Радехова і Алекс. Кшечуновичеви з Болшовець; 3) медаль бронзовий товариства господарского Володисл. Бориславскому з Черновець; 4) листи похвальні: Володисл. Бориславскому з Черновець і Брон. Лянґови з Вечерок. Крім того одержали: срібні медалї товариства господарского Стеф. Ирсай з Липник під Мостисками, Ив. Бертемиліян Браєр з Суховолї, Ад. Ноель з Созалївки; державні медалї бронзові: Алекс. Кшечунович з Болшовець, Ив. Соловій з Боратина і Стеф. Ирсай з Липник, а листи похвальні: Брон. Лянґ з Вечерок і Ив. Бертемиліян Браєр з Суховолї.   Торговля раками прибрала в Чернівцях величезні розміри. Торговцї висилають що день множество кошів з раками до Відня і Берлина, а менші раки продають на черновецкім торзї. Однако з уваги, що богато раків продає ся неживих і що з тої причини лучило ся вже кілька случаїв занедужаня, зарядив фізик міскій, що лиш ті раки можуть бути продавані на торзї, котрі перед тим огляне міскій лїкар.   Холєра появила ся також на Буковинї, а именно занедужали на неї дві особи в Самушинї, кіцманецкого повіта. Краєве буковиньске правительство вислало до Самушина лїкаря і зарядило всякі можливі міри, щоби спинити дальшій хід пошести. — Wiener Abendpost пише про холєру в Галичинї: Дня 7 н. ст. червня померла в Борщеві одна особа на холєру, в Бурдяківцях того-ж повіта лучило ся одно занедужанє. В політичнім повітї Залїщики, в громадї Залїщики, занедужали дві особи, в тій самій родинї, серед підозріних познак і обі померли. — Der deutsche Reichsanzeiger доносить про холєру в Нїмеччинї: В послїднім тиждни сконстатовано в Мисловицях, в Горішнім Шлезку сїм случаїв занедужаня на холєру, з котрих шість скінчило ся смертію. Також в Шильнї померло на холєру двох робітників і син одного з них. Заряджено зараз средства охоронні і заведено сторожу на Вислї. Reichsanzeiger додає, що ті случаї не означають небезпечности, та що властям удасть ся имовірно здержати розширенє пошести.   Дѣло 