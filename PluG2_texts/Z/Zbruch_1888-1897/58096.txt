"Руска орнаментика. Антонина з Ливчаків. Львів 1891."

Заповіджена давнїйше "Руска орнаментика" вже вийшла з літографії А. Пришляка. В окладинцї в мережаними берегами находить ся 16 великих картонів з грубого паперу, а на них вилітоґрафовані дуже старанно прерізні взірцї. І так на 6 картонах маємо рускі букви великі і малі, але на кождім картонї суть они иншого рода: простолінійні, ґотицкі і т. п., всї дуже гарні. Для вигоди суть також у збірнику латиньскі і нїмецкі букви, арабскі і римскі числа, та подвійні букви і моноґрами. Відтак на кількох картонах нарисована орнаментика до вишиваня: галузки, мотилї, птицї, якори, герби, картини і т. п., а найбільше єсть мережок і то наших чисто-руских (як н. пр. на картонах 13, 14, 15 і 16). Робота в хрестики. Взірцї виконані одною краскою, темно-синьою, мимо того зараз на них пізнати, де треба давати иншу заполоч. Вже-ж було би лїпше, коли би взірцї були виведені красками як кієвскі та львівскі виданя нашої орнаментики, тілько-ж таке виданє було би дуже дороге, а тим самим і неприсутне для більшої части нашого жіноцтва. А так се виданє незвичайно дешеве (коштує лише 1 зр.) і може єго набути кождий, хто рускою орнаментикою занимає ся. Виданє се не лише може бути добрим підручником для кождої женщини при домашних жіночих роботах, але й для учительок, котрі по школах учать дївчат жіночих робіт. Коли чужосторонні люде заинтересувались так нашою орнаментикою (н. пр. у Празї, а свого часу і в Лондонї), то тим більше ми повинні про єї дбати і не соромитись носити платє з нашою орнаментикою. А то звістно, нераз нарікають на се, що на вечерках явить ся лише одна-друга панна в народнім строю, а прочі всї убрані після моди. Єсли причиною сего була недостача взірцїв, то згадане виданє може в значній мірі сему запобігти. Панї Антонина з Ливчаків поклала велику заслугу, видавши сю орнаментику, і певно кождий вискаже за се повне признанє, так як се ми робимо на тім місци. 