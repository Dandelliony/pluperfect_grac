◦ ◦ ◦ ◦ ◦ ◦ ◦ ◦ ◦ ◦

Здоровлє Преосв. епископа Юліяна Куїловского значно полїпшило ся, і як доносять, поверне епископ з Ненадової по чотирох тижднях до Станиславова.   З Комаряньского пишуть нам: Лїд на Днїстрі вже другій раз с. р. поломило; вода прибуває, притоки Днїстра Верещиця і Бистриця вже виступили з берегів, заливаючи долини та попереривавши місцями комунікацію. — В охрестности хорує дуже худоба і гине на потилицю за для злої паші по тамтого річній повени. Народ бідкає, дорізує хору худобу та й живить ся мясом. Вже тепер починають виганяти конї на пашу, бо нема чим годувати.   Еміґрацїя. Минувшого тиждня виеміґрувало з Черновець, з передмістя Роша, шість міщаньских родин до Америки. Их наклонили до того оповіданя одного міщанина, що недавно вернув з Америки. Хоч им добре дїяло ся, продали своє майно і пійшли глядати раю за Океаном. Щоби не стрітити яких перепон від місцевих властей сїли еміґранти на зелїзничій поїзд не в Чернівцях, а в Лужанах.   Убійство і самоубійство. З Вигоди коло Долини доносять, що дня 19 н. ст. лютого убив Иван Шенеман, робітник при тамошнім тартаку жінку свою Юлію двома вистрілами з револьвера, а відтак сам себе застрілив. Обоє померли сейчас. Лишило ся по них троє сиріт, з котрих найстарша дочка має 7 лїт. Иван Шенеман лишив письмо на 6 аркушах паперу з написом: "Причина смерти", з котрого виходить, що допустив ся подвійного злочину в наслїдок віроломности жени. З причини, що в письмі скомпромітовані деякі особи заряджено судове слїдство.   Зміна власности. Село Тростянець в повітї коломийскім купила від п. Жигм. Задуровича п. Ґроховска.   Крадїж в зелїзничих маґазинах. В суботу скінчила ся в Станиславові 8-дневна розправа карна против пятьох осіб, обжалованих о крадежи або участь в них товарів з маґазинів зелїзниць державних. Шайка вела своє ремісло цїлі два роки дуже зручно; викрадала товари призначені для купцїв, а відтак продавала их в різних місцевостях. Таким способом потерпіла зелїзниця державна шкоду на кілька тисячів зр. По переведеній розправі признав суд присяжних винними: маґазинєра зелїзничого Фібіха і купця Сим. Травба, а трибунал засудив кождого з них на 2 роки вязницї і на 3000 зр. відшкодованя. Прочих обжалованих т. є. жінку Травба, єго шурина, купця Бірера і купця Едельштайна увільнено.   "Анархісти" в Стрию. Якісь невислїджені гульвіси порозсилали сими днями до найбогатїйших жидів в Стрию безименні листи з погрозами, що єсли до означеного речинця не зложать в однім місци, в Ольшинї т. є. в тамошнім парку, жаданих квот, то каменицї их будуть висаджені в воздух. Жидівскі богачі так тими погрозами напудились, що зажадали зараз від староства "ваффенпассів" на револьвери для оборони перед анархістами. На щастє жидів погрози показали ся жартом і доси не лучило ся нїчого незвичайного в тій тихій містинї галицкій, але поліція слїдить за виновниками переполоху між "Исраилем", котрі або хотїли собі зажартувати, або в легкій спосіб прийти до грошей.   Охота дістати ся до вязницї наклонила 30-лїтного селянина з Оришковець Онуфрія Маґеровского до того, що допустив ся крадежи і підпаленя. Дня 1 н. ст. марта відбула ся в тернопільскім судї дотична розправа. Маґеровскій, отець троїх дїтей, признав ся цїлковито до закинених єму учинків, а за причину злочину подав се, що хотїв дістати ся до вязницї і то на довшій час, щоби мати удержанє і притулок перед грізною нуждою. В тій думцї закрав ся до стодоли незвістного єму господаря Як. Скроньского і украв чвертку жита і троха льну а роздумавши, що за сю крадїж жде єго лише мала кара, підпалив комору. По тім старав ся звернути на себе увагу і арештований признав ся до всего. Судї присяжні увзгляднили волю обжалованого, бо признали єго винним, а трибунал засудив єго на 5 лїт тяжкої вязницї, заостреної одноразовим постом в місяци і темницею в роцї.   Дѣло 