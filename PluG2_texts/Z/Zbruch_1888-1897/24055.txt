◦ ◦ ◦ ◦ ◦ ◦ ◦ ◦ ◦ ◦

Справа будови трамваю парового у Львові ще не полагоджена. Рада міска не хоче позволити предприємству зелїзниці Львівско-Белзецкої вибудовати дворець для трамваю парового коло костела св. Анни. На вчерашнім засїданю міскої ради внесла III секція магистрату, щоби дати приреченє, що позволиться вибудовати такій дворець. Міска рада при поіменнім голосованю відкинула се внесенє 28 голосами против 22, мотивуючи, що зелїзниця Львівско-Белзецка переходить з днем 1 липня с. р під управу держави, то певно правительство начне нові переговори з міскою радою. При тій дискусії вчерашній вияснилася квестія шляхів сего парового трамваю. Шляхів буде пять; а то: з двірця трамваю (коло костела св. Анни) на Підзамче, з Янівского на дворець зелїзниці Черновецкої а відтак по над Пелчиньскій став на Стрийске, де стане другій дворець трамваю, і улицями Стрийскою та Паньскою на Личаків. Переговори розбиваються також і тому, що предприємство трамваєве не хоче контрактово зобовязатись, побудовати в цілости згадані шляхи трамваю.
Жандарми обікрали свій постерунок. В Терешенах на Буковинї обікрав хтось касу постерунку жандармерії на 275 зр., підваживши шуфляду каси; такій був рапорт жандармерії. Довшій час не можна було вислїдити злодїя, аж начальник постерунку з Теребестє зїхав на місце злочиньства і там слїдячи, набрав пересвідченя, що таки самі терешеньскі жандарми обікрали свою касу. Повідомив о тім ритмайстра жандармерії в Чернівцях, а сей зїхавши до Терешен, казав увязнити вахмайстра Зуруля і постенфирера Боднара.
Дрібні вісти. В Перемишли помер д-р Август Крупиньскій, кандидат адвокатскій; покійний мав загальне поважанє, тому на похоронї зібралися численно мешканці Перемишля а співав хор питомців під управою о. Копка. — Місто Кретинга, пов. росеньского в Россії погорїло до тла; шістьсот домів і всї уряди погорїли а в огні погибло много людей. — В Ивоничи було гостей, що зїхались до купелїв, від 15. мая до 23. червня 190 родин, а 433 осіб.  