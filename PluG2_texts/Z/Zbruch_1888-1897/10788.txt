Впр. о. Стефан Качала – В рускій єпархії Мукачівскій – Людність у Львові – Золотий хлопець – Почтові голуби в цїлях войскових.

Впр. о. Стефан Качала  из Шельпак у власноручно писанім листї доносить нам, що здоровлье єго поправилось. Дїлимося тою радістною звісткою з нашими Вп. Читателями, будучи певними, що она урадує кождого щирого Русина. Рівночасно прислав о. Стеф. Качала для бідних учеників рускої гимназії дар 10 зр., для „Шкільної Помочи“ 10 зр. і на церковь в За- лїсю 5 зр.
В рускій єпархії Мукачівскій говорить в 280 парохіях тілько по руски 322.072 душ, в 68 парохіях 70.182 руским і мадярским язиком, в 28 парохіях 33.727 душ виключно по мадярски, в 1 парохії з 1141 душ по руски і по румуньски, а в 1 парохії з 751 душ язиками руским, мадярским і румуньским.
Статистичні ті числа виняті з Шематизму епархії Мукачївскої за 1888 рік, де заведено той практичний лад, що при кождій парохії означено, якого язика нарід уживає. З сих чисел можна виснувати заключенє, що мадяризація обняла в цїлости 33.727 Русинів в 28 парохіях, а в половинї 70.102 душ в 68 парохіях, разом над 100 000 людей. Супоставивши сему числу 322.072 душ чисто руских, виходить, що четвертина населеня руского в епархії мукачївскій підлягла впливови мадярского елементу. З другої сторони показуєся знову, що для румунизації Русь угорска не єсть доступна, яко висше культурна. Як би ще були під рукою такі статистичні дані з епархії Пряшівскої, тогдї можна-би мати докладний образ, о скілько Русь угорска підлягла доси посторонним впливам, мадярскому на полудни, румуньскому на всходї, а словацкому на заходї. Були-би се докладнїйші дані від тих, які подала нам урядова конскрипція мадярска, в котрій всїх дїтей-немовлят не причислено до нїякої народности. Рівно-ж цїкаві були-би дати з Руси в Банатї.
Людність у Львові. В першім чвертьроцї р. 1888 уродилося 1141 осіб, а то: гр.-кат. 197, рим.-кат. 590, вірменин 1, протестантів 10, жидів 343. Померло в тім часї 967 осіб, а то: гр.-кат. 193, рим.-кат. 539, вірменин 1, протестантів 15, жидів 219. Супружеств було 267, з того припало на гр.-кат. 50, на рим.-кат. 136, єванг. 6, гр.-всхідне 1 і на жидів 74.
— Зміна віроїсповідань у Львові в роцї 1887. Всїх, що змінили віроїсповіданє, було 66. З рим.-кат. на євангелицке віроїсповіданє перейшло 5 осіб, безвіроїсповідними заявились 2 особи. З гр.-кат. на рим. кат. перейшло 10 осіб, на гр.-орієнтальне 1, на євангелицке 1 особа. З вірмено-кат. на рим.-кат. 1 особа, так само з гр.-орієнтального. З євангелицкого віроїсповіданя перейшло на рим.-кат. 14 осіб, один безвіроїсповідний заявивсь рим.-кат. Найбільше було неофитов. Взагалї приняли віроїсповіданє рим.-кат. 22 жидів, гр.-кат. З, євангелицке 4 а гр.-орієнтальне 1 жид.
Золотий хлопець. Нераз можна бачити, як ходять по Львові золоті хлопцї, прибрані як найкрасше після найновійшої моди та ловлять гави. Один з таких паничїв сїв до отвертого трамваю і вибрався на раки за рогачку Жовківску. Заложив ноги, щоби можна бачити єго нові мешти і червоні скарпетки. Підчас їзди присїв шевчик на ступнї трамваю, щоби і за дармо переїхатись, і придивитись черевикам панича. Не сподобалося се мабуть золотому хлопцеви, бо копнув шевчика в груди. Шевчик хопив в тій хвили панича за ногу, стягнув черевик і махнув в світ. Зробився крик, пустилися здоганяти шевчика, але і слїду по нїм не лишилось. Золотий хлопець сїв чим скорше до фіякра і замість на раки, завернув домів.
Почтові голуби в цїлях войскових. Зі стації почтових голубів в Подґуржу під Краковом випущено дня 7. н. ст. червня о год. 1О. з-рана 16 голубів ляйшнерских до Шенберґа в Мораві. Мимо непогоди прилетїв першій голуб о год. 1 мин. 50 до Шенберґа а о год. 2-гій ще три голуби. Після заявленя знатоків має се бути дуже добрий успіх. Краків віддалений від Шенберґа 210 кильометрів в воздушній линії. 