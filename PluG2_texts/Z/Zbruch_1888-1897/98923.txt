◦ ◦ ◦ ◦ ◦ ◦ ◦ ◦ ◦ ◦

  Засїданє математично-природописної секції Наукового товариства им. Шевченка відбуде ся в пятницю 12-ого с. м. о годинї 7-ій вечером в комнатах товариства [Ринок н-р 10]. На порядку дневнім справа термінольоґії фізичної.   П. Микола Левицкій, артист співак, знаний з сегорічних виступів в польскій опері у Львові і на вечерках в память Т. Шевченка у Львові і в Стрию — доповняє тепер науку співу в Медіолянї у професора Fel. Pozzo. Позаяк львівскій Przegląd подав був хибно, що учителем п. М. Левицкого єсть п. Paetzo і з того вийшло баламутство, то проф. Pozzo надіслав до Przegląd-y письмо такого змісту: "Впов. Пане Редакторе Przegląd-у! В Вашій пов. часописи, як довідав ся я, було подано, що артисти-тенори пп. Apostollo, Sabateri, Okilio і Moretti суть учениками п. Paetzo. Уважаю за свій обовязок повідомити Вас Впов. Пане, що всї повисше згадані артисти були і суть ще до сего часу моїми учениками, а також і се, що тепер п. Микола Левицкій зі Львова побирає науку співу під моїм проводом, робить знамениті поступи і без пересади можу сказати, що має перед собою дуже красну будучність, єсли розпочаті студії доведе до кінця з такою самою ревностію як до сего часу. Уважаючи на репутацію моєї від давна знаної школи, упрашаю Вас Вп. Пане о ласкаве уміщенє в своїм пов. письмі сего спростованя. — З поважанєм Fel. Рozzo."   Фабрика калїк-волоцюг. Сими днями відбула ся у Львові перед звичайним трибуналом карним розправа против шайки обманцїв, котра, підроблюючи документи і свідоцтва громадскі, розсилала по краю хлопцїв і дївчата з підробленими документами, а ті, удаючи калїк і неспосібних до працї, витуманювали від милосердних осіб гроші, котрими відтак дїлили ся з обманцями. Головну канцелярію тої фабрики глухо-нїмих, епілєптиків і погорільцїв відкрив аґент поліції Ґінсберґ в мешканю Давида і Ройзи Ерльштайнів у Львові. Найдено там підроблені печатки громадскі міст Миколаєва і Нового-Санча а також богато підготовлених свідоцтв. Перед трибуналом стала Давид і Ройза Ерльштайни, Абрагам Ціпер і Марія Райс з Любачева, Давид Кац, Лейба Цінс з Мостиск, Шайна Гальперн і Мошко Брод зі Львова. По переведеній розправі трибунал засудив Давида і Ройзу Ерльштайнів на 6 місяцїв, Маєра Райса і Давида Каца на 2 місяцї а Шайне Гальперна на 8 місяцїв вязницї.   Запомоги для погорільцїв удїлила презідія намістництва з доходу 2075 зр. 56 кр., зібраного з фестину урядженого заходами панї намістникової в Єзуїтскім огородї у Львові, сим громадам з всхідної части Галичини: громадї Глиняни повіта перемишляньского 300 зр., Підсадки повіта львівского 150 зр., Стоянів повіта каменецкого 150 зр., Байківцї повіта тернопільского 120 зр., Урлїв повіта золочівского 100 зр., Мистковичі повіта самбірского 100 зр., Гординя повіта самбірского 100 зр., Конюшки повіта брідского 76 зр. 56 кр., Рекшин повіта бережаньского 70 зр. і Фирлїїв повіта рогатиньского 60 зр.   Про громовицї з недавних днїв доходять такі дальші вісти: В Турцї, повіта коломийского дня 4-ого с. м. ударив грім в двір посесора Лайзора Бретлєра і спалив цїлий будинок до тла. Як-раз день перед тим відбуло ся вінчанє дочки того посесора і цїла виправа новоженцїв згоріла в огни. Шкода обчислена на кільканацять тисяч; з людей нїхто не потерпів. — Того-ж самого дня в Чернівцях підчас страшної бурі ударив грім в будинок стації Volksgarten і заголомшив жінку стражника Рокштайна, котра в наслїдок того стратила бесїду. Також знищили громи богато стовпів телєґрафічних і ушкодили будинок сиґналовий.   Що стало ся з раками? В Богаткіцях повіту підгаєцкого єсть став, що належить до найбільших в Галичинї. В тім ставі було передними роками раків так богато, що их аж до Прус вивозили і був з того гарний заробок для всїх. Розуміє ся, що й люде уживали раків на прокормленє, а чвертку раків зловити за пів годинки — нїчо було лекшого. Сего ж року стало ся давне диво. Нї одного рака! — кажу нї одного рака нїхто не видїв живого, а сли якій трафив ся, то неживий. Люде з того всїляке віщують — і справдї цїкаве та дивне то явище. I що би то була за причина, що так в однім роцї раки вигинули? Видно — і на них зайшла своя холєра. — Теодор Яницкій.   Дрібні вісти. В Бруксели увязнено сими днями пятьох дуже знатних банкирів за торговлю краденими вартостними паперами. Таких паперів сконфісковано у них на пів міліона. — В Медлінґу в фабрицї обуви застрейкувало 410 робітників з причини, що властитель не хотїв віддалити зненавидженого робітниками управителя варстатів. — В Теплицях мають відбути ся дня 27 с. м. збори акушерок для наради над утворенєм спільної орґанізації. Всїх акушерок в Австрії єсть 18.000.   Дѣло 