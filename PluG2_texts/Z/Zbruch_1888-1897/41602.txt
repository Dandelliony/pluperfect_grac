Пригода наших Впреп. архідіяконів. — Про Борислав.

Нашим Впреп. архідіяконам, відпоручникам Консисторії львівскої і станіславівскої на зборах делеґатів "кулок" в Станіславові лучила ся оногди пригода, вправдї маленька, але могла була статись і неприємною. Послухаймо, що о тім пише наш дописуватель из Станіславова: "В день зборів делеґатів "кулок" аранжери устроїли маленькій "шпас". Намірили мабуть показати зібраним делеґатам і відпоручникам руских консисторій, в якій то спосіб гасить ся огонь (не огонь патріотизму руского, але таки правдивий огонь) і в тій цїли побудували на торговици буду из сухих дощок з старих пак, покрили соломою, в середину також наклали соломи, а точно о годинї 5-ій мав той "будинок" підпалити якійсь палюх, огнева ж сторожа мала надлетїти з міста і гасити. На пять мінут перед 5-ою годиною надійшов один віддїл сторожи, а за ним — як звичайно — посипалась цїла гурма цїкавих жидів. Палюх, побачивши з-далека товпу, підложив огонь. Поломінь бухнула, в одній хвили обняла весь сухій матеріял — і заким сторожа прибула на місце, буда вже спопелїла. Доперва пізнїйше за кілька мінут надбігла сторожа з бочками, сикавками і всякими приладами до гашеня, а за нею і перед нею чвалала гурма цїкавих, піхотою і фіякрами. На самім же передї гнали фіякром наші Впреп. архідіякони Ґотеровскій і Фацієвич. І тут лучила ся така пригода: Один віз з бочкою — в своїм нерозумі — замахнув ся перегнати фіякра архідіяконьского і нещасливо зачепив о задне колесо — відломив вісь з колесом каритки, каритка перевернулась на місци — і лише провидїнє Боже устерегло, що Впреп. архідіяконови Готеровскому при тій цїлій пригодї не стало ся нїчого неприємного. Огню тогдї вже зовсїм не було, сторожа бавила ся сикавками і розганяла жидів та шевских хлопцїв, а делеґати і наші Впреп. архідіякони, не побачивши навіть, як гасить ся огонь, повернули до міста"...  
 Про Борислав так пишуть до Przegląd-у: Відносини між тамошними робітниками, то справдїшне пекло. В копальнях бориславских працює кілька тисяч робітників. Чудуватись треба, що там не розвинув ся соціялізм, бо такі там страшні відносини. Найперше само затрудненє робітника єсть незвичайно небезпечне і житє єго що хвиля загрожене. Бо часто лучає ся, що робітників засипує, або що котел цукне, або горяче жерело нафти попарить і покалїчить робітників, так що они стають на все калїками. При тім заробок від 80 кр. до і зр. 50 кр. денно, відповідно до працї, єсть дуже лихій. Щоби то ще робітник дістав ті гроші до руки, то пів біди, але найперше новий робітник мусить оплатитись касієрови, котрим єсть все жид, за се, що єго зволив приняти до роботи, а касієр відтручує єму се від єго тиждневої платнї. Відтак мусить робітник заплатити касієрови за нічлїг і за харч, котрий мусить у него (касієра) брати, і за горівку так дорого, що єму майже нїчого або лиш кількадесять кр. лишить ся з єго тиждневого заробку. Так бесїдував я з одним робітником а він розказував, що робив в копальнях понад 4 місяцї а тепер вертає домів з 20 кр., бо лиш тілько виплачено єму, по відшибненю за мешканє, харч і горівку. А прецї ті робітники суть по найбільшій части люде жонаті, котрі кілька або кільканацять миль з дому прийшли на заробок a жінки і дїти вижидають на них, якій принесуть заробок, бо инакше помруть з голоду. Додати до таких відносин ще страшну неморальність між робітниками, загальний их упадок моральний, а справдї можна назвати Борислав "галицким пеклом". Жидівским спекулянтам, бо они лиш по найбільшій части суть властителями копалень, не йде о се, що робітник при такій праци і визиску цїлком марнїє, що єго родина погибає, они роблять міліони а о судьбу робітника нїхто не журить ся. А власти що на се? Або не знають, що дїє ся в Борислави або рівнодушно глядять на ті відносини. 