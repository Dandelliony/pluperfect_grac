Русини у Львові.

Після послїдної конскрипції було у Львові з кінцем 1890 року всїх мешканцїв 127.943, а з них 119.352 цивільних а 8.591 войскових.   Після народности було всїх мешканцїв 104.544 Поляків, 9.667 Русинів, 12.162 Нїмцїв і 1.570 инших народностей.   В самім войску було 2.378 Поляків, 3.756 Русинів, 2.193 Нїмцїв а 264 инших народностей.   Між самими цивільними було 102.166 Поляків, 5.911 Русинів, 9.969 Нїмцїв а 1.301 инших народностей.   Після віри і обряду було між самими цивильними 63.777 римо-католиків, 18.271 греко-католиків, 35.092 жидів а 2.212 иншої віри (т. є. 106 православних, 172 вірмено-католиків і 1878 протестантів).   З сего виходить, що 12.360 греко-католиків записало ся яко Поляки. З між жидів вписало ся около 8000 до Нїмцїв, а 27.000 до Поляків.   В народних школах було всїх учеників 12.938, між ними 11.440 Поляків а 1450 Русинів. На жаль найбільша часть руских дїтей ходила до польских шкіл, бо в двох школах руских (в школї вправ і в школї Шашкевича) було що-найбільше 400 дїтей. Лїпше було з Русинами в середних школах, бо на 2929 всїх учеників було Русинів 644, з котрих 451 записало ся до рускої ґімназії.   Дѣло 