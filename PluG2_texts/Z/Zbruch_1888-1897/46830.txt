"Вітрогони". — Кардинал-прімас Іоан Шімор. — "Львівскій Боян".

"Вітрогони"
— коломийки на фортепян укладу Ост. Нижанковского. — Се найновійшій, а з черги XVI-ий випуск одинокого у нас видавництва нотного "Бібліотека Музикальна". Виданє само представляє ся зовсїм гарно. Артистично, а принадно виконаний заголовок, обнятий доокола новою, цїлком оріґінальною руско-україньскою мережкою, робить на око вже дуже миле вражінє. Ноти, відбиті в артистичній робітни літоґрафічній п. Косткевича, чисті виразні і мало що уступають нотним друкарням заграничним. Однак оріґінальна єсть і музика. По оріґінальнім, справдї вітрогоннім вступі, наступає коротка, лагідна, а мельодійна интродукція, впроваджуюча в скочне темпо слїдуючої коломийки. Мотив єї, хоч не конче чисто народний, за те гарно оброблений. Друга і дальші части на-скрізь оріґінальні. Особливо цїкава для наших музиків часть ІІІ-тя писана в ритмі такту 3/4 (!). Четверта часть починаєсь мотивом козачка, так званого "бичок" переходить в мотиви з 1-ої части і кінчить ся presto, коротким а бравурним фіналом. Як бачимо і змістом композиція досить цїкава, тож годилось би при надходячім "танцюристім" сезонї, нашим гарним пяністкам з нею познакомитись! — Дістати можна в Видавництві: ул. Коперніка н-р 36 або в книгарни Ставропіґійскій по цїнї 30 кр. з пересилкою 32 кр. Кардинал-прімас Іоан Шімор.
Всї мадярскі ґазети, пишучи посмертну згадку кардиналови Шіморови, вихваляют єго жертволюбність і патріотизм, бо все умів погодити обовязки князя церкви з обовязками горожанина-патріота. Уродив ся в 1813 р. яко син бідних промисловцїв, в 1836 р. висвятив ся а в р. 1857 став епископом в Раабі. В р. 1867 став архіепископом остригомским і прімасом Угорщини і яко такій коронував в 1867 р. цїсаря Франц Іосифа на короля країв корони св. Стефана. В будучім роцї мали святкувати 25-лїтні роковини єго прімасоства, яко факту, котрий в угорскій исторії не лучив ся від 1412 р. Був добрим адміністратором, тож і побільших в-двоє величезні доходи архіепископства, а живучи ощадно, видавав річно значні квоти на добродїйні цїли, підпиранє штуки, просвіти і будову костелів. В Остригомі (Ґранї) побудовав много величавих костелів, так що се місто називано "малим Римом". Маєток подїлив в завіщаню на три части: для епархії, родини і на добродїйні цїли, а всю готівку в золотї записав папі. — При бальзамованю тїла показалось, що покійний нездужав на инфлюенцу, затовщенє серця і дихавицю. О величинї спадщини — як каже N. fr. Pr. — можна пересвідчитись хоч би з того, що численні особи, призначені до перенятя спадщини рахують безпереривно лиш готівку і від ранку одного дня до полудня другого дня начислили доперва 1½ міліона зр. готівки. "Львівскій Боян".
Ново засновуючим ся співацко-музичним товариством "Львівскій Боян" заинтересував ся ширшій круг наших Родимцїв, тож мило нам на многі запитаня на сїм місци відповісти, що Загальні збори сего-ж товариства відбудуть ся дня 2 н. ст. лютого с. р. в комнатах "Рускої Бесїди" у Львові, ул. Вірменьска нр. 27 I поверх. Сим запрошуємо ще раз всїх музикальних Родимцїв до як найчисленнїйшої участи в сих зборах. Товариство приймає не лише рутинованих і початкуючих співучих сил, але і тих хто грає на якім-небудь инструментї. Розсиланє окремих запросин до кождої музикальної особи єсть майже неможливе, бо годї нам знати, хто именно рад би в члени сего товариства вступити, тож най се завідомленє послужить кождому прихильникови за особисті запросини. Користи з сего товариства припадають не лише дїйстним членам але і спомагаючим, бо заплативши річно 2 зр. мають для себе вільний вступ і можуть набути ще оден білєт по половинї цїни на всї концерти і тим подобні продукциї уряджувані сим товариством. Зголошувати ся в члени "Львівского Бояна" можна вже й тепер на руки основателїв, а в день загальних зборів від години 3-ої по полудни перед розпочатєм зборів. — Основателї. 