◦ ◦ ◦ ◦ ◦ ◦ ◦ ◦ ◦ ◦

Впреосв. митрополит Сильвестер Сембратович виїздить в суботу на посвященє церкви до Сколього. Посвященє відбуде ся в недїлю.
Де-що з статистики ґімназії дрогобицкої за рік 1892. Из справозданя дирекції висшої ґімназії реальної имени Франц Іосифа в Дрогобичи за рік 1892-ій довідуємо ся між иншим: Всїх учеників в ґімназії було при кінци року шкільного 306. Після віроисповіданя: 107 жидів, 103 римо-католиків, 89 греко-католиків і т. д. А матерний язик подало: 211 польскій, 88 рускій а 7 нїмецкій [отже майже всї жиди подали за матерний язик польскій]. З між греко-католиків один не признав ся Русином. На язик рускій записало ся 98 учеників, отже о 10 більше нїж виносило число греко-католиків, а о 11 більше від числа Русинів. Священичих синів було 19, селяньских 37, учителїв народних 11 і т. д., а найбільше було синів капіталістів, промисловцїв і купцїв, бо 73 [очевидно головно жиди]. Бурса св. Ивана Хрестителя в Дрогобичи, истнуюча там від року 1881-го, мала в дни 1 липня с. р. 2.684.74 зр. майна, а в роцї шкільнім удїлила з відсоток капіталу 19 ученикам запомоги на суму 123 зр.
На авдієнції у цїсаря була вчера депутація зложена з пп. кн. Ад. Сапіги, ґр. Стан. Баденього, Августа Ґорайского і бурмістрів Мохнацкого зі Львова і Шляхтовского з Кракова — просити цїсаря, аби приняв протекторат вистави. Цїсар приняв протекторат, обіцяв відвідати виставу, а при тім заявив, що і в 1893 р. приїде до Галичини на маневри.
Зміна часу. Рада міска в Стрию ухвалила на засїданю з дня 14 н. ст. падолиста управильнити від дня 16 падолиста на ново годинники після часу сонїчного. Минувшого року заведено там час середно-европейскій. — Так само і рада міста Перемишля, пересвідчивши ся о непрактичности часу середно европейского, завела знов час сонічний.
Виарендованє Щавницї. Академія наук в Кракові виарендувала вже Щавницю п. Вишневскому, директорови лїчничого заведеня в Ивоничи, на 18 лїт.
Троє дїтей відразу привела на світ Марія Попелева, селянка в Новій Брикули, повіта теребовельского. Двоє дїтей померло до двох днїв, третє жило тиждень. Мати здорова.
Нові набої. Орґан войсковий у Відни Armeeblatt доносить, що австрійска артилєрія полева одержить вже в найблизшім часї ґранати і шрапнелї наповнені дінамітом. Такі набої заведено вже з початком 1892 року в артилєрії францускій і нїмецкій.
Властитель Золочева перед судом. Перед львівским судом присяжних розпочала ся вчера розправа против Самуїла Вельцера, властителя Золочева, обжалованого о обманьство, а именно, що позичив ґр. Казим. Стеф. Млодецкому 3500 зр. а взяв за се скрипт довжний на 20.000 зр. Розправу переводить совітник Спендаковскій, обжалованє вносить заступник прокуратора Пивоцкій, а боронить д-р Дзендзелевич. В актї обжалованя так оповідає ся про цїлу справу: Самуїл Зельцер позичив ґр. Млодецкому 3500 зр. за що одержав два векслї по 2000 зр. Відтак предложивь сам Зельцер Млодецкому, що позичить єму 20.000 зр. з услівєм, що загіпотекує сю суму на маєтности довжника: Бродах і Щуровичах і що з загальної квоти потрутить собі 3500 зр. Речинець заплати назначено на 1 падолиста 1874 року а єсли би довжник не здержав речинця мав платити по 3% місячно аж до сплати цілого довгу. Умову заключено у бл. п. нотаря Ґебля в Кракові. Млодецкій дав Зельцерови скрипт на 20.000 зр. а сей звернув єму оба єго векслї по 2000 зр. Вернувши до Львова упоминав ся Млодецкій у Зельцера о решту грошей, але Зельцер вимавляв ся з початку, що не має тілько готівки, а відтак заявив, що хоче зірвати умову. Не помогло нїчого анї посередництво нотаря Витославского анї також посередництво Маєра Вайнреба, котрий в 1878 роцї переговорював ся з Зельцером о сплату довгу Млодецким. Зельцер сказав Вайнребови, що з процентами належить ся єму від 3500 зр. вже тілько, кілько вписано в скриптї. Мимо того Зельцер не упоминав ся цїлих 16 лїт о гроші. Аж в мартї 1891 року виступив з просьбою до суду золочівского о позволенє секвеструвати доходи з маєтностей Млодецкого на сплату належних єму нїби 20.000 зр. і процентів від 1874 року по 3% місячно. Суд в Золочеві, опираючи ся на представленю Зельцера прихилив ся до єго просьби. Тепер аж вийшла справа на верх і прокураторія обжалувала Зельцера, що підійшов суд золочівскій та що допустив ся обманьства на шкоду Млодецкого. — Самуїл Зельцер, шпаковатий товстий мужчина, представляє собою тип звістних у нас "дїдичів-жидів." Він заперечує все, що єму акт обжавованя закидує і каже, що заплатив Млодецкому цїлих 20.000 зр. двома векслями по 2000 зр., кількома квітами на 3—4000 зр. і відтягнувши собі процент 4000 зр. дав ще готівкою 10.000 зр. — Млодецкій перечить тому і каже, що крім згаданих 8500 зр. не дістав пізнїйше від Зельцера анї крейцаря. Впрочім ґр. Млодецкій не дбав нїчого о сю справу і робить вражінє чоловіка, для котрого гроші не мають нїякої ваги. На то числив і Зельцер, надїючись, що коли Млодецкій забуде як справа стоїть то він заробить на нїм добрий гріш. І дїйстно в своїм поданю до золочівского суду почислив собі 50.000 зр., на котрі — як сказано — дістав позволенє до секвестру. Однако пізнїйше, коли вже прокураторія виступила з обжалованєм, зробив Зельцер згоду з ґр. Млодецким, пристаючи на 9000 зр., котрі єму ґраф мав заплатити. Длятого не ставляє ґр. Млодецкій нїяких претенсій і не прилучає ся до поступованя карного против Зельцера. Розправа скінчить ся имовірно нинї. 