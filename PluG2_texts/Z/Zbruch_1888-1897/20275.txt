 ◦ ◦ ◦ ◦ ◦ ◦ ◦ ◦ ◦ ◦ 

П. Антон Терлецкій з Рогатина одержав дня 16 н. ст. марта в университетї віденьскім степень доктора всїх наук лїкарских, як нам о тім нинї доносять з Відня.
Члени товариства достав для армії відбудуть загальні збори в днях 24 і 25 н. ст. марта о год. 10 рано в сали ратушевій у Львові. На порядку дневнім: 1. Справозданє комисії консорційної, 2. ухваленє статута, 3. организація товариства, 4. вибір дирекції, ради надзоруючої і комисії контрольної, 5. внесеня членів.
Королївскій дім саскій обходить сего року 800-тні роковини свого истнованя. Через кілька днїв, почавши від 16 червня, відбуватися буде з розпорядженя короля торжество ювилейне.
Восьмий з порядку склеп нашої львівскої "Народної Торговлї" буде отворений в Снятинї в домі Мельцера коло трафики дня 26 н. ст. марта. Торжество то розпічнесь о 10 год. богослуженєм в міскій церкви а опісля буде водосвятє в льокали. Бажаючи нашому много надійному товариству з тим новим предприємством щастя на добрий успіх, надїємося, що в торжестві отвореня сего нового складу возьмут участь снятиньскі і околичні патріоти наші, а в будуще не відмовлять неусипним заходам заряду нашої институції своєї сильної підпори — що дай Боже!
Ц. к. старости — з порученя ц к. намістника — розсилають окружники до церковних комитетів в справі примусової асекурації церквей. В окружнику н. пр. староства тернопільского з д. 2 марта с. р. до ч. 4418 сказано, що "władza polityczna" має дбати не тілько о то, щоби будинки були убезпечені, але щоби і "институція асекураційна давала поруку найдешевшого убезпеченя і найпевнїйшої виплати на случай шкоди", отже тернопільске "с. k. starostwo przyszło do wyniku, źe takiem Towarzystwem jest jedynie Krakowskie Towarzystwo wzajemnych ubezpieczeń". Ц. к. староства позаряджували в своїх бюрах розправи конкуренційні, тож при тій нагодї, як видко з окружників, уживати будуть всеможливої пресії, в користь Товариства Краківского. Очевидно, всяка, хочби найменча пресія в тій справі, єсть противна законови, бо після закона вільно кождому комитетови убезпечувати церкви і будинки в тім товаристві, в якім єму подобаєсь. Закон єсть старшій від урядника і нїякій урядник, хоч-би сам министер, не сміє закона ломати. 