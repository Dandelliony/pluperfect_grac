Загальні збори товариства господарського.

В днях 3 і 4 н. ст. марта відбули ся у Львові загальні збори товариства господарского під проводом ґр. Стадницкого а в присутности намістника ґр. Баденього і маршалка краєвого кн. Сангушка.
3і справозданя, зложеного д-ром Пілятом, виходило, що школа хмелярства в Старім селї, на котру комітет одержав запомогу державну в сумі 1.000 зр. і краєву в квотї 240 зр., розвивала ся добре. На дальше можна буде учитись в тій школї також римарства, кошикарства і боднарства. — В школї огородничій у Львові училось 7 учеників на кошт товариства, а трех на свій власний. — Вандрівні виклади дуже заинтересували селян; товариство вислало було від себе вісїм вандрівних учителїв і они звідали 315 сїл. — Статистика рільнича виказує, що в р. 1892 управлено рілї 2.206 151 а облогом лишено 392.463 гектарів. З 696.604 гектарів лук скошено 568.333 гектарів. — Управа тютюну зменшила ся в тім роцї о 300 гектарів. — На цїли піднесеня хову товару рогатого старав ся комітет о субвенцію державну в сумі 52.000 зр., однак одержав від міністерства рільництва лише 16.000 зр. — Край удїлив на цїли товариства в роцї 1892 першій раз запомогу в сумі 10.000 зр.
Товариство застановляло ся також над справою реформи податків і зажадало від правительства, щоби увільнено від податків заробкових склепи продуктів рільничих, а в особенности склепи спілок молочарских, бо розтягненє такого податку на заклади, що стоять в звязи з рільництвом, було би подвійним оподаткованєм селянина. — На истнуючих 22 віддїлів єсть 11, в котрих число членів збільшилось, в 4 зменшилось, а в 5 віддїлах не змінилось. Число членів збільшилось о 71 осіб a сума вкладок о 757 зр. 20 кр. Загальне число членів виносило 1.628 з вкладкою 6.924 зр. 90 кр. — Активи товариства виносять 55.683 зр.
Д-р Скалковскій подав в имени комітету проєкт парцеляції грунтів, в котрій виступив против парцеляції кількоморґової, але заявив ся за парцеляцією, яка стремить до скріпленя середної власности, т. є. до твореня фільварків на 100 або бодай кількадесять морґах, або загород селяньских на кільканацятьох морґах. — Проєкт принято майже одноголосно.
Дальше нараджувано ся над справами горалень, а потім збори заняли ся справами податковими і рішили постаратись, щоби уряди податкові безпроволочно звертали громадам звороти громадскі, а не задержували их у себе на оплату залеглого податку. Рівно-ж рішено постаратись, щоби речинець побору податків від 1-го до 30-го жовтня, якій єсть сполучений з трудностію і стратою дуже цїнного для селян часу, перенесено на місяць грудень.
На внесенє станиславівского віддїлу рішено віднестись до властей, щоби обсаджували гостинцї деревами овочевими і закладали в тій цїли шкілки до плеканя дерев овочевих.
Дальше рішено постаратись у властей о заказ фальшованя штучного навозу.
Рівно-ж застановлювано ся над справою удержуваня громадских бугаїв.
До комітету на рік 1893 вибрано кн. А. Любомирского, кн. Вол. Сапѣгу, Авг. Шелєнберґа, д-ра Тад. Скалковского, Брабра і Клим. Дїдушицкого. 