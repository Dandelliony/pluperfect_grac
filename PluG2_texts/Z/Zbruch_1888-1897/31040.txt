◦ ◦ ◦ ◦ ◦ ◦ ◦ ◦ ◦ ◦

Увязнений в Скалатї селянин виїхав був до Россії — як довідуєсь "Черв. Русь" — з порученя якоїсь Польки дїдички до єї рідняків, аби там упорядкував пасїку. Вертаючи до Галичини поступив в Кієві до о. Наумовича, а той передав через него кілька листів до своїх давних прихожан в Скалатї. Коли селянин прибув з тими листами до Скалата, увязнили єго і вже кілька недїль сидить в слїдстві.
Аванс новорічний в австрійскій армії обіймає переважно резерву, бо именовано: поручниками в піхотї 932, в баталіонах стрїльців 100, в кавалерії 200, в артилерії 180, в инжинерії 20, в піонерах 7, в віддїлї зелїзничім і телеграфичнім 6, в віддїлї санитарнім 37, при тренах 100. Крім того авансовало 174 підофицирів резервових на заступників официрских а 25 на кадетів.
Нові крамниці отворено в Тужилові коло Калуша, Ярославичах коло Зборова, Дуганові коло Янчина і Куровичах коло Львова. Щасть Боже!
В Мартинові новім коло Букачовець вибудовано сего року нову деревяну церков власними силами без помочи прилучених громад. При сегорічній нуждї і неврожаю се велика за слуга для громади. Дня 31 жовтня відбулось посвященє церкви о. деканом при великій участи священиків. Богато було перешкод в тій будові, бо в Мартинові новім єсть костел.
Стація Львів-Клепарів. З днем 1 сїчня 1890 р. отвориться між стаціями Львів Бруховичі в кільом. 1,8 зелїзниці Львів-Белзець (Томашів) стація Львів-Клепарів для перевозу осіб, пакунків, присилок поспішних і звичайних. З висше наведеним днем вводиться додаток ІІ до тарифи оплатної для зелїзниці Львів-Белзець (Томашів) приміненої, містячій для стації Львів-Клепарів одиничні ціни тариф і начерк віддаленя кільометрового. 