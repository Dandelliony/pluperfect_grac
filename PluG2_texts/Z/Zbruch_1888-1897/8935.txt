В Раранчи  – Краєва керамична стація дослїдна у Львові. – 

В Раранчи — як доносять буковиньскі часописи — має бути основана уніятска парохія. Війт Красовскій, один з найзавзятїйших противників уній, відпокутував за знану читателям нашим организацію виправи з сокирами на уніятскі плоти : раду громадску в Раранчи розвязано. Православна консисторія вислала була до ц. к. староства донесенє православного пароха раранецкого, що уніятскій священик о. Каратницкій, збираючи уніятів, деморализує их, розпиваючи в читальни і в своїм домі. Переведене слїдство виказало, що то донесенє було прямо клеветою, бо найбільші вороги уніятів не могли того признати. Читальня раранецка осталась при уніятах, а теперь они задумали ще оснувати і крамницю. На православних Раранчан теперь напирають з гори, щоб і они собі заснували читальню і крамницю, обіцюють навіть поміч. Наука не пійшла в лїс. Але чи не було то від разу в той спосіб поступати, заки ще роздор настав ? Годилося то митрополитови казати Раранчанам : „На що вам читальнї ? Читальня — пусте дїло !“
Краєва керамична стація дослїдна у Львові. Під такою назвою заложено у Львові заведенє, котре має причинитися до розвою гончарства та продукції вапна і цементу в Галичинї. Після статуту, уложеного видїлом краєвим, має стація керамічна : а) розслїджувати краєві глини всякого роду і сирі матеріяли, придалі до виробу вапна або цементу, і означити, до яких виробів они придаються, чи до виробу цегол звичайних або огнетревалих, дахівок, кафель, начиня звичайного або камінного, рур до води, фаянсу, порцеляни, майолики, і т. п.; б) роздивлятись в нових техниках керамичних, на скілько они можуть ужитись в краєвих виробах; в) удїляти практичні вказівки до урядженя варстатів і фабрик для виробів з глини і вапна ; г) закладати взірцеві варстати керамичні в Галичинї ; д) доставляти краски і инші препарати химично-керамичні для ужитку гончарских шкіл, а також приписи що-до найлїпшого способу ужитя місцевих матеріялів, щоби осягнути найзнаменитші вироби ; е) удїляти практичні науки химикам, що хотять віддатись керамицї і образувати фахових учителїв для гончарских шкіл. Управителем сеї стації назначено инжинира Ед. Кшена, фахово образованого в тім напрямі в заграничних заведенях. Стація поміщена в сутеренах школи политехничної в будинку для химії від сторони майдану св. Юрія. До теперь розслїджено в тій стації : глину з Седлиск коло Рави, придалу до виробу цегол огнетревалих ; знамениту глину камінну з Потилича і Глиньска в пов. жовківскім ; глину порцелянову з Олїєва, пов. золочївского, придалу на поливу ; глину з Козини коло Товстого ; глину з Снопкова під Львовом, придалу на дахівки і з Софіївки гончарску глину ; глину з Жиравки, пов. львівского, признано за нездалу. Управителї гончарских шкіл в Коломии і Товстім мають в сїм роцї відбути доповняючій курс фаховий для доповненя свого образованя в тім напрямі. 