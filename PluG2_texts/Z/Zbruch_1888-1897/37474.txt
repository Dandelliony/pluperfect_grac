З Городка. — З Станіславова пишуть. — Вінчанє архикнягинї Марії Валерії.

З Городка. [Обікража суду повітового.]
В ночи з 1 на 2 с. к. окрадено наш суд повітовий.
Злодїй мусїв бути гаразд обізнаний з місцем своєї операції, бо виваживши двері до першої комнати, запалив паперу кусник, глядаючи за ключем, котрий урядники лишали під актами. Найшовши ключ, отворив двері до другої комнати, де була каса, і забрав ся до "роботи", присвічуючи кусниками паперу з актів. Виваживши відтак віко від скринї, замкненої сильними замками та окутої зелїзом, забрав 300 зр. готівкою і деякі дорогоцїнности депозитові, з бюрка секретаря марків стемплевих на 50 зр., а з бюрка начальника суду кількадесять ґульденів, призначених на павшалія.
Вся робота удалась злодїям гладко, бо в той день відбував ся фестин в користь міскої сторожи огневої, тож сторожі судові і вязниць мали мабуть притуплений троха взір і слух та нїчого незвичайного не запримітили. Але що-до сподїваної добичи грубо "ошукав ся" любитель чужої власности, бо власне день перед тим відослано до Львова річи депоновані в вартости звиш 10.000 зр.
Но і з тою марненькою добичею не пощастилось злодїям, рано бо в понедїлок уже знала о тім фактї львівска поліція та переймила у Львові пакунок з дорогоцїнностями, наданий на почтї в Камінобродї. Маючи головний corpus delicti в своїх руках, поліція львівска вже половила злодїїв і держить их в своїй клїтцї. З Станіславова пишуть: Тутешний шпиталь о мало що не погорів перед тижднем, а причиною огню був підпалник, що прийшов на лїченє до шпиталю. Жид Рубін Аксельрад з Кривотул, числячій 20 лїт, будучи на віддїлї хірурґічнім з раною на руцї, покористував ся нагодою, що слуга пійшов на під, вийшов за ним і сховавши ся на подї, полишив ся там через цїлий день 22 червня. Служба шпитальна глядала за недужим, але не могла єго віднайти. Аж в ночи між 10 а 11-ою годиною почули на кородири дим і коли пійшли за слїдом, побачили, що деякі річи на подї горять. Аксельрад побачивши службу, хотїв утечи через віконце на даху, а відтак спустити ся з другого поверху на діл по шнурі, вже до того приладженім. Аксельрада почали ловити і він скочив на землю, при чім зломив ногу. З разу почав Аксельрад випиратися, але показало ся, що він сам підложив огонь, гадаючи, що як будуть гасити огонь, він тимчасом утече з річами, які вже поскидав на діл. При тій крадежи мали, після зізнаня Аксельрада, помагати єму ще якісь спільники. Вінчанє архикнягинї Марії Валерії попередить ще иншій акт торжественний: зреченє ся прав до престола, котрий відбуде ся дня 16 н. ст. червня у віденьскім Бурґу. Того дня о 12 год. в полуднє зійдуть ся молоді: архикнягиня Марія Валерія і архикн. Франц Сальватор та всї архикнязї в великій сали авдієнціональній, а найвисші урадники двору, тайні совітники і міністри в великій сали ради тайної. Коли великій гофмайстер двору кн. Гогенльоге дасть знак, перейдуть всї архикнязї разом з цїсарем до салї тайної ради. Там стоячи перед престолом буде мати цїсар промову, яко голова цїсарскої і княжої родини, та завізве всїх на свідків сего акту. По промові цїсаря відчитає міністер цїсарского дому, ґр. Кальнокі, стоячи перед степенями престола, акт зреченя ся, відтак архикнягиня, віддавши низькій поклін цїсареви, наблизить ся до стола, на котрім буде стояти хрест, і положивши два перші палцї правої руки на вказане архіепископом місце в євангелії, відчитає голосно держану у лївій руцї формулку зреченя ся і присяги. По присязї підпише архикнягиня акт при другім столї, а се зробить і архикнязь Франц Сальватор, по чім нотар державний прибьє печатки на актї. Відтак перейдуть всї до салї ґобелінової, де архикнязь і архикнягиня підпишуть в присутности цїсаря слюбні контракти. 