Интервю з королем Миланом.

Один з редакторів „Press-и" мав д. 13 с. м. интервю з кор. Миланом, в котрій король більше-менше тими словами розказував єму про свій розвід і про напредняків та їх проводиря Гарашанина:
„Я то розумію, що особливо в Австрії вельми тому дивуються, що я дуже не похваляю поступованя партії поступової, а не так ще тої партії, як поступованя єї проводиря Милютина Гарашанина. Я не роблю того зі взгляду на заграничну политику а зі взгляду на єї не знати вже яке поступованє. Мимо всякого ворогованя піддержував я напредняків сїм лїт в краю; я так виставляв свою власну особу для їх кабинетів, що заслужив тепер лиш на подяку. Тимчасом партія та поступає тепер в справі розводу найневідповїднїйше зі всїх партій. Проводир єї, Гарашанин, поступив собі ще крім того дуже невідповідно і тим викликав ще більше мій гнїв.
Я признаю, що Гарашанин був моїм дорадником, коли в маю сего року настав кабінет Христича. Гарашанин був тогдї того погляду, що радикали стремлять до перевороту. День перед моїм виїздом до Тоблях принимав я Гарашанина і він завіряв мене, що єсть менї безусловно преданний. Тимчасом вже в 24 годин по тім говорив він министрови Миятовичеви, що кабинет Христича зробив би найлїпше, наколи-б уступив. Єго покликано лиш на то, щоби перевів розвід. Коли то єму не удасться, то судьба єго запечатана, а удасться — то мурин пійде, коли зробив свою повинність. Три місяці тому назад думав однакож Гарашанин, що кабинет Христича єсть конче потрібний для внутрішної политики, щоби удержати спокій і порядок.
Підчас коли радикали і ліберали поступали в справі розводу взглядно корректно — я о тім переконався особисто в Аббації і Ґляйхенберзї — то Гарашанин поступав в найлїпшім порозуміню з адвокатом королевої Пирочанацом. Он то намовив Пирочанаца, щоби той їхав послїдним разом до Букарешту; він казав дорадити королевій, щоби вона мене перепросила і пристала на згоду під условієм, що не поверне до Бїлграду без мого дозволу, але щоби не пристала на розвід. Я понимаю, коли хто вступався за королевою, не знаючи, яку политичну і иншу ролю грала вона в Білградї через десять лїт; але хто так знає, як Гарашанин, той мусить в справі розводу годитися зо мною. Он же знав, що королева від давна підпирала всяке ворогованє против Австрії".
Говорено також о кризї кабинету длятого, що Ристич приїздив до Аббації. Єго приїзд був лиш случайний, єго погляди в справі розводу суть зовсїм корректні, а єго поступованє супротив королевої не дав вже хоч-би длятого нїякого сумнїву, що він не переписувався з королевою, чого Гарашанин певно не може о собі сказати. Гарашанин не раз говорив менї, що не хоче бути министром, а все-ж таки не хотїв приняти посольства в Римі, з чого можна вносити, що він хоче конче остатися в Білградї, щоби вести і дальше свої интриги в справі розводу, котрі веде вже від самого початку.
Хто знає відносини в Сербії, той зрозуміє, що справу розводу треба передовсім радикально закінчити, бо тут розходиться не лиш о справу особисту, але о справу политичну. Проводирі напредняків могли легко своєю радою закінчити той процес, коли він був ще в руках синоду. Залагодженє єго синодом; де не було ані либералів анї радикалів, було одиноким корректним способом, а преці більшість синоду висказалась проти розводу. Гарашанин і єго товариші винні тому, що процес проволїкся. Напредняки, яко партія политична, мають все ще моє довірє, але коли хотят в Сербії грати политичну ролю, то мусять оглянутися за иншими проводирями."
В дальшій бесїдї говорив король о австрійскій прасї, котра часом ставала по стороні королевої, після єго погляду лиш длятого, що не знала, як королева глядить на Німеччину і на все, що німецке в Австрії. Відтак доказував король, що жизненним интересом Австрії єсть піддержувати Сербію і що Австрія ніяк не може стреміти до анексії Сербії, бо то противилось-би єї интересам а на послідок висказав своє велике признанє, почесть і преданність астрійскому цісареви.  