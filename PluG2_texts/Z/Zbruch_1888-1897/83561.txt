◦ ◦ ◦ ◦ ◦ ◦ ◦ ◦ ◦ ◦

Комітет для перенесеня мощей Маркіяна Шашкевича і обходу 50-тих роковин смерти поета постановив переложити днї призначені на відкопанє мощей в Новосїлках лїских і похорон мощей у Львові [з 24 і 25 н. ст. жовтня] на 31 жовтня і 1 н. ст. падолиста с. р. Дня 1 падолиста відбудесь і концерт в сали "Народного Дому".   З краєвої вистави. Зголошеня на загальну виставу краєву в означенім речинци т. є. до 1 н. ст. жовтня надійшли в такій скількости, що дирекція буде мусїла вибудувати другій будинок промисловий, щоби помістити предмети з VIII-ої ґрупи т. є. з гірництва і вироби керамічні. — Галя машин буде збудована з зелїза а покрита буде фалистою бляхою. — Будови павільону почтового обіймив в дорозї оферт п. Ґриґляшевскій.   З Рогатинщини пишуть нам: В околици Рогатина по селах як: Вербилівцї, Бабухів появила ся між дїтьми шкарлятина. Пошесть ширить ся також між жидами рогатиньскими. Та й не дивниця, бо в містї нечистота, а коли би холєра заглянула до Рогатина, то найшла би тут добре підготований для себе терен.   З Народної Торговлї. Рада управляюча порішила скликати звичайні загальні збори членів "Народної Торговлї" на день 2 н. ст. падолиста с. р. на 9 годину рано до салї "Народного Дому". — Межи иншими справами порішила Рада управляюча на засїданю з 6 н. ст. жовтня також зміну постанов приниманя практикантів, обнижаючи безплатний час практики тим ученикам торговельним, котрі скінчили третю клясу шкіл ґімназіяльних взглядно реальних або другій рік семинарії учительскої з одного року [як дотепер практиковано] на шість місяцїв.   Дрібні вісти. Намістник ґр. Бадені виїхав вчера пополудни до Відня. — Міністер рільництва ґр. Фалькенгайн піддав ся оногди за-для ниркової недуги операції, котра новела ся і лїкарі думають, що міністер верне вскорі до здоровля.   Дѣло   