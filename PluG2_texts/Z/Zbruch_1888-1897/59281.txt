Відозва.

Земляки!
Чи заперечить хто, що нива наша просвіти лежить ще доси в більшій части облогом? Нї примус шкільний, нї умножуванє шкіл, нї управильненє в них науки після одностайного пляну наукового, нї власти, нї ради, нї анкети не запоручать так довго успіху в розвою просвітнім народу, як довго не розбудить ся в нїм самім сильного почутя потреби просвіти і як довго тая просвіта не буде подавати ся способами відповідаючими природним вимогам і вдачи народу.
Земляки! Десять лїт минуло, як члени-основателї нашого товариства звернулись до вас з відозвою, поясняючи мотиви повстаня єго і запрошуючи до вступленя в члени. Их цїль коротенька: добро і розвій шкіл руских в Галичинї, а задача: промишляти над потребами руского народу на поли шкіл народних, середних і висших, займати ся основуванєм руских шкіл і піддержувати всякі справи вихованя публичного і домашного на основі матерного язика руского та подавати членам своїм як моральну так і матеріяльну поміч.
Не слїд нам тут виставляти на показ всї труди і заходи людей доброї волї, що запопадливо займали ся справами нашого товариства, бо се річ справозданя. Ми сміло і певно лише сказати можемо, що в нічім не звели надїй тих членів-основателїв, котрі десять лїт тому першу відозву до Вас насилали. Правда, що серед невідрадних а часто для нас прикрих відносин, що від нашої не зависять волї, неодно ми понехати мусїли, не одного й имитись не могли, але скоро товариство яке має рацію истнованя при сповнюваню одної частини своєї цїли, то що-ж доперва сказати про нас, що пробували за тих десять лїт відповісти при різних нагодах всїм вимогам нашої широкої задачі.
Земляки! Як перед десять лїтами бл. п. д-р Амвр. Яновскій і д-р Фр. Костек, тогдїшна президія товариства, так відзиваємось тепер і ми, звертаючись головно до Вас, Всч. отцї духовні, і до Вас, Вп. учителї рускі, піоніри народної просвіти, до міщан і селян, родичів руских дїточок, запрошуємо Вас до численної Участи на наших загальних зборах і до вступленя в члени нашого товариства. Перед десять лїтами, звертались до Вас з непевними надїями на будучність, ми звертаємось, маючи певну минувшість, свій орґан, свої видавництва, свій институт, запопадливу і рівно-ж запевнену будучність. Но те запевненє від Вас зависиме, Земляки, від Вас зависить дальшій успішний розвій товариства. Кому лежить образованє і добро нашого народу на серци, хто розуміє, кілько то женцїв треба до великого жнива, — той не пожалує труду і помочи своєї дїячам на нашій ниві широкій; той радо прикине свою маленьку лепту, бо-ж то гріш жертвований на просвіту бідної меншої братії, сеї підвалини для могучої, величної святинї, котру спільними силами заложити можемо ми, а докінчить народови на славу будуче поколїнє!
Загальні збори відбудуть ся дня 8 н. ст. грудня в комнатах "Рускої Бесїди" (ул. Вірменьска ч. 27) після такого порядку дневного:
А) О годинї 8½ рано торжественне богослуженє в церкви Успеньскій за померших членів товариства.
Б) О годинї 10½ початок зборів з слїдуючим порядком:
1. Вступне слово голови товариства;
2. Справозданє секретаря;
3. Справозданє касієра і маґазиніра;
4. Справозданє контрольної комісії;
5. Вибір нового видїлу;
6. Вибір контрольної комісії;
7. Внесеня членів;
8. Відчит проф. Олекс. Барвіньского, посла до ради державної.
З головного видїлу Pyского товариства педаґоґічного у Львові, 27 н. ст. падолиста 1891 р.
Иван Чапельскій, голова.
Володимир Витошиньскій, секретар. 