Віча народні в Галичинї.

У Львові, дня 17 н. ст. червня 1893.   Дня 18 с. м. відбуде ся — як Вп. читатель наші вичитають в новинках нинїшного числа "Дѣла" — аж вісїм віч народних у всхідній і західній Галичинї, устроюваних сторонництвом соціяльно-демократичним або радикальним в справі реформи виборчої.   Як на тій справі, так і на других ще справах, живо дотикаючих селяньство і маломіщаньство наше, мусить залежати нам, руским народовцям, длятого важної нинїшної пори гріх би нам пропустити марно, а повинні ми сповнити свій патріотичний обовязок.   Три важні справи стоять нинї у нас на порядку дневнім.   Перша справа — то реформа виборча, безпосередні вибори з курії сїльскої до сойму і до ради державної, за котрою то реформою стоять наші посли в соймі [внесенє посла Телишевского] і в радї державній [заява посла Романчука].   Друга справа — то проєкт реформи громадскої по мисли внесеня посла Рутовского, против котрого соймові посли рускі заложили свій протест.   Третя справа — то проєкт нового закона ловецкого, живо дотикаючій деякі сторони нашого краю, а в деяких взглядах дуже некористний для селян і мало-міщан.   Всї ті важні справи стануть в осени на порядку дневнім чи то ради державної чи сойму, а дужші сторонництва парляментарні будуть старати ся полагодити их на некористь народу руского.   Отже в тих справах повинен нарід скрізь по краю забрати слово і голосно заговорити на зборах — на вічах. Иніціятиву же до тих віч і провід повинні взяти интеліґентні рускі люде, патріоти, приятелї народу.   В кождім повітї, а коли не в кождім повітї, то бодай в кождім окружнім містї знайдуть ся люде, що можуть і спосібні взяти ся за дїло віча і повести єго, як слїд. Справи реформ виборчої та громадскої, як і справа интересів громад в законодавстві ловецкім — докладно повинні бути знані интеліґенції рускій, а коли-б, в чім мав хто сумнїви, може віднести ся до львівскої "Народної Ради", котра нїколи не відмовляє зажаданих информацій, як і взагалї рада служити справам народним та підпомогти кождий рух і всякі заходи в користь народу руского. Організація віч — се задача людей місцевих, в повітї чи в окрузї а "Народна Рада" готова прийти им з потрібною помочію.   Велику услугу народови в тих справах могли би віддати посли рускі, як до сойму так і до ради державної, коли-б они взяли иніціятиву до орґанізації таких віч в своїх виборчих округах, а коли-б де устроєнє віча було неможливе, то щоби посли бодай скликували виборцїв, пояснили им справи, а вже самі виборцї — сам нарід вискаже свою гадку.   Маємо повну надїю, що интеліґенція наша і посли наші не пропустять бездїльно, не пересплять важної хвилї, а з охотою і енерґічно візьмуть ся до дїла!   Дѣло   