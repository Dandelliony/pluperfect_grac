Вибори до рад повітових.

Вчера, дня 9 в. ст. вересня, відбули ся в Калуши вибори до видїлу ради повітової. В тім дїлї одержуємо з Калуша такі вісти:
"Сегодня (9 н. ст. вересня) уконституовала ся калуска рада повітова і то в сей спосіб, що предкладаний Русинами або инчими словами: радними з курії сельскої) компроміс Поляки з жидами відкинули. Русини предкладали, щоби заступником маршалка був Русин і щоби двох Русинів узято до видїлу. Польско-жидівска кліка маючи більшість в радї, не хотїла о тім і чути. Мимо того Русини — хоч мали гадку вийти на час виборів из салї, — приступили до голосованя. Маршалком 14 голосами вибрано дотеперішного маршалка п. Коморницкого, властителя Завадки, а віцемаршалком Клеменса Поструского, властителя Войнилова. До видїлу вибрано: з курії більших посїлостей — Міржиньского дїдича з Дубовицї; з курії міст — Герша Кічалесa хірурґа з Калуша; з курії сельскої — Михайла Бачиньского, нотаря калуского; а з цїлої ради Серафиньского, начальника суду калуского і Соботу дїдича з Підгорок, — обох 14 голосами польско-жидівскими. Заступниками видїлових вибрано: з курії більшої посїлости — Скаржиньского, дїдича з Студїнки; з міст — жида, покутного писаря Фалька: з сел — о. Сеника з Новицї, а з повної ради: Фуса і Кунашевского — 14 голосами.
З сих виборів маємо знов о одну лекцію більше, що голошені Ляхами фрази на темат wolności, równości i braterstwa були і суть пустими фразами.
З уконституованя ради мусимо піднести тото потїшаюче явище, що Русини, як один муж, в цїлих виборах голосували солідарно і віддали всїх своїх 12 голосів не п. М. Бачиньского яко на маршалка, на о. декана Губчака, яко на заступника маршалка, і на двох членів ради вибираних до ради з повної ради. Яко дїйстний заступник селяньства і Русинів увійшов до видїлу лише один п. Михайло Бачиньскій, вибраний з курії сельскої. Панам Полякам з их braciszkami mojżeszowego wyznania не було з "побіди" (sic!) их великої утїхи, бо з курії сельскої не упав на них анї один голос. Се найлучшій доказ того zaufania ruskiego ludku, яким баламутять хиба самі себе — польскі шовіністи...
Маємо надїю, що при якій-такій орґанізації і солідарности всїх наших сал в повітї — удасть ся нам на другій рік віддячити ся тим панам за тоту красну лекцію о równości i braterstwie, яку она Русинам подали дня вчерашного при виборах до видїлу ради повітової!... З тої лекції виходить, що нам треба супротив них поступити так, як они виступають супротив нас — то єсть: без пощади!"
[Примітка Редакції. Такій результат виборів до видїлу ради повітової в Калуши можна було передвидїти, бо Поляки повіту калуского знані из шовінізму супротив Русинів. Але не без вини в тім і Русини, именно міщаньство калуске і войнилівске, що не допильнували виборів з курії міскої. О тих виборах ми свого часу не дістали нїяк і вісти — здаєсь, нїхто про встид не хотїв написати, — але то знаємо з оповідань, що вибори ті зовсїм не принесли чести міщаньству рускому. Особливо — негарно — можна сказати огидно, на встид всесвітний, списали ся виборцї з місточка Войнилова з фракції звістного війта Стефана Лаврія, і таки під проводом самого війта а при помочи давного війта Михайла Юрочка. Війт Лаврій зрадив справу руску з еґоістичних мотивів, а знов Юрочко уже від давна в цїлім повітї знаний з того, що все голосує на Поляків та жидів, а на Русина — хоч би на себе самого — голосу не дасть. Міщане голосували і вибрали з курії міст дїдичів Коморницкого та Поструского і жидів, а з межи себе анї одного. То вже справдї огида — не мати анї дрібки почутя свого власного достоїньства — не вибрати на радних людей з межи себе, але з межи дїдичів та жидів... Ну, розуміє ся потому, при виборах до видїлу оно помстило ся...]
___
Про вибори до ради повітової з курії сельскої в Добромили дня 4 н. ст. вересня — пише кореспондент Kurjer-a Lwowsk-ого:
"Уже рано того дня (4 н. ст. вересня) спішила поважна громадка війтів і виборцїв з громад до ради повітової, а коли я одного з них запитав: "А куда ви йдете?" — відповів: "Прошу пана, йдемо на вибір Тишковского..." Питаю ся о значінє тих слів і я зрозумів відповідь аж тогдї, як побіч мене перейшло кількох "пахолків" з дручками из Трійцї, Гунник, Риботич, — тих самих, що то свою дїяльність розвивають при кождій нагодї виборчій... Отже зійшли ся селяне і радять між собою, кого би вибрати, але щоби улекшити им клопоту, вийшов один пан, роздав межи посїпаків готові картки радних і пустив их з тими картками межи хлопство. "Маєш, хлопе, картку синю! неси єї, дурний хлопице, до урни!" Ну, і що-ж дальше? Ну, вибір скінчений. Даруйте, ще нї, — маєте 2 паперки, напийте ся горівки, а по дорозї вигаратайте один другого! Вибір випав переважно на користь родини Тишковских..."
___
Про вибори до ради повітової з курії сельскої в Снятинї дня 4 н. ст. вересня — пишуть нам из Снятинщини:
"З великим зацїкавленєм вижидали ми сего року на результат виборів до ради повітової. Тепер именно мало показатись, як стоїть дїло з т. зв. "спружистостію" чоловіка, котрий дістав політичну команду над повітом снятиньским і — як тут говорить ся в деяких кружках дістав мандат "присмирити" повіт. І справдї, не можна сказати, щоби теперішний староста п. Арвай не був "енерґічним" адміністратором. Се видко на кождім кроцї. От на примір: Грали в Будилові представленє аматорске, — п. Арвай явив ся в новім мундурі з двома жандармами. Скликано передвиборчі збори до Карлова — п. Арвай явив ся з двома жандармами. На зборах в Волчківцях — жандарм, навіть не в службовім убраню, заатакував д-ра Даниловича. Аматори-селяне хотїли грати "Сватанє на Гончарівцї" — п. Арвай не позволив і треба було добувати позволенє аж від намістництва. Нарештї скликав посол о. Гаморак збори (приватні) до Карлова — знов явили ся два жандарми і — мимо візваня посла — не уступили ся з місця збору, покликуючись на одержану инструкцію.
Надійшли самі вибори до ради повітової. Перед виборами п. Арвай старав ся різними способами приєднати війтів для своєї лісти, а перед дверми салї виборчої уставилось пару жандармів з тою лістою. Однакож наші виборцї держались як мур.
Партія вірменьска хотїла робити з Русинами якійсь компроміс, предкладаючи, що-би Русини відступили им два місця до ради з курії сельскої, а они за те пустять наших більше до видїлу. Однакож на скликаних за-для тої справи зборах в радї повітовій не дійшло до компромісу і осталось при борбі. Длятого-ж то, коли зважено ся на борбу, наші селяне старали ся всїми силами — поставити на своїм і на остатних зборах в Карлові уложили відповідну лісту. Именно же взято до неї о. посла Кирила Гаморака з Стецеви, о. Михайла Заревича в Рожнова і о. Ивана Рогужиньского з Тростянця та й девять селян. Підношеній деким кандидатурі о. Михаїла Коржиньского, декана з Волчковець, селяне були противні рішучо. Ліста-ж противників містила в собі одинацять селян і одного руского священика, именно о. Мих. Коржиньского.
Коли наближалось голосованє, пани почали знов домагати ся угоди. Однак мужики, як і перше, відкинули предложенє. Підчас голосованя п. Арвай з початку був навіть досить в гуморі, бо, заким ще зійшли ся всї виборцї, він вибрав своїх до комісії. Однакож вскорі почало показувати на инакше, накінець ліста руска поборола, з тою лише виїмкою, що замість одного кандидата з рускої лісти вийшов з лісти противної — о. М. Коржиньскій.
По виборах зійшли ся наші виборцї до приватного огорода і тут при гостинї из власної складки провели час на піснях і промовах. Промови обертались головно коло виборів до ради державної на другій рік — і всї згідно висказували бажанє, щоби при тій нагодї справа противника дістала ще дужче в лоб, як отсе сего року..."
До сего справозданя нашого дописувателя долучимо ще кілька слів з дописи из Снятина, поміщеної нинї в Kurjer-і Lwowsk-ім.
Дописуватель, навівши имена чотирох вибраних до ради священиків руских (оо. Гаморака, Заревича, Рогуживьского і Коржиньского) і вісьмох селян, констатує, що "при попередних виборах до ради повітової були вибрані з ґрупи сельскої окрім селян лише два священики, а третій барон Капрі, маршалок повітовий і посол до сойму". Потім діткнувши ся питаня відносин Русинів до Поляків в радї повітовій, каже: "Що-до згідного дїланя, то треба надїяти ся, — dzięki zacnemu i zgodliwemu kapłanowi dziekanowi Korzyńskiemu — що він, як минувшої, так і сеї каденції буде duchem zgody i wyrozumiałości..." Що-до особи маршалка, то дописувателеви здаєть ся, що барон Капрі, "дуже симпатичний приятель люду", мабуть уже не схоче більше маршалкувати, бо вже і тамтої каденції не ставало єму часу, а тут треба "sprężyst-ої opieki" над громадами і містом Снятином, о котрого порядках дописуватель висказуєсь дуже некористно...
При доповняючім виборі члена видїлу ради повітової в Горлицях вибрано дня 28 н. ст. серпня о. Гавріїла Гнатишака, пароха в Чорнім — на місце помершого о. Стефана Хиляка. В справі того вибору пишуть нам из Горлицкого:
"Вибір сей випав для нас Русинів добре, хоч і можна догадуватись, що о. Гнатишак вийшов на члена видїлу не тілько з волї виборцїв, але і з волї сфер правительственних. Против особи о. Гнатишака ми Русини не маємо нїчого закинути, кромі одного, а именно, що він звик в нїчім нїкого не порадити ся, а тут, поза єрархією церковною, такої поради треба би засягати, — амбіцію усунувши на бік. Впрочім виборцї не увзгляднили тої обставини, що о. Гнатишак за далеко від дороги і від Горлиць, а противникам се може бути й на руку; за-для 4½ милевої злої дороги годї буде о. Гнатишакови їздити до Горлиць на засїданя. Длятого користнїйше було би вибрати о. Юстина Константиновича з Климківки або о. Добряньского из Ждинї, котрі мешкають близше Горлиць і при лїпшій дорозї. Тим повага о. Гнатишака не була би утерпіла, а щоби хто не думав, що може ми маємо яку вражду на гадцї, то ще раз кажемо, що против о. Гнатишака нїчого не маємо закинути, кромі того, на що натякнули ми повисше..." 