Галицкій купець збіжа.

З судової салї.
Сего понедїлка зачалась в Самборі розправа судова перед судом присяжних против Вольфа Сайдаверa, самбірского купця збіжа. Ще перед кількома місяцями донїс нам наш самбірскій дописуватель про сю сензаційну справу, в котрій тогдї велось що-ино слїдство судове, — тепер же подаємо в головних начерках акт обжалованя, виготовлений самбірскою прокураторією.
Трибунал складають: сов. Колясиньскій яко предсїдатель а сов. Рошкевич, Мадейскій і Вайдович яко вотанти. Обжаловує прокуратор Саханек.
Акт обжалованя закидає Вольфови Сандаверови, що під видом закупна збіжа на речинець давав завдатки а властиво позичив гроші таким селянам, котрі мали невеличкі ґрунти і не могли доставити замовленого збіжа. При тих интересах не хибло нїколи горівки і розпоєні селяне здавались Сандаверови на ласку і неласку. За три роки Сандавер подав до суду 180 жалоб на селян, котрі не могли додержати умови. Ся торговля збіжем була по просту лихвою, бо слїдство судове виказало, що Сандавер побрав в 13 стучаях по 100% а були случаї, що побрав і по кількасот процент. Судове слїдство — як зазначено в актї обжалованя — могло зібрати лиш немногі факти, але суть слїди ще більше разячих обманьств лихварских, де лихва доходила до 800%.
Обжалований Вольф Сандавер числить що-ино 27 лїт, женатий, батько одної дитини, представляєсь досить прилично і можна єго зачислити вже до т. зв. цивілізованих жидів. Перед трибуналом не станув він сам, а лиш в товаристві свого фактора Лейзора Жупника, котрому прокураторія мала рівно-ж де що закинути. Разом вели ґешефти, тож і разом суть обжаловані. Жупник, звичайний халатник, був фактором Сандавера, бо наганяв селян в пажирливі кігтї лихварскі.
Акт обжалованя подав кільканацять имен окрестної шляхти ходачкової, котрі стали жертвою лихваря. Всї они розкажуть перед трибуналом про свої интереси, а крім того переслухаєсь ще кільканацять свідків.
Сандавер давав завдаток a радше позичав гроші на збіже, але знав наперед, що позичаючій не може доставити зі свого ґрунту стілько збіжа, як умовив ся, і тому то він з розмислом уложив собі плян нищити селян. Крім того, коли селянин віддавав позичені гроші, Сандавер числив збіже по висшій цїнї, анїж умовив ся. В той спосіб дочисляв проценти до процентів, а маючи від піяного довжника дуже користні для себе условія, міг побирати по 100 або й більше % лихви.
Для приміру можна навести, що Сандавер умовляв ся з селянином о доставу 10 пар збіжа (10 кірцїв жита і 10 пшеницї) в певнім речинци, хоч знав, що той селянин має лиш 1½ морґа поля. Селянин брав гроші і не думав о речинци нї достави збіжа нї звороту грошей, і коли н. пр. був винен Сандаверови сотку, дізнавав ся по двох, трех роках, що сей довг збільшив ся на 300 зр. Ще одно треба зазначити, именно се, що Сандавер вижидав нагоди, коли селянин вже не міг добутись зі свого положеня, і тогдї добивав єго до решти.
Ще в слїдстві зажадав самбірскій суд від товариства господарского у Львові фахової опінії в справі т. зв. купна на речинець, бо показала ся велика різниця між цїнами, які Сандавер давав продаючому, а які відтак допоминав ся від него, та речинцї достави видавались якісь незвичайні.
Комітет товариства господарского відбув засїданє і д-р Тадей Пілят предложив таку опінію, на котру комітет згодив ся:
Умова на купно в речинци між купцем а рільничим продуцентом обмежена з натури річи на місяцї лїтні, коли оба можуть зміркувати, якій буде урожай і яка цїна збіжа. Звичайно в червни і липни продають рільники збіже на пни, щоби мати готівку, потрібну на видатки, а купцї купують, щоби запевнити собі матеріял до будучих трансакцій, особливо вивозових. Така продаж свідчить звичайно о тім, що положенє рільника тяжке; і чим скорше він продає, тим оно гірше, бо тогди здає ся він на судьбу. Купець, яко сторона сильнїйша, не ризикує при тім так, як рільник, і ставить користні для себе услівья. Доходить нераз до того, що така продаж на речинець — се позичковий интерес лихварскій, при котрім продаючій виставляє нераз вексель на висшу суму, як може єму принести дохід з поля.
Особливо господарі, що мають кілька, кільканацять або і двацять кілька морґів ґрунту, можуть при такім интересї богато стратити, бо не знають цїни збіжа і обставин, що впливають на підвисшенє або зниженє цїни збіжа. Та звичайно з потреби годять ся на найнекористнїйші для себе условья купця.
Що-до цїн торгових, яко підстави до оцїнки продажей о яких мова в карній справі Вольфа Сандавера, то тепер під впливом зросту населеня і консумції витворили ся вже в Галичинї місцеві огнища торгу збіжем, де укладають ся цїни самостійно після місцевих відносин, хоч безперечно також і після цїн всесвітного торгу.
Околиця Самбора, що має два більші млини і положеня на граници Підгіря, котре не продукує стілько збіжа, кілько єго потребує, єсть також — по думцї Товариства господарского — таким місцевим огнищем торгу збіжевого. Найпевнїйшою і одинокою підставою до означеня речинцевих цїн в Самборі і околици, мають бути дати обшарів двірских з Бискович, Глубокої, Берестян, Надиб, Райтарович, Блажова і Рогізна, та зізнаня купцїв збіжевих, переслухуваних самбірским судом?.
Отже порівнуючи цїни, плачені згаданим двірским обшарам, з цїнами, квестіонованими в справі Вольфа Сандавера, і беручи на увагу різницї що-до якости — а тим самим і цїни — межи збіжем двірским, а збіжем менших посїлостей можна заключати, що продажи, о котрих мова в повисшій справі карній, були майже завсїгди дуже некористні для продаючих, а дуже користні для купця, бо він був безпечний перед стратою на случай, єсли би цїни торгові знизили ся. Подібні продажи — мусять підкопувати истнованє продаючих господарів, котрі майже все суть уже в лихім положеню, коли в такій спосіб шукають готівки. 