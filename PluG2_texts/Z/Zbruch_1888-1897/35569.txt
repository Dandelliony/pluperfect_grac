◦ ◦ ◦ ◦ ◦ ◦ ◦ ◦ ◦ ◦

Софія 27 цвітня. Вість, будьто би в сторони Видине впала з Румунії ватага болгарских еміґрантів зложена з 50 людей, і будьто би там прийшло навіть до бійки з войском, єсть зовсїм безосновна.
Париж 27 цвітня. Правительство заявило проводирям робітників, що ужиє як найострійших средств, щоби в день 1 мая не допустити до нїяких маніфестацій.
Відень 28 цвітня. Спільні конференції міністрів мають нинї закінчити ся. Мін. Ґавч заявив польскій депутації, що переговори в справі бучацкої ґімназії майже вже закінчені; о ґімназії в Раві або в Жовкві правительство також подумає. Що-до медичного факультету у Львові, то він буде заведений, але коли того годї сказати. Зачувати, що в день 1 мая будуть замкнені всї школи.
Париж 28 цвітня. Ґазети зачинають знов обговорювати можливість зближеня Франції до Нїмеччини і висказують ся в сїй справі досить прихильно. Роданьска рада департаментальня предложила правительству, щоби оно само поставило в парляментї проєкт заведеня 8-годинної роботи. 