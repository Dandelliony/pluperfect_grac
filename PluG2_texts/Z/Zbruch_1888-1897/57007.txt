◦ ◦ ◦ ◦ ◦ ◦ ◦ ◦ ◦ ◦

Зїзд радикалів і радикалок руских почав ся в суботу, тревав через недїлю від 9-ої години рано з кількогодинною перервою до вечера, тягнесь дальше нинї, і єсли не скінчить ся сегодня вечером, то буде радити ще й завтра. Зїзд радикальний відбуває ся в великій сали "Народного Дому", котру управляющий совіт відступив дуже радо на тих кілька днїв зїзду. В зїздї беруть з виднїйших радикалів участь: ветеран і провідник партії п. Мих. Павлик; п. Иван Франко, директор "Гуцульскої Спілки" коломийскої п. Ил. Гарасимович і бувшій кандидат на посла до ради державної д-р Сев. Данилович. Прочі члени зїзду — по найбільше молодїж, кілька поступових женщин і один селянин чи міщанин. Всїх участників зїзду має бути около 40. Наради ведуть ся довірочно а участники зобовязались до строгої тайни. Лиш до Kurjer-a Lwowsk-ого нинї подали, що в суботу зїзд полагодив справи формальні, а в недїлю справу орґанізації партії і справу видавництва ґазети "Народ".
Проф. Вол. Шухевич подужав з тифусу, однак потім показалась потреба дуже болесної операції, котру щасливо доконано оногди. В наслїдок того він ще довшій час ліжка опустити не буде міг, а тим самим і близчого справозданя яко дїловодчик в справі памятника бл. п. Вол. Барвіньского не буде міг подати. На успокоєнє Вп. Земляків подає лише до відомости, що остаточне поладженє відлитя готового в глинї памятника пертрактує не лише комітет але і брат покійного Вп. посол Олександер Барвіньскій та що фонди суть зложені в касї товариства "Просвіта".
Виставу огородничо-пчільничу у Львові замкнено вчера о 4 годинї по полудни. По закритю вистави наступила роздача нагород признаних виставляючим.
Огнї. До двох тижднїв громаду Свидову під Тлустим навістив аж пять разів, а сусїдне село Антонівку два рази огонь. В Свидовій згоріло 7 господарств а в Антонівцї 8 враз з припасами збіжа і паші за цїлий рік. Кождим разом огонь здаєсь був підложений злочинною рукою і се викликало серед селян великій переполох. В кождім з тих нещасть дізнали обі громади щирої помочи від мешканцїв сусїдного місточка Тлустого, котрі під проводом свого бурмістра п. Вайнберґа враз из приборами до гашеня поспішали і лише их ратункови треба дякувати, що огонь дальше не розширяв ся.
Нову бібліотеку в Красичинї посвятив 24. н. ст. вересня епископ кс. Гриневецкій при співучасти духовеньства латиньского і в присутности фондатора кн. Адама Сапіги і зібраної родини. Величезна саля бібліотеки склеплена на зелїзних вязанях виглядає дуже гарно. На другій рік має бути викінчений і архив. Бібліотека красичиньска числить більше як 10.000 творів в 15.000 томах а архив обнимає 40.000 штук листів і актів, відносячих ся переважно до родини СапігІв.
Польскі маґнати починають купувати маєтности на Буковинї. Недавно закупив ґр. Лянцкороньскій величезні добра Чернавку, тепер же, як пише черновецка Gaz. Pol., кн. Адам Сапіга має купити маєтність Глибоку і підписав уже угодові пунктації. Кн. Сапіга купує сі добра для свого зятя п. Жултовского. При сїй нагодї подає Gaz. Pol., що на Буковинї єсть тепер 13 маєтностей на продаж.
Процес против Зигмунта Вельта секретаря каси хорих в Чернівцях, о чім ми послїдного разу писали, закінчив ся в четвер. Трибунал увільнив обжалованого від закиду спроневіреня, натомість признав єго винним крадежи 3 зр. 40 кр. і засудив на 14 днїв арешту. Вельт внїс зажаленє неважности.
Конґрес в Бернї швайцарскім в справі нещастних случаїв в фабриках і копальнях приняв слїдуючі резолюції: Конґрес буде на будуче називати ся "конґресом і сталим комітетом для случаїв калїцтва в заведенях фабричних і забезпеченя соціяльного". Дух часів теперішних приказує з конечности зараджувати на скілько можна нещастним пригодам і хоробам відповідними средствами. Длятого поручає ся, щоби в справі средств зарадчих дїяльність приватна получена була з дїяльностею поодиноких товариств асекураційних і держави. Що до винагороди, конечно єсть, щоби удїляти єї в дорозї асекурації. Конґрес вказує на те, щоби легке ушкодженє тїла робітників получити з забезпеченєм від хороби а в краях, котрі хотять завести у себе емеритальне забезпеченє робітників, поручає ся забезпеченє се получити з забезпеченєм від тяжкого окалїчіня і хороби, викликаної фаховим занятєм.
Дирекція руско-народного театру прислала нам слїдуюче оголошенє: "Молоді панночки-Русинки, з голосом до співу, бажаючі віддати ся званю драматичному, найдуть уміщенє в руско-народнім театрі під зарядом Ив. Биберовича. Зголошувати ся до дирекції театру письменно з долученєм фотоґрафії". Містячи се оголошенє не можемо не висказати надїї, що межи нашими панночками найдуть ся охочі, котрі би посвятили ся сему званю а тим забезпечили собі в тяжких теперішних часах матеріяльний бит. У нас-же доволї убогої женьскої молодїжи і сиріт, котрі дуже тяжко мусять боротись з різними злиднями.
Дрібні вісти. Цїсар дарував громадї Далїєва повіта сяніцкого 50 зр. на будову школи. — В Перемишли завязав ся сими днями кружок науковий. — Торжественне отворенє року шкільного 1891/2 на університетї краківскім відбуде ся 6 н. ст. жовтня. — Маршалок краєвий кн. Евст. Сангушко повернув з Кракова до Львова. — Виставу прагску оглянуло до 1 н. ст. жовтня 2,103.678 осіб за платними білєтами. 