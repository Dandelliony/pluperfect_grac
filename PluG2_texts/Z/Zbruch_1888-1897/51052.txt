Святочне. — Система дразненя

Святочне
У Львові дня 2 н. ст. мая 1891.
На завтрішний день — торжественного празника Воскресенія Христового, день радости в цїлім мирі христіяньскім, пересилаємо ми нашим читателям і всїм Русинам найсердечнїйшій привіт:
Христос воскрес!
Тим радістним привітом здоровити себе будуть завтрішного дня Русини, земляки наші, на цїлій широкій теріторії Руси-України і на чужинї, навіть за океаном. В день той запанує скрізь межи Русинами радість та веселість, до котрої у нашого народу серед незавидних а в деяких дїльницях навіть дуже тяжких обставин — в щоденнім житю, в боротьбі о истнованє національне та о бит економічний, нагод так дуже мало...
А в дни тім радістного неумовкаємого гомону звонів та привіту "Христос вокресе!" — в щасливім та веселім дни того христіяньского празника Воскресенія — всї Русини, де-б они жили і яка-б доля их була, важна чи трохи лекша, всї они — ми певні того — думками обгортати будуть цїлу широку дорогу нашу землю — Русь-Україну, і в кождій щирій рускій души озвесь сердечне горяче бажанє щасливости для своєї рідної землї і єї приниженого та запущеного народу, запалає жар служити високій идеї національній, утвердить ся упованє в воскресенє колишної сили і слави свого народу в чистім яснім сіяню...
Щасти-ж Боже і кріпи кожде щире, тепле серце руске до працї на широкій ниві народній, щоби діждатись радістного привату в день воскресеня народного з кайданів тьми і всякої неволї тїла і духа!
Христос воскрес!
Завтрішного дня сусїди наші святкують — також і на земли нашій — своє памяткове свято: столїтні роковини конституції 3-го мая. Ми, Русини, все шанували і шануємо чувства патріотичні других народів і, як торік з нагоди похорону мощей великого поета Мицкевича ми бажали Полякам, щоби польскій нарід не переставав видавать з-між себе Мицкевичів на славу Славянщини, — так тепер, з нагоди роковин конституциї 3-го мая, щиро бажаємо сусїдам нашим Полякам, щоби, святкуючи память своєї конституції, глубоко переняли ся духом щирої свободолюбности, справедливости і толеранції. Бажаемо им, щоб они, перенявши ся сими благородними чувствами, діждались тої щасливої хвилї, коли-б ми, Русини галицкі — тая частина руского народу, над котрою по упадку Польщі до нинї верховодство остало ся при Поляках — могли по щирости сказати, що в сїм краю Русини з Поляками жиють по братному: вільно і рівно!
Дай Боже, щоби тая щаслива хвиля наспіла і як найскорше для щасливости обох народів!
Христос воскрес! Система дразненя...
Кілько то у нас написало ся про тоту систему дразненя Русинів через укорочуванє ц. к. урядами приналежних Русинам прав. Не лише в дневниках о тім писало ся, але і на публичних зборах підношено, а посли наші нераз підносили смілий в тій справі голос в соймі. Здавало ся, що бодай по заявлено намістника на торічній сесії соймовій, що правительство не придержуєсь системи непраязної Русинам, не будемо вже потребували реґіструвати случаїв нарушуваня ц. к. урядами прав приналежних Русинам, их язикови і их обрядови. А однакож не можемо називати себе так щасливими! Случаї такого нарушували, дуже дразнячі народне чувство Русинів, усе ще стоять в нашім краю на порядку дневнім. Свідчили о тім численні факти підчас переводженя сегорічної конскрипції та підчас цїлої акції виборчої, — свідчать о тім і тих кілька фактів, які підносимо ось понизше.
Ц. к. староство в Самборі, одержавши від пароха з Ваневич по руски виготовлені викази дїтей уроджених в роках 1881 і 1890 в єго парохії [в громадах Ваневичі, Морозовичі і Стрілковичі], призначені для переведеня щепленя віспи, з вернуло рішенєм з 18 цвітня с. р. ч. 6549 парохови ті викази для того, що они виготовлені по руски!
Ц. к. староство в Самборі поступило очевидно против приписів законних, бо єго рішенє противить ся постановам розпорядженя міністерского з 16 вересня 1875 р. до ч. 1767 [В. з. кр. 66]. Після того розпорядженя — посвідченя певних в реєстрі записаних фактів [не дословні виписи, копії] має право уряд парохіяльний виставляти в однім з язиків краєвих, отже і в рускім. Всї же ц. к. урядники в краю обовязані по мисли артикулу XIX закона основного з 21 грудня 1867 р. [В. з. д. 142] знати язик рускій.
Так само ц. к. староство в Жидачеві [там старостою єсть звістний п. Флехнер, що колись був в Золочеві] розіслало циркуляр з 12 марта с. р. ч. 2037 до всїх урядів парохіяльних, де каже: "Wielebne Urzęda parafialne gr. kat. mają łacińskie odpisy z ksiąg metrykalnych sporządzać, ponieważ te wykazy są przeznaczone dla użytku przeważnie lekarzy wolno praktykujących, którzy nie są obowiązani znać pisownią ruską".
То само, що ми сказали про рішенє староства самбірского відносить ся і до сего окружника. Пароха руского нїчо не може обходити: хто щепить віспу? — чи лїкар wolno-urzędujący чи niewolno-urzędujący, — парох знає лише, що він після міністерского розпорядженя з 16 вересня 1875 р. ч. 1707. [В. з. кр. 66] має право виписи з метрик виставляти в рускім язицї, а ц. к. староство нехай собі з тим робить, що хоче: нехай п. нр. wolno praktykującemu лїкареви додасть до помочи якогось урядника, котрий обовязаний знати pisownie ruską, і той нехай тому лїкареви відчитує...
Таке заперечуванє Русинам права уживаня руского язика, признаного им законно, мусить их дуже огірчувати, а чи таке дразненє народного чувства Русинів лежить в интересї правительства, — на те не потребуем аж прямо відповідати.
Подібні факти, як нарушуванє права руского язика ц. к. староствами, бачимо дотично пошанованя ц. к. судами свят і недїлї у Русинів. Хотяй презідія краєвого суду висшого львівского видала недавно окружник до всїх підвладних судів у всхідній Галичинї, упоминаючи, щоби Русинів не турбовано в недїлї і свята рускі, мимо того проявляють ся факти вказуючі на давну практику. Наведемо пару фактів, щоби хто не закинув, що говоримо без підстави.
Ц. к. суд повітовий в Делятинї візвав кількох селян греко-кат. обряду з Яблоницї на термін на 8-у годину рано дня 1 н. ст. мая с. р., в Велику пятницю, у Русинів свято урочисте. [Одно з таких візвань з 29 н. ст. марта під ч. 1250.]
Ц. к. суд повітовий в Комарнї — як нам доносять з села Якимчиць коло Комарна — визначив в справі Михайла Гладяка, пізваного Сеньком Черником о сад, резолюцією до ч. 3781 речинець до огляду того саду в Якимчицях на 19 н. ст. цвітня о годинї 8-ій рано, взиваючи обі сторони з свідками під строгостію права. А дня 19 н. ст. цвітня припадала недїля. Тут звони зовуть христіян до церкви, а тут знов суд зове під строгостію права до саду на термін. Пійдеш на богослуженє — втратиш право. Комісію провізоріяльну відбував адюнкт п. Радзиховскій, котрому також може випадало і про свою особу святкувати день недїльний...
Не треба і казати, як такі факти прикро дотикають Русинів, тим більше, що нарушенє права не дасть ся нїяк оправдати, а виглядає лиш на умисне дразненє. Не вже-ж бо розправа провізоріяльна мусїла бути визначена на недїлю рано, а не могла бути переведена в суботу або в понедїлок, о день скорше чи о день пізнїйше?
Ми, Русини, маємо деякі права для нашого язика та нашого обряду списані на паперах, і знаємо ті деякі права, та що з того, коли в практицї они нарушують ся — так дуже часто! 