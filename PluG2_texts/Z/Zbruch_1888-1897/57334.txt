Гостина руско-народного театру.

З Городенки.
Наш народний театр під дирекцією п. Ивана Биберовича дав в Городенцї 9 представлень; послїдне відбуло ся дня 6 жовтня с. р. ві второк на цїль добродїйну. З відси поїхав театр наш до Коломиї, де заповіджено 12 представлень.
В Городенцї сцена наша перевисшила всякі ожиданя публики. Гра артистів показала ся знаменитою і викінченою, а на нїякій сценї, навіть шість столичних, наша трупа не могла би повстидати ся своєю грою. Відповідно до того і дирекція не може нарікати, щоби під взглядом матеріяльним мала страту і щось доложила, а може трохи й зискала, бо на кождім представленю всї майже місця до сидженя були заняті а і партер бував заповнений. Оно було би ще лучше пійшло, сли би не тая обставина, що в околици суть деякі пан-отцї, котрі задля того тілько не приїздили з сїл до театру, що театр не грає язиком "русским", тілько нашим, народним. Але обійшло ся без них а чей же прийде час "образумленія" і на них; хоч их нинї уже не богато.
З артистів совістно і з зрозумінєм річи грали: насамперед п. Янович, виступаючій майже в кождій штуцї, дальше пп. Гембицкій, Плошевскій, Стечиньскій, Кирницкій, Курманович і инші [А знаменитий артист п. Ольшевскій чи не виступав в Городенцї? — Ред.], а з межи пань: Биберовичева, Осиповичева, Попелева та Кравчуківна. Що-до панї Попелевої зазначимо, що як належить до знаменитих артистів, так знов за богато уживає ґімнастики та занадто завертає очи; се дуже ударяє, особливо в народних штуках. Що до панни Кравчуківної можемо вже нинї сказати, що при добрій охотї она може виробитись на перворядну артистку, а голос єї звінкій переймає слухача.
Найбільші заслуги коло театру кладе п. Янович яко режісер, невтомимо і з самопожертвованєм стараючись, щоби кожда штука вийшла людяно. Сподїваємо ся, що з него виробить ся сила, котра заступить незабутного Гриневецкого, а то тим більше, що се сила справдї интеліґентна і з щиро-руским серцем та завзятком до роботи.
Не можемо уймати і дирекції нїчого, зазначимо однакож, що єї річею було би постаратись о скріпленє сил жіночих. Не хочемо обиджати жіночого пола при нашій сценї, але вимагає ся всегда, щоби бодай ті, що виступають яко хористки на передї, були молодші та гарнїйші. До наших Русинів тут відзиваємо ся, щоби звернули свою увагу на відозви дирекції та вступали до театру. Се институція дуже поважна, ведуча ся морально, а старі пересуди що-до "авторів" уже повинні би раз з тїсних голов усунутись. За честну працю нема встиду.
Під конець зазначимо, що на кожду народну штуку приходили численно мужики, так, що були представленя, де их бувало до 80. Пожадане було би, щоби дирекція старала ся о чисто народні штуки наші та по зможности оброблені на підставах реальних, і убори та костюми до тих штук давала приладнїйші, як то чинить ся. "Наталька Полтавка" — стара штука, а все нова і може більше увеселила, як такі "Барони циганьскі"... 