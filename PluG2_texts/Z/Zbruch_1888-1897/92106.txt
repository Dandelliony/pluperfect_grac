◦ ◦ ◦ ◦ ◦ ◦ ◦ ◦ ◦ ◦

Преосв. епископ д-р Юліян Пелеш виїхав передвчера на канонічну візитацію канчуцкого деканата.   Конфіскати посипали ся сими днями як з рукава на галицкі часописи. І так: в середу сконфісковано "Дѣло" і Kurjer-a Lwowsk-ого за замітки о двірскім обіді, а "Галичанина" за статью про фонетику, де висказано ся в непарляментарний спосіб о редакторі "Народної Часописи" п. А. Креховецкім. В четвер сконфісковано знов "Галичанина", сим разом за статью про двірскій обід; в пятницю Now-y Reform-y за вступну статью, обговорюючу тоаст цїсаря і Przegląd за новинку про арештованя в Тернополи, а в суботу Kurjer-a Lwowsk-ого за примітки до забороненого зїзду "Сибіраків" і за арештованя в Тернополи.   Студїнь, вітер і слота панують вже від кількох днїв. Люде ходять в плащах і палять в печах. З Закопаного доносять, що там обнизила ся температура до 5°, а гори покрили ся грубою верствою снїгу.   Копальнї нафти в Борислави. Перед кількома місяцями зложила ся консорція, котра приступила до контракту аренди між пос. Щепановским а кн. Любомирскою о копальню нафти і земного воску в Бориславі. Ся консорція зобовязала ся рівночасно заявити ся що-до оконечного купна цїлої посїлости кн. Любомирскої. Отже тепер консорція згодила ся купити копальнї за цїну одного міліона зр. і має намір утворити акційне товариство. На чолї тої консорції стоїть анґлійско-австрійскій банк, а крім того належить до неї кілька фінансових фірм і приватних осіб.   Постріленє. Сторож міских арештів у Львові Ґамберскій вертаючи з Янова пішки, побачив за янівскою рогаткою двох знакомих собі арештантів, котрі утїкали гостинцем з міста. Він пустив ся зараз за ними, дігнав одного з них і задержав а другій утїкав дальше. Ґамберскій держачи одного арештанта, кликав за другим: "Стій, бо стріляю!" То однакож не помогло нїчого і арештант утїкав дальше, але як раз попав на вояків, що вертали з варти коло димінатового маґазину. Один з вояків візвав утїкаючого, щоби він станув, а побачивши, що той біжить дальше, стрілив два рази за ним; за третим разом поцїлив арештанта, так що той упав на місци. Куля пробила єго з заду, перелетїла через живіт і вилетїла правою пахвиною. З рогатки завізвано зараз поміч из стації ратункової а ся застала на місци Семена Богодинку, родом з Криму ледве ще живого і заосмотривши рану відвезла єго до шпиталю.   Нові ваґони. На австрійских державних зелїзницях мають бути заведені нові ваґони ІІІ-ої кляси. Місця для подорожних будуть в тих ваґонах вистелені, а також будуть в них окремі передїлки для женщин.   Міжнародний конґрес техніків розпочав свої наради у Львові передвчера в сали товариства Frohsinn. В конґресї бере участь около 40 техніків, між ними кількох Нїмцїв, кількох Французів, один Бельґієць і один Швед. Наради ведуть ся в нїмецкім язицї.   Значна крадїж. Барухови Горнови з Бучача украв якійсь злодїй у Львові 6.400 зр. власне в хвилю, коли зі Львова відїздив цїсар. Злодїй виймив Барухови портфель з цїлим капіталом. Горн визначив 500 зр. нагороди за зворот украдених грошей.   Чехи а львівска вистава. Прагскій виставовий екзекутивний комітет загадав був устроїти громадну прогульку Чехів на виставу до Львова. Між членами комітету єсть також молодоческій посол д-р Форшт. Коли прийшло рішати: коли і як має виїхати прогулька до Львова, заявив д-р Форшт, що він не може голосувати не засягнувши ради в молодоческім екзекутивнім комітетї. Справу відложено до другого засїданя і на нїм заявив д-р Форшт, що молодо-ческій екзекутивний комітет заявив ся против згаданої прогульки, а то з тої причини, що львівску виставу "надужито до скріпленя коаліційного правительства". З тим згодили ся і старо-ческі члени виставового комітету і рішили не орґанізувати прогульки до Львова.   Зїзд польских Сибіраків заборонила поліція на основі §. 6. закона о зборах з дня 15 падолиста 1867 р. В. з. д. ч. 153. Згаданий §. закона звучить: "Збори, котрих цїль противить ся карним законам, або котрих відбуванє загрожує публичну безпечність, або публичне добро, мають бути властею заборонені".   У віденьскім заведеню Пастера для недужих на скаженину перебувають тепер перші пацієнти. Они походять зі Станиславова і єсть их четверо: отець, мати, 15-лїтна дочка і дволїтний син, покалїчені дня 1 н. ст. вересня. Недужих придїлено прімарієви д-рови Гофмоклеви, котрий заявив, що має надїю удержати их при житю.   Дрібні вісти. Вінчанє п. Василя Залуцкого окінченого богослова, з панною Іоанною Войнаровскою, дочкою бл. п. о. Петра Войнаровского греко-кат. пароха в Ракові, відбуде ся дня 2 н. ст. жовтня 1894 в Балинцях, почта Гвоздець, стація зел. Заболотів. — Намістник ґр. Бадені виїхав вчера вечером до Кракова, щоби повитати прибуваючого там нинї вечером Архикнязя Кароля Людвика з женою. — Віцепрезідент намістництва п. Лідль виїхав вчера на кількатиждневу відпустку. — Доповняючій вибір трех членів ради повітової в Долинї, з ґрупи більшої посїлости, розписаний на день 17 н. ст. жовтня. — При кінци сего місяця стане виходити в Ряшеві тижднева часопись п. з. Kurjer Rzeszowski. — Начальник львівскої зелїзничої стації, старшій инжинєр Кемпнер, одержав від цїсаря перстень з брилянтом, начальниць маґазинів, Трушковскій, брилянтову булавку, а подарки одержали комісарі львівскої поліції Енґель, Собота і Шехтель.   Дѣло   