 ◦ ◦ ◦ ◦ ◦ ◦ ◦ ◦ ◦ ◦ 

На бенефис п. С. Яковича відограна буде в руско-народнім театрї в Золочеві в суботу д. 26 н. ст. марта "Маруся", здраматизована повість Квітки-Основяненка, а закінчать "Вечерниці", музичний утвір П. Нїщиньского. Се представленє поручаємо міскій і окрестній Вп. Публиці Золочева з огляду на заслуженого бенефисанта, артиста відданого цілою душею нашій сценї.
Загальні збори членів товариства им. Шевченка відбудуться в недїлю д. 7 н. ст. цвітня о год. 3 по пол. в комнатах "Рускої Бесїди". На порядку дневнім: 1. Справозданє з дїяльности видїлу і з руху в друкарни, 2. справозданє касове, 3. внесенє контрольної комисії, 4. вибір видїлу і контрольної комисії, 5. внесеня видїлу і членів. — Подаючи се до відомости Вп. членів просять о численну участь именем видїлу: Ис. Громницкого, голова і В. Коцовскій, секретар.
На "Дім Народний" в Чернівцях вплинуло з добровільних жертв від 1 н. ст. сїчня до 15 н. ст. марта, отже за півтретя місяця, всего лиш 49 зр. 74 кр, головно від Русинів буковиньских. А що на виплату закупленого дому видїл потребує значних ще сум, то ми поручаємо "Народний Дім" в Чернівцях жертволюбности всїх руских патріотів на Буковинї, в Галичинї, на Українї, в Руси угорскій і в Америці. Нехай жертвує, хто що може. Ми радо приймемо і перешлемо до Черновець кождий даток, що вплине на руки нашої редакції.
Практична новість. Богато нещастя буває з того, як хто зимою посовгнеся і на гладкій дорозї упаде. Отже тепер спроваджують до Львова купці, торгуючі кавчуком, так вироблений кавчук як-би шкіра на підошви. Сей кавчук прибивають шевці цвяхами до підошви і на обцаси. Така кавчукова підошва хоронить чоловіка від посовгненя. 