◦ ◦ ◦ ◦ ◦ ◦ ◦ ◦ ◦ ◦

Вправи мішаного хору "Львівского Бояна" відбудуть ся завтра, в четвер, о годинї 7-ій вечером в комнатах "Рускої Бесїди". З огляду на прогульку, яку товариство наміряє устроїти, прошу в комплєтї і точно явитись. В. Ш.   Убійство дитини. Зі Стрия доносять, що недавна повінь послужила там одним родичам до убитя своєї дитини. В лїсї коло Вільшини найшов командант постерунку Ямза трупа 1½-річної дитини, завиненого в шмати і хустки. Дитину тую задушили а відтак кинули в воду Федір і Катерина Циздїї, гадаючи, що кождий буде думати, що дитина утопила ся. Федір заєдно викидав своїй жінцї Катеринї, що дитина не єго та що він чужої дитини не буде годувати. Отже користаючи з повени допустили ся Циздїї убійства. Виновників арештовано і віддано судови.   Страшна пригода лучила ся оногди рано у Львові при ул. Казимирівскій. Сполошений кінь налетїв коло костела св. Анни на фіякра н-р 124, а від того сполошив ся кінь фіякерскій та став гнати ул. Казимирівскою на долину та потратував пятеро людей: зарібницю Матрону Пепко тяжко, а Герша Розенфельда, Вольфа Єка, Маркуса Барана і Маркуса Розина легко. Повідомлена о тім стація рятункова вислала зараз на місце віз ратунковий а лїкарі д-р Герман і д-р Чарняк удїлили покалїченим першої помочи. Тяжко покалїчену Матрону Пепко треба було відвезти до шпиталю.   Буря. 3і Знятина, в повітї сокальскім доносять, що дня 10 н. ст. червня о годині 5½ пополудни перейшла по-над селом буря з громами. Один грім ударив в дім селянин і влетївши комином до сїней, убив там жену господаря. Хату урятовано від огню.   Самоубійство. Минувшої ночи відобрав собі житє у Львові при ул. Підвалє ч. 7. Иван Світлик, 31-лїтний складач друкарскій підрізавши собі горло бритвою. Причиною самоубійства була уперта недуга грудна і загальний розстрій нервовий. Трупа самоубійника відставлено до загального шпиталю.   Зміна власности. П. Трухим властитель Семерівки, в повітї яворівскім, купив сими днями Острожець, в повітї мостискім, за 100.000 зр. від п. Ив. Яницкого. — Маєтність Станкову і Кулинки з Лазарівкою, в повітї калускім, купив І.Г. Шумер від Горнштайна за 125.000 зр.   Неофіти. Дїти львівского лїкаря і дентиста Лятайнера, 5-лїтна дївчинка і 7-лїтний хлопець, перейшли на христіяньске віроисповіданє.   Живцем згоріли. Черновецка Gaz. Polska доносить, що дня 7 н. ст. червня пійшов в Звинячцї на Буковинї купець Хаїм Кон з 5-лїтним сином до пивницї з нафтовою лямпою. Лямпа випала єму з рук і нафта експльодувала, наповнивши огнем середину пивницї. Нещастні не могли видістатись з пивницї і оба згоріли живцем.   Доповняючій вибір двох членів ради повітової в Рудках з ґрупи громад сїльских розписаний на день 17 н. ст. липня, а одного члена тої-ж ради з ґрупи громад міских на день 19 н. ст. липня.   В Бродах вибрано заступником бурмістра Изид. Каца а відпоручником до ради повітової Щаст. Веста.   Дрібні вісти. Намістник ґр. Бадені виїхав вчера вечером з совітником Мавтнером па люстрацію староства до Коросна.   Дѣло   