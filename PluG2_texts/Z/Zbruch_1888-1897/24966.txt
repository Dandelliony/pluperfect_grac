◦ ◦ ◦ ◦ ◦ ◦ ◦ ◦ ◦ ◦

Священики повіту Рудецкого по виборї посла в Рудках зійшлись і умовилися завязати в Рудках руске Товариство задаткове, підписуючи на тую ціль значнїйші грошеві суми. За короткій час мають священики з повіту зібратись, уложити статут і Товариство задаткове ввести в житє. Щасть Боже доброму дїлу!
Степень докторів прав одержали послїдними днями в львівскім университетї конципієнти адвокатскі пп. Стан. Гачевскій з Станиславова, Арон Фишер з Тернополя, Сим. Вольлернер з Дрогобича і Ем. Парнесс з Янова.
Степень докторів философії одержали в львівскім университетї пп.: Бол. Маньковскій з Любачева і Фр. Бандровскій з Вараздину в Кроатії.
Ивась Порун появився знов в Лондонї. Минувшого тиждня найшли убиту женщину в дїльници Вичепель, там де лучилися давнїйші убійства, і покалічену в спосіб, уживаний Ивасем Поруном. Полиція кинулась слїдити, але всї єї заходи остають безуспїшні. Один славний психіятр англійскій д-р Тондер заявив, що з познак доконаних убійств показуєся, що такі убійства може доконати лише божевільний, недужій на манію мордованя. Убійник може гадати, що він доконує злочиньства на приказ Божій, тому заходило-би в тім случаю т. зв. религійне божевільство. Від послїдного убійства с. є. від 9 листопада минувшого року мусїв мати убійник ясні хвилї, т. зв. lucidum intervallum і він не знав під той час нїчого о своїх злочиньствах.
Генеральна дирекція австрійских зелїзниць державних знизила на половину ціну їзди для осіб, що виїдуть на виставу париску поїздами, які устроює бюро Шрекля у Відни. А то можуть особи на кождій стації зелїзниць державних дістати половину билету з тої стації до стації граничних зелїзниці державної, а то до Перемишля, Тарнова, Подвіря-Бонарки, Живця, Звардоня і Освенцима, але мусять виказатись билетом купленим до їзди на виставу з Відня до Парижа. Знижені билети будуть видаватись на стаціях зелїзниці державної від 1 до 5 серпня с. р. до поїзду, що відходить дня 6 серпня з Відня до Парижа, і від 26 до 30 серпня до поїзду одходячого 31 серпня з Відня. Також при поворотї можна покористуватись таким самим зниженєм, єсли поворот наступить по 45 днях від дня остемплованя париского билету.
Дрібні вісти. Степень магистра фармації в краківскім университетї одержав п. Кость Саламон з Висови. — У Львові помер купець Едв. Гавранек. — Вчера придержали у Львові два россійскі урядники полиційні двох варшавских злодїїв, челядників столярских, укравших 3000 рублїв готівкою і дорогоцінностей на 4000 зр.; злодїї замешкали в готели Апперманна а вкрадені гроші умістили в львівскій касї щадничій. — Директор галицких почт і телєграфів п. А. Шифнер, переїзджаючи з Черновець до Станиславова дня 26 липня, відбув визитацію станиславівских урядів почтових в містї і на двірци зелїзниці. — Кількох учеників тарнівскої гимназії видалила краєва рада шкільна зі всїх середних шкіл галицких за то, що один з них вдарив в лице професора Беднарского; крім згаданої кари віддано цілу справу ще і судови карному. — Місто Люхів в Хинах вигорїло майже до тла; в огни погибло 1600 людей а то спалилися в огни або погибли під розвалинами домів; 8700 домів згорїло і 170.000 людей лишилось без притулку і кусника хлїба. — В Чернівцях помер совітник судовий Алойсій Стабиньскій в 63 році житя.  