◦ ◦ ◦ ◦ ◦ ◦ ◦ ◦ ◦ ◦

Базар товариства ощадности женщин, устроєний через два днї в суботу і недїлю в сали "Народного Дому" на дохід голодуючих селян принїс понад 5.000 доходу.
Намістник гр. Бадені візитував минувшої суботи IV-ту ґімназію (бернардиньску) у Львові і забавив там зі дві години. В III-ій б) клясї, де викладав язик латиньскій проф. Теофиль Грушкевич, прислухував ся намістник три чверти години.
Огонь. В Коломиї погоріла дня 21 н. ст. марта до тла дестилярня Бльоха. Шкода виносить до 20.000 зр. Огонь займив ся від того, що лямпа вивернула ся. Один робітник христіянин спалив ся а другій жид попік ся тяжко і умирає в коломийскім шпитали.
Запомоги правительственні. Міністерство просвіти роздало з державного скарбу запомоги на р. 1890 для краєвої школи ткацкої в Короснї 1000 зр. а для краєвого варстату взірцевого в Порембі 800 зр. Заразом заявило міністерство, що роздача дальших запомог для згаданих шкіл фахових буде зависїти від вислїду люстрацій тих заведень, які переведуть ся в сїм роцї шк. державними орґанами инспекційними.
З Долиньского пишуть: Нашим селянам надоїла вже автономія. В селї Підбереже истнувала одна і та сама громадска рада від непамятних часів. Члени сеї ради урядували так, що пять из них були начальниками громади, при чім совістнїйші самі зрікали ся того уряду а несовістних суспендували власти. Вибори відбувались кілька разів але все найшлись щирі опікуни котрим ходило о се, щоби стара рада урядувала, бо за кілька літрів горівки діставали від неї право ловів і т. п. вигоди. Протести не помагали нїчого, бо треба було лїтами ждати на рішенє протесту. От і від послїдних виборів минає третій рік, а рішеня нема ще доси. То навкучилось радним і они на однім з своїх засїдань разом з начальником громади зреклись своїх урядів та повідомили о тім власти в Долинї. Так само зробила рада громадска в Струтинї вижнім. 