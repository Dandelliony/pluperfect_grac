Відозва до Вп. пп. крамарїв! — На загальних зборах "Рускої Бесїди". —  Библіотека "Народного Дому". — 

Відозва до Вп. пп. крамарїв! Маючи на увазі, відповідно нашим статутам, розвій і піддержуванє крамниць в нашім краю, просимо Вп. пп. крамарїв, котрі до нас ще не зголошувалися, щоби зволили увійти з нами в купецкі зносини, при чім ми всякі можливі улекшеня для них учинити готові. Ті лиця, котрі мали-б охоту і нагоду заснувати нову крамницю, зволять лиш удаватися до нас, а удїлимо охотно всяких информацій.
Сподїваючись, що наші знакомі товариші купецкі і дальше позістануть з нами в тісній звязи торговельній, доносимо, що цінник крамничний, з котрого лише крамниці правно будуть могли користати, будемо видавати і розсилати Вп. крамарям що місяця, почавши від лютого с. р. Львів, 28 сїчня 1889. Заряд Народної Торговлї.
На загальних зборах "Рускої Бесїди" в Перемишли дня 19 сїчня вибрано до нового видїлу: д-ра Николая Антоневича головою, Льва Шеховича заступником голови, Григорія Цеглиньского скарбником, д-ра Кормоша секретарем, Ивана Матковского библіотекарем, О. Поляньского господарем і д-ра Глембоцкого контрольором; а на заступників видїлових о. д-ра Гробельского, Войтовича і о. Воляньского. По складї нового видїлу можна надїятись, що той розвине більшу дїяльність, як видїли з лїт попередущих.
Библіотека "Народного Дому" в четвертім чвертьрічю 1888-го року числила скаталогизованих 16.324 нумерів в чотирох комнатах від улиці Вірменьскої. Библіотека бл. п. крил. Шашкевича, зложена із 3000 томів, буде уміщена в чотирох шафах. Дублетів из библіотеки Шашкевича, призначених для деканальної библіотеки станиславівскої, знайшлося всего 200 томів. 