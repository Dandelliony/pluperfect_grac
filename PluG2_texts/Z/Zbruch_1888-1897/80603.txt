◦ ◦ ◦ ◦ ◦ ◦ ◦ ◦ ◦ ◦

Секцію исторично-правничу наукового товариства имени Шевченка запрошую сим на засїданє місячне в недїлю, дня 11 червня, о годинї 11-ій рано в канцелярії товариства при улици Академічній ч. 8. — Нат. Вахнянин.   Стіпендії для техніків меліораційних. В роцї 1892 визначив сойм з фонду краєвого дві стіпендії по 1000 зр. річно на три роки для окінчених студентів инжинєрії, для образованя их в техніцї меліораційній. Правительство обіцяло з своєї сторони удїлити одну стіпендію також в річній квотї 1000 зр. Відповідно до сих постанов розписує видїл краєвий конкурс на три стіпендії, почавши від 1893/4 року шкільного. Подавати ся о ті стіпендії можуть окінчені слухателї видїлу инжинєрії шкіл політехнічних, котрі схочуть образуватись дальше на курсї меліораційнім в академії рільничій в Поппельсдорф під Бон над Реном. Поданя треба вносити до видїлу краєвого найдальше по конець серпня 1893.   Американьскі Русини зорґанізували недавно у себе товариство "Сполученє руских братств". В склад того товариства входить 63 братств з 3000 членами. Орґаном тамошних Русинів єсть "Американьскій Вістник". В днях 30 і 31 мая і 1 червня зібрали ся відпоручники всїх братств на перші загальні збори в містї Scranton. По нарадах відбув ся музикально-декляматорскій вечерок.   Галицкій закон про реґуляцію Днїстра між Розвадовом а Журавном одержав цїсарску санкцію.   В справі пересиланя россійских грошей паперових простуємо подану нами оногди вість о стілько, що грошей тих не вільно пересилати до Россії, бо россійскі уряди почтові мають приказ конфіскувати часть тих-же яко кару цлову.   В перші роковини заснованя тов. "Громада" у Відни відбуде ся дня 11 червня с. р. в льокали Jos. Deigner-a VI. Mariahilferstrasse 1а (Lannersaal) концерт в память ХХХІІ-их роковин смерти Тараса Шевченка з такою проґрамою: 1. Вступне слово виголосить п. К. С. 2. Вахнянина "Урра у бій" з опери "Купало" відспіває хор. 3. Шевченка "Думи мої", віддеклямує п-на М. Г. 4. Лисенка "На що мені чорні брови", сопран-сольо, відспіває п. М. К. 5. Шевченка-Воробкевича "Треті півнї" відспіває хор. 6. Яроньского "Chant d' Ukraine", відограє на фортепянї п-на К. К. 7. Раффа Сопатільского (Larghetto u. Tarantella) на фортепяп і скрипку, відограють п. п. І. T i B. T. 5. О. Нижанківского "Славяньскі имни" відспіває хор. — Добровільні датки приймають ся з подякою. — Початок вечерка о годинї 7½ вечером.   Дѣло   