Нові папіроси.

В так званих спеціялітетних трафіках продають ся від дня 1. мая с. р. два нові сорти папіросів без картонів до уст, звані "єгипетскими", именно першій сорт в цїнї 5 зр. за 100 штук, а 1 зр. 80 кр. за 25 штук, другій сорт в цїнї 3 зр. 50 кр. за 100, а 90 кр. за 25 штук. От і знову спосіб визискати людскі привички, за котрі дорого треба оплачуватись. Аматори, що мають гроші, спробують знову, якій дим з сего тютюну, засмакують то й тогди плати, коли хочеш собі догодити. Що-ж дїяти? Нехай доктори, як хотять, доказують шкідливість тютюну, а люде таки будуть курити, і богаті й бідні, собі на малу приємність, а касї державній на велику радість! Куренє тютюну надто вже розширене, щоб можна єго спинити. Де перше в наших селах можна було бачити паробка з папіросом? Перше паробок і сам не курив і заказував вуйкови:
Ой не кури, вуйку, люльки
у чужій хатинї,
бо викуриш чорні очи
молодій дївчинї!
А тепер вже мила не боїть ся, щоб їй паробок не викурив димом очей, она вже ось як потїшає милого:
Не жури ся, мій миленькій,
най ся курка журить,
продам качку, куплю пачку,
най миленькій курить...
Тому й дорогій тютюн, коли він розганяє журбу, на котру иншого лїку нема... 