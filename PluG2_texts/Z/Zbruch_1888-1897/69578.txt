◦ ◦ ◦ ◦ ◦ ◦ ◦ ◦ ◦ ◦

На головній вежи церкви при "Народнім Домі" у Львові уміщено вже вчера хрест [однораменний] на обємистій золотій кули. По накритю головної вежи мідяною бляхою буде вже зо внї робота коло церкви майже скінчена.
З Коломиї пишуть нам: Дня 25 н. ст. липня надано в Коломиї о 8-ій годинї рано рекомандоване письмо до Черновець, адресоване по руски до ц. к. суду краєвого карного в Чернівцях. Отже то письмо — замість виїхати о годинї 9½ рано поспішним поїздом до недалеких Чернівцїв, вибрало ся, користаючи з красної погоди, деліжансом ще на провінцію, загостило в Городенку, з прогульки повернуло назад до Коломиї і доперва тепер рішилось вибрати ся поїздом до суду карного в Чернівцях. І дїйстно дня 27 н. ст. липня згадане письмо прибуло до Чернівцїв, але прогулька єго не послужила для сторони интересованої. Згадане письмо містило жалобу неважности засуду Анни Павликівної черновецким карним судом о провину з §§. 303 і 305 закона карного, а що з вини своєї прогульки на боки спізнило о один день своє загощенє до "Чернівцїв" то в наслїдок того суд черновецкій звернув єго интересованій особі безуспішно...
В справі холєри видало міністерство торговлї до зарядів зелїзничих таку відозву: "Зростаюча пошесть холєрична в Россії, а також обставина, що богато подорожних приїзджає з околиць холєрою навіщених до країв репрезентованих в радї державній, викликує конечність видати далекосяглі зарядженя, щоби не допустити до занесеня пошести рухом зелїзничим. Длятого взиває ся заряди зелїзничі, щоби крім точного виповнюваня загальних приписів, уважали особливо на виконуванє постанови що-до случаїв занедужаня на холєру або смерти подорожних зі сторони підвластних орґанів і конечні зарядженя в тих случаях сповняли скоро і енерґічно. Дальше конечна єсть десінфекція ваґонових виходків. При тім припускає міністерство, що приписані урядженя кльосетові заведено вже у всїх виходках ваґонових, бо инакше треба их безпроволочно завести, так щоби на случай холєри були готові. Позаяк поки що заходить небезпечність занесеня холєри лише зі сторони подорожних, прибуваючих з околиць, навіщених холєрою в Россії, длятого заходить потреба, щоби подорожних, прибуваючих з Россії до стацій граничних, пересїдаючих там з россійских ваґонів до австрійских поїздів, уміщувати в осібних возах, заосмотрених безоглядно в приряди кльосетові, а також щоби до тих возів не допустити підчас дальшої їзди инших подорожних. Вкінци треба конечно і пакунки подорожних, приїзджаючих з Россії, изолювати від прочих пакунків. — Староство в Бродах заборонило відбувати сего року відпуст в Підкамени, а робітникам працюючим за границею не видає перепусток. В околици Бродів ширить ся сильно холєрина. В однім дни було там 40 случаїв, однако нї один не закінчив ся смертію. — Староство в Вадвицях не дозволило допускати богомольцїв до Кальварії Зебржидовскої, з огляду на санітарну безпечність. Зі Щакової доносять також, що приїзд богомольцїв з Россії до Кальварії заборонений від вчерашного дня. В наслїдок того оголосила дирекція зелїзницї Фердинанда, що в часї від 8—15 н. ст. серпня не будуть видавати ся заповіджені в червни 1892 р. білєти по знижених цїнах їзди до Кальварії, анї не будуть курсувати заповіджені спеціяльні поїзди з Більска до Кальварії і назад.
Огнї. Вчера дня 10 н. ст. серпня повстав огонь в Потоцї золотім. Згоріла стайня на воли, горальня, склади солоду і судові арешти. Уряд податковий і суд виратувано. Сторожа огнева брала дуже слабу участь в ратунку.
Любов причиною самоубійства. Як ми вже доносили, лучили ся у Львові сими днями два самоубійства, а то застрілили ся ученик стельмахскій Тадей Токарскій і рушникарскій ученик Николай Марцанковскій. Причина тих самоубійств така: Чотири ремісничі ученики в віцї від 16 до 18 лїт ходили кождого дня до одної львівскої молочарнї, де залюбили ся в молодій і гарній молочарцї. Щоби не стояти собі взаїмно в дорозї рішили они кинути жребій, хто з них має стати властителем серця молодої дївчини. Прочі три мали відобрати собі житє. І дїйстно, один з них отруїв ся і лежить безнадїйно хорий вже від кількох днїв, а Токарскій і Марцинковскій застрілили ся.
Лїкарі в Австрії. Тепер має Австрія 9095 лїкарів, не вчисляючи в се лїкарів войскових. З поодиноких провінцій найбільше лїкарів має Австрія долїшна, бо 2209, дальше числить Чехія 2013 лїкарів, Галичина 1038, Морава 782, Стирія 766, Тироль 605, Австрія горішна 521, Шлезк 191, Каринтія 141, Дальматія 139, Сольногород 137, Трієст 134, Країна 118, Буковина 105, Форарльберґ 81, Истрія 76 і Гориція 59. Після конскрипції з 1890 року припадає пересїчно один лїкар на 2627 мешканцїв. Найлїпше під тим взглядом стоїть Австрія долїшна, де один лїкар припадає на 120 душ, найгірше представляє ся Галичина з одним лїкарем на 6634 душ. Навіть Буковина випередила тут Галичину, бо має одного лїкаря на 6158 мешканцїв. 