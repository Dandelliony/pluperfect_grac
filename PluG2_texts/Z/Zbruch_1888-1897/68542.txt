Першій концерт "Перемиского Бояна".

З Перемишля.
Незатертими буквами запише ся день 6 липня в исторії нашого співацкого товариства "Боян", котре того дня першій раз виступило перед ширше форум публики з концертом, неначе з пописом, о скілько оно в першім роцї свого истнованя розвинулось та поступило. І з приятностію належить піднести, що так хорошого успіху, якій виказав "Боян" своїм концертом, многі й не надїяли ся. Бо хто знає наші відносини на провінції, де то так трудно зібрати охочих і спосібних співаків, той мусить признати, що Перемишль під тик взглядом випередив всї прочі міста на провінції. Перемискій "Боян" єсть, судячи по єго першім концертї, вже на найлучшій дорозї до розвитку. Виступаючи з першим своїм концертом, хотїв наш "Боян" передовсїм замаркувати то, що продукує ся виключно власними силами, і длятого не запрошував нїкого до участи, щоб опісля не закинули єму, що не штука убирати ся в чуже піря... Але перейдїм до самого концерту.
О годинї 8-ій вечером заповнила ся прегарно уряджена саля товариства драматичного на Замку по самі береги публикою, між котрою було можна замітити богато Поляків і жидів, но найбільше таки явилось Русинів як місцевих так і замісцевих. По відслоненю куртини представив ся зібраним пречудний вид. На естрадї явили ся всї Боянисти і Боянистки в импонуючім числї. Де-хто з Русинів на сали спершу очам своїм не вірив, щоб се були самі "рускі дїти", — з-відки их нараз тілько в Перемишли взяло ся... Но вскорі, розглянувшись, пересвідчили ся, що се дїйстно самі знакомі Русини, і грудь их наповнила ся радостію, що наша Русь-мати так скоро і гарно розживаєсь "на славу нам, на жах врагам".
На перед виступив голова "Бояна" д-р Кормош і короткими словами розказав про плеканє нашого дорогоцїнного скарбу, нашої спадщини — рускої піснї, про задачу руских Боянів, а закінчив горячим зазивом до рускої публики, щоби з такою самою сердечностію приняла руску пісню, з якою єї Боян в теперішній хвили жертвує. Грімкими оплесками принято ті слова енерґічного і симпатичного голови.
Потім зібрана дружина під проводом свого голови і діріґента о. Копка, проголосивши огненні слова ґенія з "Завіщаня": "Кайдани порвіте і вражою кровью волю окропіте", всїла на чайки і пустилась на широке море з геройскою піснею Вахнянина "По морю", а відтак, вернувши щасливо в наші високі гори, спросила красавицї і разом з ними заспівала Лисенкову так милу для руского серця "Верховину". Та тут довго не забарилась, бо за звилю побачили ми тих самих хлопцїв-молодцїв над рікою нашого Покутя, як пречудно заспівали одну з найкрасших руских серенад про хатину, дївчину і хлопця "з-над Прута". Ще не перегомонїли в ушах наших послїдні акорди сеї піснї, як дружина неждано на соколиних крилах перенеслась над "Стрия цвітучі береги" і відспівавши там Матюка "Крилець крилець сокола дай" явилась вкінци на самім розграничю землї рускої в княжім городї Перемишля. Тут уже спинилась, плекаючи в серцях горячу любов до своєї рідної піснї, і заспівала нам цїлком нову пісню композиції о. Копка "Привіт". В антрактї она попросита брата-Славянина п. Мишу заграти на скрипцї, і ми почувши артистично виконані "Циганьскі мельодії" Сарассатого, — прислухувались гарній пісни свого атамана "До Днїпра". Не обійшлось і без того, щоб не викрив ся якійсь романс, — він проявив ся в дуетї Ніколяя, а епільоґ єго закінчив ся мабуть на морю, як се з "Моряків" Вільбоа можна було догадати ся.
Так представила ся цїлість концерту. Розуміє ся, що повну побіду віднїс на кождім поли хор мужескій. Пісня героїв "По морю" мусїла бути на жаданє публики повторена. Хори і орхестра 77-го полку держали ся знаменито. Серенада Воробкевича "Над Пругом" виконана була з цїлою прецизією, зі всїма нюянсами, як і Матюка "Крилець". "Завіщанє" Вербицкого на два хори вийшло менше щасливо, бо так зложило ся, що годї було дістати нот на орхестру, то заступлено єї фортепяном, а до того, яко перша точка проґрами, мусїло перейти через алємбік доконечної треми, і тому-то "Завіщанє" не випало вповнї так, як би повинно було в интерпретації такого товариства, як "Боян". Впрочім і пан було троха за мало на сильний хор мужескій.
Про концертову гру п. Маши нема що й згадувати. Артистови сему рівного в Перемишли нема. Скрипка в руках єго переміняєсь в щось надземского а добуваючі ся з під єго смичка тони поривають слухателя в якісь зачаровані світи.
Грімкими оплесками принято також і дует Ніколяя на сопран і барітон — панни Єлени Цїпановскої і о. Копка. Оба голоси була дібрані і красні. Голос і спів о. Копка знані вже нашій публицї, а про сопран панни Цїпановскої належить сказати, що відзначуєсь він милозвучностію і любостію, — слухалось би єго без кінця. Тож і не диво, що так знамениту пару співаків нагородила публика грімкими оплесками. За те почула другій рівно красно відданий дует "Моряки" Вільбоа. Кромі того о. Копко співав ще сольо "Ой Днїпре" Лисенка з артизмом і з pозумінєм так трудних творів Лисенка.
Однак набважнїйшою точкою з проґрами був новий утвір о. Копка "Привіт" на хори мужескій і мішаний з барітоновим сольо в супроводї охрестри. Складає ся він з трех частей: Перша часть становить зазив до всїх рік і гір руских, щоби з всею силою звістила світови, що "рускі сини, рускі орли, збудились з тьми" і розпочали нове житє. Зазив сей проголошують оба хори з цїлою силою, fortissimo, щоб єго почули як найдальше і найширше. По тім хори звільна спадають в piano, хор жіночій уступає, а лишаєсь тілько хор мужескій акомпанювати в т. зв. "брумхорі" пречудній просьбі ґенія Руса [барітон сольо], щоби Русь-ненька прибула вже доконче і поблагословила на дїло святе, бо тут рускі сини, рускі орли збудились вже з тьми, — і се друга часть твору. В третій части впадають оба хори, наче весь рускій нарід, в triumfale di marcio, і яко щасливі побідоносцї ведуть Русь неньку до обіцяного краю.
Сей новий твір подобав ся дуже. Житє, що виявляло ся підчас виконаня єго на естрадї, удїлювалось наче елєктричним током публицї. На лици всїх малювались виразно вдоволенє і щасливість, а по скінченю проявили ся гучним "славно" і оплесками як для композитора так і для Боянистів. Третю часть твору повторено.
Так першій концерт перемиского Бояна вповнї удав ся. На компліменти похвальні не силую ся, бо лучше сказати менче, нїж в похвалах пересадити. Однак на критику деяких скептиків мушу замітити, що Боян продукував ся лише своїми силами і длятого ставлені тими критиками вимоги мусїли відпасти. Що можна було спровадити ще деякі сили зі Львова, о тім нема сумнїву, але се богато уняло би молодому товариству, котрим кромі рускої публики интересує ся також і друга публика, с. є. польска. Отже з того погляду оцїнюючи успіх "Бояна", кликнути мусимо: Слава перемискому Боянови! 