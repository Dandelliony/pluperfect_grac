Голоси праси о рускій справі.

Червоная Русь і Kurjer Lwowski приносять сегодня слїдуюче заявленє проф. Наталя Вахнянина:
"Всехвальна Редакціє!
На основі §.19 закона прасового прошу о уміщенє слїдуючого спростованя фактів поданих в ч. 278 в кореспонденції з Стрия в передовій статьї.
Заперечую именно правду слів вложених менї в уста, мов то я сказав: "Намістник ґр. Бадені наглив послів народовцїв навязати переговори, так як на него напирало правительство центральне".
Перечу дальше уступ з сеї кореспонденції яко зовсїм несхідний з правдою, будь-то я сказав: "На требованіе п. Романчука, даби намістник издал циркуляр к старостам, щоби они не употребляли в русских письмах латинского альфавита, ґр. Бадени не согласился, заявляя, що циркуляр в том дїлї издати не может, однако он обіщает переговорити в том дїлї частним путем с нїкоторими старостами".
Неправдою єсть, мов-би я сказав, що "созваніе Народной Ради послїдовало на требованіе намістника і що намістник желал, даби на том собраніи явилось як найбольше мірской интелигенціи і тїм образом дано било доказательство, що Народна Рада иміеть многочисленних сторонников".
Неправдиві суть і слова: "Намістник заявил между прочим: "Zbierzcie jak najwięcej inteligencyi, chłopów nie bierzmy, bo gdy was mało się zbierze, to i ja i wy będziecie w trudnem położeniu.
Наталь Вахнянин.
В тій самій справі одержала наша редакція два письма зі Стрия — одно від проф. Ивана Вахнянина, а друге від о. Ал. Бобикевича, котрі тут містимо:
1) Письмо від проф. Ив. Вахнянина:
Світла Редакціє!
В справі статьї "Розоблаченія г. Нат. Вахнянина" уміщеній в ч. 278 "Червоной Руси" в видї дописи зі Стрия (?) прошу умістити від мене спростованє двох, доси нїким инчим не спростованих невірностей:
а) Редакція "Червоной Руси" каже: "Из противнои [старої] партії никто [на нараду] не бил приглашен".— Єсть се неправда, бо всї без виїмки були прошені; я сам розсилав запрошеня.
б) "Розоблачитель" пише: "О. дек. Шанковскій из Дулиб заявив, що предложеніе єму адреса для подписи признательности г. Романчуку считает оскорбленіем личности. Он никогда не считал себе нелояльним в виду держави і церкви і тїм самим не может виражати признательности для русского посла, которого лояльность і католичество началось только с днем 13 (25) ноября с. г." — Єсть се проста видумка честного "розоблачителя", бо нїхто не просив о. Шанковского підписувати адресу, отже і не міг він таких слів говорити.
Иван Вахнянин.
2) Письмо від о. Ал. Бобикевича
Вповажана Редакціє!
В ч. 278 "Червоной Руси" подобало ся авторови дописи "из Стрия" п. заг.: "Розобличенія г. Анатолія Вахнянина" моє ничтожне сотрудницке имя видвигнути на арену публичну, а мою малу особу зробити героєм дня 18-го грудня с. р. Против такого нарушеня мого спокою мушу запротестувати, і то не лиш длятого, що не єсть се для мене честію фіґурувати яко persona agens в статьи, в котрій ледво 10-те слово сходить ся з дїйстною правдою, але просто длятого, що і виступленє моє на приватнім зібраню дня 18 грудня в Стрию, представлено зовсїм ложно.
Річ була така: По запитаню о. Сїнгалевича, чи правда то, що п. Романчук зломив солідарність руского клюбу, і по основній відповіди п. Вахнянина, в котрій слова "некоректность" не було, забрав я слово і сказав, що хотяй по виясненю п. Вахнянина поступованє п. Романчука видаєсь менї зовсїм оправданим, то однакож менї здає ся, що висше ставити треба солідарність і згоду межи руским народом, як солідарність і згоду в клюбі, бо відай табакерка для носа, а не ніс для табакирки, і що тая послїдня, коли то справа лише формальна, повинна бути в самім рускім клюбі полагоджена. Сцисія в рускім клюбі не повинна витворювати сцисії межи народом. А що-до самої проґрами, то я, зазначивши що она не нова, і що ми при нїй завсїгди стояли, спитав п. Вахнянина лише: як на ню глядить Україна? чи не знайдуть ся там люде, котрим наша проґрама не подобаєсь за-для піднесеної в нїй справи реліґійної? На то і відповів менї проф. Вахнянин, що не вірить, щоби Українцї були так сильно привязані до россійско-державного православія — впрочім справа реліґії була взята в проґраму тілько для Галичини, де нема православних.
На доказ мною повисше сказаного, наводжу не лише всїх тогдї присутних свідків, але також тую обставину, що я сам був автором адреси, яку вислали стрийскі Русини Вп. послови Романчукови, і сам збирав-єм на ню підписи. Се заявленє моє, сподїюсь, повинно цїлковито розвіяти тую авреолю, в яку хотїв мене убрати автор статьї в "Червоній Руси", але она нехай послужить доказом, як дуже минаєсь він з правдою, кажучи, що підписи на адресу були збирані пресією. Моя особа занадто маленька, щоби могла на кім зробити пресію. Прикро менї розставати ся з тою авреолею; може був-бим навіть дістав ґратуляційні письма, але що-ж? — она фальшива.
А. Бобикевич. 