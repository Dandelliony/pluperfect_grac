◦ ◦ ◦ ◦ ◦ ◦ ◦ ◦ ◦ ◦

Демонстрацію за безпосередним голосованєм устроїли вчера вечером львівскі робітники зібравши ся в великій масї перед соймовим будинком. Поліція вислала 24 поліцаїв і ті утворили кордон перед будинком. Кажуть, що евентуально було би вирушило й войско, але обійшло ся без того, бо товпа небавом розійшла ся.   Польскій головний комітет виборчій для всхідної Галичини скликаний ґрафом Войт. Дїдушицким на нинї. Завтра зберуть ся оба комітети, для всхідної і західної Галичини, на спільну нараду, на котрій мають обговорювати поведенє оторонництва людового при виборах до ради державної.   Народне віче в Перемишли, скликане послом Новаковским на день 26 с. м., розійшло ся даремно. П. Новаковскій ще перед двома недїлями повідомив ц. к. староство в Перемишли о наміренім вічу; але дістав аж дня 24 с. м. повідомленє, що віче заборонює ся, бо в поданю не означено години, о котрій збори мають начати ся. Через те п. Новаковскій мусїв уладити збори за запросинами. Тогдї староство прислало комісаря Новоселецкого для провіреня запросин, а сей найшов якісь похибки в виказї запрошених (якогось Никиту записано Николаєм) і розвязав збори. П. Новаковскій заповів слїдуюче віче на суботу по руских святах (дня 9 сїчня).   Новий подвиг львівскої поліції, але вже не тої уличної поліції, що в ночи била ся з академіками, а одного з єї висших представителїв, поліційного концепіста, на недїльнім вечері Фішера в сали польского "Сокола". — Конфлікт поміж поліційним концепістом, що явив ся на тім вечері в характері инспекційного урядника, а одним з гостій зайшов був так далеко, що на хвилю треба було перервати продукції і спустити куртину. Гість п. Ч. мав білєт на крісло ч. 13. Користаючи з того, що він не явив ся з початком предетавленя, поліційний концепіст усадовив на тім кріслї якусь даму (жену чи своячку), а собі велїв приставити крісло биля неї. Під конець представленя п. Ч. являє ся коло свого крісла і леґітимуючи ся білєтом, просить чемно инспекційного урядника, щоби уступив єму місце заняте дамою. Концепіст відповів єму грубо, обурив ся, а далї, загрозивши єму арештованєм, встав і відійшов. П. Ч. усїв на своїм кріслї; гадав, що на тім вже й конець. Аж нї! Поліційний концепіст вертає знов до чужого крісла, але вже не сам — з поліційним аґентом і велить єму арештувати п. Ч. Доси п. Ч. терпів все спокійно, та тепер бо вже й терпець урвав ся. Він голосно на цїлу салю почав протестувати, а єго протест викликав пеполох не лиш серед публики, але й на сценї. Представленє на хвилю перервано, а гостї, довідавши ся, що наступило, обстали за п. Ч. може трохи за пізно, бо поліційного авантурника не було вже в сали. Він щез десь разом з аґентом. От і цїла исторія, а героєм єї, на жаль, инспекційний урядник поліції. Поправляють ся они, та все в один бік.   Елєктричний трамвай має сполучити невдовзї Перемишль з Красичином. В Перемишли лінії того трамваю будуть получені з міским трамваєм. Кн. Адам Сапіга заявив, що він буде що року докладати шість до сїм тисяч зр. на кошти удержаня лінії трамваю з Красичина до Перемишля. Будову того трамваю візьме на себе фірма Сіменс і Гальске в спілцї з львівским гіпотечним банком.   Громадскій радний розбишакою. Дня 20-го с. м. в Стрілецкім Кутї на Буковинї закрав ся громадскій радний, Тимофій Стефаниця до громадскої канцелярії і хотїв забрати 100 зр., що лежали там заховані в скринцї. В канцелярії спав вартівник Кость Ташук. Стефаниця стрілив до него з револьвера, але куля хибила. Тогдї злочинець кинув ся на вартівника і вдарив єго кілька разів ножиком в шию. Вартівник боронив ся і почав кричати. Наляканий тим кроком Стефаниця втїк та поклав ся дома спати, мов би про нїщо й не знав. Жандармерія вислїдила єго і найшла в єго ложку вистрілений револьвер та закрівавлений ніж. Стефаницю відставлено до карного суду.   Напад на дитину. Оногди лучила ся у Львові пригода, котра показує, що чоловік може посунути ся часом до надзичайного озвіреня. При улици Замковій засїв ся якійсь Иван Ф. на 13-лїтного хлопця Романа М. з ножем і коли хлопець надійшов з вітцем, він кинув ся на него. На щастє не скалїчив хлопця небезпечно. Причиною нападу була месть за якусь пустоту хлопця.   Дрібні вісти. Gazeta Samborska перестала виходити за-для браку передплатників. В Ряшеві помер дня 27-ого с. м. д-р Віктор Збишевскій, краєвий адвокат і бувшій посол до сойму краєвого і до ради державної. — Иван Фецуляк, селянин з Глинного коло Лїська, вертаючи пяний з Сянока з роботи при зелїзничім шляху домів, повісив ся в Лїську на плотї при улици.   Дѣло 