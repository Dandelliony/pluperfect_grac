Анкета в справі тариф зелїзничих. — Curiculum vitae одного галицкого жандарма.

Анкета в справі тариф зелїзничих.
Оногди нараджувалась в будинку соймовім анкета під проводом члена видїлу, д-ра Іос. Верещиньского, скликана видїлом краєвим, над резолюціями, ухваленими соймом краєвим в справі тариф зелїзничих в зносинах з краєвими складами публичними у Львові і Кракові. Анкетї предложено соймові резолюції. Перша резолюція: "Взиває ся правительство, щоби тарифа войскова, признавана в дорозї реклямацій зелїзницями державними і приватними для збіжа доставляного для маґазинів войскових а висланого до переховку і під адресою краєвих складів публичних та щоби ухилити що-до тих складів точку розпорядженя додаткового з 15 падолиста 1888, виданого до приписів о тарифі войсковій. Анкета ухвалила дораджувати видїлови краєвому старати ся, щоби згадану тарифу войскову признавано і для таких пересилок, котрі зложені в маґазинї, відтак будуть продані для маґазинів войскових, та щоби заразом ухилено додаткове розпорядженє, котре установляє високі оплати маніпуляційні. Анкета підперла без зміни слїдуючі дві резолюції, щоби ґенеральна дирекція зелїзниць державних утворила у Львові стацію реекспедіційну для збіжа і спіритусу на зелїзници державній — та щоби краєвим складам публичним признали зелїзницї державні і приватні бодай такі рефакції в тарифах перевозових, які мають і можуть мати приватні підприємцї. Послїдна резолюція дотично права реекспедиції спірітусу для складів краєвих у Львові і Кракові, не прийшла під наради, бо таке право признано уже тим складам. Curiculum vitae одного галицкого жандарма.
Жандарм Петро Жучковскій, як лиш настав на постерунок в Угнові, то, ходячи по селах, наказував війтам обрізувати трираменні хрести. При послїдних виборах до сойму набрав сей жандарм тілько відваги, що деяким виборцям, котрі хотїли відбирати від жидів свої видерті карти лєґітимаційні, прикладав баґнет до грудей, говорячи: "Puść żyda, bo cię przebiję, mudiu jeden!" Та по таких славних подвигах стидно було Жучковскому ходити по Угнівщинї, тож і був перенесений до Верхрати, де єго ще не знали. Минувшого року, коли Жучковскій був в службі, стрітив жида-пачкаря з Рави, везучого з Россії до 200 кільоґрамів россійского тютюну. Недавно перед тим того самого жида прихопив був фінансовий стражник, але якось випустив єго з рук. Тепер же, побачивши, що жида придержав жандарм, прилучив ся той стражник до жандарма і оба вели жида до Рави. В дорозї стрітив их командант постерунку, похвалив і велїв добре стеречи пачкаря. і стерегли они єго добре аж до Гребенного. Там закликав стражник жандарма на снїданок до коршми, і хоч Жучковскій не хотїв з разу ити, вкінци таки дав намовити ся стражникови, тим більше що і пачкар пійшов з ними. Однак за-для недоглядности мішок з тютюном лишив ся на дворі на возї і стало ся так, що тютюн щез з мішка а замість него лишилась солома. Коли жандарм побачив таке, взяв жида на протокол, але жид випер ся всего а навіть вже і стражник почав сумнївати ся, чи жид дїйстно пачкар. Жучковскій перетерпів за все, бо по відсидженю 6-місячної вязницї стратив службу а і тепер ще не може нїякого занятя допроситись в равскім старостві. 