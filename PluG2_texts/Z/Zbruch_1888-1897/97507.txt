◦ ◦ ◦ ◦ ◦ ◦ ◦ ◦ ◦ ◦

  Головний видїл товариства "Просвіти" ухвалив на вчерашнім засїданю розписати першій конкурс на дві стіпендії по 100 злр. річно з фонду "Стіпендія родинна для учеників шкіл середних имени Грушкевича". Покійний Евсевій Грушкевич, б. адюнкт податковий в Ниську, записав між иншим 5000 злр. на фонд стіпендії родинної. Дотичний уступ завіщаня звучать дословно [в перекладї з польского]: "Пять тисяч злр. записую на стіпендію родинну для учеників шкіл середних имени Грушкевича. Убігатись о сю стіпендію в першій лінії можуть мужескі потомки имени Грушкевича, котрі викажуть ся, що походять а радше, що суть потомками о. Віктора Грушкевича помершого [в Колодрубах] 1877 року, а в другій лінії, що походять від о. Сильвестра Грушкевича помершого [в Мокрянах] 1880 року, о. Кипріяна Грушкевича помершого [в Дахнові] 1862 року, о. Самуїла Грушкевича помершого [в Клїцку] 1877 року і професора ґімназії Теофіля Грушкевича. З відсотків від того капіталу 5000 злр. мають бути установлені дві стіпендії, а заряд і призначенє тих стіпендій припоручаю рускому товариству "Просвіта" у Львові."   Справа будови "Народного Дому" в Коломиї поступає наперед. Скілько доси зроблено видно з письма о. Іосафата Кобриньского, поміщеного в "Рус. Радї". На площи — пише о. Кобриньскій — вартости около 20.000 зр., підготовлено вже все, щоби зачати роботи за ранною весною. Гашеного вапна єсть на 1000 зр., брусів 430 штук вартости 500 зр., инжинірскі роботи уже заплачені сумою 1000 зр.; угода з примежною касою щадничою о відступленє кусників для вирівнаня лінії коштувала 600 зр.; камінь з яких 40 кубічних сяжнїв по 27 зр.; стілько виносять гроші, що лежать в "Нар. Торговли", жертви пок. Ник. Дебельского 400 або 500 зр. крім відсотків, шопа на матеріяли, колодязь і т. п. вартости до 500 зр., жертви міста Коломиї 4000 зр. і повітової ради коломийскої 4000 зр.; гроші, що находять ся у управляючого совіта "Народного Дома" netto 4000 зр. Додавши до того дар цїсаря: 50 куб. сяжнїв каменя в Яблонові і броварі, довготи 30 сяжнїв, в котрого фундаментах має бути тесаний камінь а в стїнах цегли, яких тепер не виробляють, та вязаня і тертицї на подї — все те вартости до 1000 зр., — то побачимо, що справа будови не єсть пустою мрією. Розвинїм наші сили — кінчить о. Кобриньскій — а за чотири роки: 1895 до 1899, до 2 грудня стапе институт "Народний Дім" в Коломиї (два фронти довготи 60 сяжнїв, а два другі 30 сяжнїв) на славу ювилея цїсаря Франц Іосифа.   Проф. д-р Исидор Шараневич, заступник предсїдателя комітету для обходу ювілею унії берестейскої, таки виступив з того комітету, отже занотовану у нас недавно вість подаємо нинї яко факт певний. О причинах виступленя проф. д-ра Шараневича не хочемо писати, впрочім можна надїяти ся, що сю справу розкаже "Душпастирь", котрий єсть орґаном комітету ювілейного.   В маю сего року минає двацять лїт, як холмскі уніяти зєднали ся з церквою православною. З нагоди сих роковин появили ся в часописях россійских голоси, щоби утворити холмску ґубернію, віддїливши від ґуберній сїдлецкої і люблиньскої ті уїзди [повіти], де живе більшость населеня православного.   З Болехова пишуть нам під днем 7 н. ст. мая: Укінчений ветеринар Емиль Мокрицкій прибув до Болехова піхотою перед 5-ою годиною рано і зайшовши до готелю касина отруїв ся. Самоубійник полишив лист написаний оловцем до своєї судженої — лист отворений і незаадресований.   Новий винахід. Берлиньска Naturwissenschaftl. Correspondenz подає відомість, що оден нїмецкій технік сконструував лямпу на спірітусї, дорівнуючу своїм світлом найяснїйшій нафтовій лямпі. Нова лямпа світить чистим білим світлом, не меркотить, не коптить, не воняє, а коштує дешевше як нафтова.   А все тота любов! Віденьску співачку Олену Берґер пострілив в Празї 22-лїтний Зденко Срфа, по чім і себе поранив тяжко в намірі самоубійчім. Родичі богаті не позволяли Срфі женити ся з співачкою куплєтів, ще до того о шість лїт старшою, а безнадїйний любовник побажав бодай смертію звязати свою долю з долею своєї вибраної, з котрою пізнав ся в Галичинї підчас однорічної війскової служби. А цїкава річ, що вже перед трема недїлями застрілив ся в Празї через тоту саму співачку оден молодець з богатої родини.   Дрібні вісти. Село Слобідка лїсна в повітї коломийскім перейшло на власність п. Єнджеєвича за 825.000 зр., а Майдан в тім-же повітї на власність львівского адвоката д-ра Малаховского за 45.000 зр. — Цирк Шумана має приїхати на лїто до Львова. — В Станиславові підчас вправи войска упав оден артилєрист з канони головою о камінь і погиб на місци. — Д-р Цїханьскій именований секундарем шпиталю в Перемишли. — Цїсарева дарувала 5.000 зр. для Люблянцїв.   Дѣло 