◦ ◦ ◦ ◦

Конкурси. Ц. к. галицка Дирекція лїсів і дібр скарбових розписує конкурс з речинцем до 15 с. м. на посаду ц. к. управителя лїсів і дібр скарбових з платнею в X. клясї ранґи. — В Решові опорожнена посада дозорника вязницї. Платня 300 зр. і додатки. Речинець до 1 серпня. — Ц. к. Палата нотаріяльна у Львові розписує конкурс на посади нотарів в Снятинї, Збаражи, Коломиї і Бродах. Речинець до вношеня подань до 31 с. м.
Є. Ексц. П. Намістник виїхав вчера за довшою відпусткою зі Львова до Буска.
Нова вигода в руху телєґрафічнім. Як звістно, можна кому телєґрафічно передавати гроші, але той, що відбирає гроші, не може задержати телєґрами з переказом грошевим, бо она з поквитованєм того, що гроші відобрав, мусить вернути назад до уряду, яко доказ відданя грошей. В таких телєґрамах однакож бувають всїлякі переписки і pозпорядженя нераз і що до ужитку самих грошей. Адресат отже не має нераз чим виказати ся, що єму дано таке а таке розпорядженє. Щоби сю невигоду усунути, розпорядило міністерство торговлї, щоби копії таких телєґрам видавано безплатно. Дальше підвисшено суму грошей, яку можна телєґрафічно пересилати, з 100 зр. на 500, але з тим обмеженєм, що більшу суму як 100 зр. можна надавати лиш в день, від 7 години рано аж до того часу, в котрім уряд замикає ся.
Огонь в Збаражи. Дня 5 с. м. о год. 3 рано повстав в Збаражи грізний пожар в густо забудованій части міста і в одній хвили знищив пять домів. Божниця три рази займала ся, та ледви єї виратувано. Ратунок завдячити треба пп. Л. Шапу і В. Бартосевичеви, котрі перші вдерли ся на дах. Инакше могло цїле місто пійти з димом. В Збаражи якось часто лучає ся огонь, частїйше, як деинде. 