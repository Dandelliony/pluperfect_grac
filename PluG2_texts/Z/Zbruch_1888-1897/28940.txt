Памятник на могилу пок. Володимира Барвіньского. — Домові ревизії.

Памятник на могилу пок. Володимира Барвіньского єсть вже до половини готовий. Минувшої пятниці їздив делегат комитету памятникового, проф. Н. Вахнянин, нарочно до Кракова, щоб оглянути модель, вироблений з глини, і одобрити єго остаточно. Модель находиться в артистичній робітни п. Стан. Левандовского на Клепарскім ринку в каменици ч. 7. у Кракові. Женщина, представляюча просвіту, з барвінковим вінцем на голові, з горючою скипою в правій руці, з хрестом в лївій, уложеній на груди, єсть більше як природної величини. Она будьто сходить з могили, будьто спішно ій ити межи нарід рускій і просвітити єго. Костюм єї народно-рускій. Сорочка вишивана по гуцульски, доокола бедер підобрана фота; на шиї монисто з пацьорок в дві ланки і один шнурок хрестів гуцульских. Лице хороше, з поглядом смілим; з очей видко віру в лучшу будучність Руси. Коло неї, праворуч у ніг, сидить хлопя руске. Правою рукою сперлось оно на щит, на котрім зображений герб Руси галицкої; в лївій держить вінець над удачним медаліоном Володимира. Цілість представляєсь дуже артистично. Линії складні, викінченє старанне. Тепер зробиться відлив з гипсу, відтак і форма, а відливу з бронзу довершить ливарня п. Горника у Відни. Маємо надїю, що 3 мая слїдуючого року буде можна відкрити памятник на місци у Львові над могилою пок. Володимира на кладовищи Личаківскім. Одного лиш не достає, а то більшої суми гроша. Доси зібрано на памятник над 1.300 зр., а цілий памятник буде коштувати круглих 2.000 зр., і то лиш длятого так дешево, що п. Ст. Левандовскій за дуже мірну винагороду і більше з пієтизму для покійника принявся сего дїла. Буде про-то патріотичними обовязком кождого Русина причинятись ще дальше по змозї датками на довершенє дїла. В тій отже ціли уставив сей комитет памятниковий пушки складкові у всїх филіях "Народної Торговлї" і по "Бесїдах" наших і просить всїх, скидати на ту ціль лепти хоч би найдрібнійші. І при других нагодах, при пересилці передплат просимо не забувати на памятник для заслуженого для Руси Володимира. Може би і театр рускій у Львові дав на ту ціль одно представленє?
Домові ревизії не сходять у нас з дневного порядку, а характеристичні они головно тому, що переводять их политичні власти на власну руку і без попередного рішеня суду, як сего домагаєсь закон о личній свободї з дня 27 жовтня 1862 р., обовязуючій ще доси також і у всхідній Галичинї. Така ревизія відбулась оногди в селї Журавниках, львівского повіту, у тамошних селян Дмитра Гладуна, Федора Мещишина і Алексія Гладуна. Ревизію перевів на велику скалю комисар львівского староства, Завистовскій, в асистенції чотирох жандармів, реквированих з Львова, Винник і Білки. У Дмитра Гладуна ревидувано не лиш в хатї, коморі і сінях, не лиш перетрясено солому, постіль і подушки, але обшукано і єго кишенї; у згаданих двох других селян ревидовано лиш дім, а особисту ревизію залишено. Розумієсь, що ревизія не викрила нїчого противзаконного і комисар Завистовскій забрав лиш библію, видану лондоньским товариством библійним, що має свої склади по цілім світї і видає библії в всїх язиках, отже і по руски. При тім найшов і забрав п. Завистовскій ще якійсь старий катихизм і рукопись Дмитра Гладуна о виборах соймових послів.
Підчас ревизії окружили жандарми Дмитра Гладуна і не дозволяли єму нї з ким говорити. По переведеню ревизії відїхав комисар Завистовскій до Львова, забравши зї собою библію, катихизм і рукопись о виборах послів та приказавши війтови приставити Дмитра Гладуна на другій день до львівского староства, щоби списати протокол. Але замість протоколу засудив комисар Завистовскій Гладуна на сїм днїв вязниці і казав єго зараз замкнути. Причиною ревизії був донос, що Дмитро Гладун ширить небезпечну пропаганду "московску", і держить у себе книжки заказаного змісту. В виду того, що у нас в Галичинї переводять политичні власти домові ревизії на першій лїпшій донос, а підчас ревизії комисарї і жандарми надуживають своєї власти і погано обходяться з ревидованими особами, можна надїятися, що такими фактами покористуються рускі посли галицкого сойму.  