З Грималова. — Рух в руских товариствах

Підкопане підземними ходами місто.
Місточко Грималів повіту скалатского зовсїм підміноване, стоїть тілько над величезними пивницями і висить майже у воздусї. Підземні ті льохи тягнуть ся від найдавнїйших часів по-під цїле місто. Одні кажуть, що в них хоронили ся люде за нападів татарских та турецких; другі, що то забутки давних лучших часів. Тими часами не тілько що тих пивниць не засипували, але противно, ще их розширяють, бо кождий властитель дому, потребуючи глини для ужитку, копає в своїй пивници, а жиди, особливо біднїйші, формально торгують глиною, особливо в зимі, і тисячі мішків виносять з пивниць і продають. Тепер уже нїякої вартости не має властитель з пивницї, бо оден сусїд добув ся до льоху свого сусїда і під Грималовом суть тілько многочисленні тунелї, — з одного кінця місточка можна вийти по-під землю в другім кінци.
Дуже часто западають ся ті пивницї на улици. Дня 30 н. ст. червня запала ся пивниця М. Зіса о 50 кроків коло самої церкви, а 2 липня запала ся земля межи домами М. Штерна, Сендера Б. Галперна або Каца і Вольфа Блама на 120 кроків від самої церкви, на 6 метрів в крузї, доми сусїдні похились і люде випровадили ся. Як би, борони Боже, землетрясенє навістило Грималів, то камінь на камени не зістав би, а певно і церков, а може й костел завалились би.
Але тут не конець. В мартї року 1890 прийшов до пароха о. А. Г. комірник Герша Кагане з н-ру дому 23 і завідомляє, що Г. К. торгує глиною добуваною з льоху, котрий тягнесь в напрямі до церкви, і так далеко підкопав ся, що в льосї чути, як в церкві співають. О. парох завідомив зараз ц. к. староство в Скалатї д. 17 марта 1890, а пізнїйше і митроп. консисторію. Ц. к. староста С. будучи дня 3 цвітня на сесії в Грималові оглянув з заступником бурмістра і о. А. Ганкевичем той льох, але тілько кільканацять кроків, щоби не виставлятись на небезпечність, приказав запечатати єго і загрозив властителеви карою, єсли-б посмів дальше копати глину, а рівночасно поручило ц. к. староство [до ч. 4062], щоби скликати комітет церковний, котрий має на підставі гадки знатоків технічних обдумати спосіб зарадженя злому. Все то зроблено і упрошено будівничого і знатока технічного п. Р. В., щоби оглянув ті пивницї. Той оглянув при ужитю знарядів технічних і в своїм справозданю з 30 мая 1890 орік, що всї пивницї сусїдних мешканцїв Мойсеєвого исповіданя йдуть в напрямі до церкви; що пивниця Герша Кагане кінчить ся на теріторіюм церковнім, Герша Бляйха кінчить ся під самим парканом, а Ефроїма Ґросса не могла бути докладно оглянена за-для небезпеченьства заваленя, але йде правдоподібно під саму церков. То справозданє з скіцом предложено митр. Консисторії дня 7 червня 1890 а она відослала до ц. к. намістництва. Але намістництво не увзгляднило того справозданя і рескриптом з 6 серпня 1890 ч. 54.874 поручило староству предприняти доходженє через комісію політично-технічну. Дня 8 жовтня 1890 прибув урядник ц. к. староства і п. Т. Д. адюнкт будівництва державного з Тернополя, але без всяких технічних зварядів, не міряв тілько оглянув пивницї. Заборонено копати глину в пивницях наоколо церкви під карою 50 зр., однакож загрози не всї слухають. А що всї коридори пивничні не доходять під церков і тая єще не зарисувалась анї не валить ся, то о. А. Ганкевичеви, парохови Грималова приказало ц. к. намістництво дня 19 мая 1891 ч. 32.506 заплатити кошти комісії політично-технічної в сумі 31 зр. 49 кр. до 14 днїв або рекурувати.
Не знати, хто був би виноватий, як би так о. парох, боячись коштів, був залишив тих урядових донесень, і церков порисувала ся та й якій камінь відорвав ся і людей побив? Першу комісію з рамени комітету заплатив добровільно о. парох з своєї кишенї в сумі 10 зр., бо Герш Кагане випровадив ся з Грималова і хотяй староство орекло, щоби о кошти від него виступити судово, але у него нема що взяти, бо він жив з торгу тою глиною.
Не знати, по чиїй сторонї правда? чи по сторонї пана Р. В., приватного будівничого, котрий всї віддаленя мірив метричною тасьмою на земли та в пивницях і ужив кутоміра і бусолї? — чи пана Т. Д. державного адюнкта будівництва, котрий явив ся без инструментів технічних і тілько оглянув? Оба випадки заваленя пивниць о 50 і 120 кроків дуже надають ся о. пароху до рекурсу, хотяй він виступав усе з уряду і о другу комісію не просив, тілько на підставі ореченя першої комісії старав ся запобігти можливому нещастю, — за що скорше заслугував на похвалу, нїж на заплату коштів комісійних. Не знати, як закінчить ся тая цїкава справа. Чи горою будуть і виграють мешканцї Грималова самі bracia Мойсеєвого исповіданя, чи о. парох, котрий виступив в оборонї церкви? Рух в руских товариствах
На засїданю центрального видїлу товариства "Просвіта" з дня 14 н. ст. липня с. р. полагоджено між иншими слїдуючі важнїйші справи:
1. Рішено визичити п. Бєдроневи, літератови у Львові, кліші уміщені в книжочцї товариства "Про годівлю свиней".
2. Рішено друкувати книжочку "Про лихолїтє" з початком року 1892.
3. Рішено упросити о. Олександра Стефановича до уложеня більшого молитвенника в як найкоротшім часї.
4. Рішено з решти 1900 примірників книжочки "Илюстрована исторія Руси" оправити 350 прим. а оставші ся екземплярі зброшурувати.
5. Упрошено п. Костя Паньківского до уложеня книжочки "О садівництві".
6. Принято до відомости справозданє з дїяльности товариства за рік 1890 і рішено як найскорше розіслати єго членам.
7. Принято до відомости, що до бібліотеки товариства дарувала "Галицко-руска Матиця" 1 книжку, а до музею — институт руского товариства педаґоґічного у Львові 4 писанки, бувшій инспектор краєвий сов. Солтикевич старинний флєт, а п. Михайло Онишкевич зі Львова 5 мідяних монет.
8. Книжочками давнїйшого видання обдарено читальнї в Перемишлянах і в Олеши.
9. Принято 6 нових членів а то: Ивана Костюка війта в Марківцях, Григорія Мартинця завідателя лїсів в Вовчинцях, Павла Лютака ткача в Михальчу, Василя Бориславского молодця в Ясеници сільній, Михайла Маритчака ц. к. инспектора податкового в Турцї к. Хирова і читальню в Перемишлянах. 