◦ ◦ ◦ ◦ ◦ ◦ ◦ ◦ ◦ ◦

В Коломиї представить тамошний рускій аматорскій театр дня 1 (13) сїчня 1895 в сали каси ощадности "Вефлеємску ніч", різдвяну мельодраму в 5 актах [в костюмах перебуваючого в Коломиї театру жидівского]. Початок представленя о годинї 4½ вечером. Цїна місць: фотель в перших трех рядах 1 зр., в дальших 70 кр., місце нумероване 50 кр., партер 30 кр., ґалєрія 15 кр.; вступ на салю для шкільної молодежи 20 кр. а для дїтей 15 кр.   З Жовкви пишуть нам: На руского св. О. Николая дня 18 н. ст. грудня 1894 ц. к. суд в Мостах великих покликав на терміни до Мостів Василя Сороку і ще якогось другого селянина з Замочка, віддаленого від Мостів три милї, а також Лаврентія Филипова і Леонтія Вулика з Престанї віддаленої дві милї. Суд мостеньскій покликує кромі того дуже часто селян на терміни в недїлї в справах зовсїм маловажних. Видко в тім уже систему...   До палати панів мають бути покликані — як доносять до Neue fr. Presse зі Львова — з між Поляків крім д-ра Мархвицкого ще презідент висшого суду Симонович, презес кредитового земского товариства Дембовскій, ґр. Фелікс Козєбродскій і ґр. Стефан Замойскій.   Фальшиві пятьдесятки появили ся в Стирії, особливо у всхідній части сего краю. Фальсифікати дуже зручні і лише краскою різнять ся троха від правдивих. Супротив того ухвалив видїл повітовий в Вайц на оногдашнім засїданю, щоби внести петицію до обох палат ради державної та до міністерства скарбу і торговлї о як найскорше стягненє теперішних пятьдесяток а виданє нових тяжших до підробленя.   Снїжнї завії. В послїдних кількох днях над Европою і частію північної Африки лютили ся снїжні бурі, що наробили великаньскі шкоди і перерви в комунікації. В Галичинї обильний снїг, що падав від кількох днїв, поробив величезні замети і попереривав по-декуди комунікацію. і так доносять, що в наслїдок снїжних заметей здержано рух поїздів на 3 днї на коломийских льокальних зелїзницях і на шляху Рава-Сокаль, а на шляху Радзивилів Броди-Красне здержано до 8 сїчня рух поїздів товарових. Крім того майже всї поїзди в наслїдок тих заметей спізняли ся сими днями. Величезний снїг упав також в Долїшній Австрії, а найдальше дали ся в знаки замети на Угорщинї. Місто Абад-Санто цїлком засипане, так що мешканцї мусили виконувати ся, щоби видобути ся з домів. Дуже богато осіб, зловлених метелею в дорозї, утратило житє. Рух поїздів на многих зелїзницях здержаний. В Трієстї де звичайно буває легка зима, лютить ся тепер зимний "бора" з снїгом. Дня 4 н. ст. сїчня навістила снїжна буря цїлу Италію і наробила богато шкоди. Про великі снїги доносять з Болгарії, Сербії і Румунії. Також в Альжирі панує студїнь, якої мешканцї того краю не памятають, а крім того упали величезні снїги і наробили дуже богато шкоди. — У Львові метелиця лютила ся цїлу недїлю і покрила грубезною верствою цїле місто.   Значну крадїж викрито оногди в склепі Ив. Бачиньского у Львові при ул. Академичній. Злодїй, каменичний сторож, Ив. Шеліґа, украв на шкоду п. Бачиньского товарів на 1000 зр. і поховав их по пивницях до котрих мав ключі.   Дѣло 