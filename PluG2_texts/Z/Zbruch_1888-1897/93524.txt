◦ ◦ ◦ ◦ ◦ ◦ ◦ ◦ ◦ ◦

Руске Касино в Стрию уряджує в недїлю дня 18 н. ст. падолиста вечерок з танцями в сали під "Чорним Орлом" в ринку. Вечерок заповідає ся гарно, бо видїл чинить до сего всякі приготовленя. — Крім того ще й мішаний хор "Стрийского Бояна" приготовив до відспіваня підчас вечерка кілька народних пісень. — Видїл Руского Касина в Стрию.   Ново-вибраний бурмістр міста Коломиї нотар Прашіль, зложивши передвчера вечером присягу, вчера о 9-ій годинї рано застрілив ся. Причина самоубійства поки-що не знана, але позаяк він довшій час був хорий, то можна допускати, що наложив на себе руку в хвили помраченя ума.   Їзда на біциклях. Львівска дирекція поліції оголосила сими днями реґулямін їзди на біциклях, виданий в порозуміню з маґістратом міста Львова, для осіб, що уживають сего спорту. Після сего реґуляміну вільно лише тим особам їздити на біциклях по публичних площах і улицях у Львові, котрі мають карту дозволу. Такі карти на назвище посїдаючого і постійно злучені з єго фотоґрафією видає дирекція поліції. На кождім біцикли треба прибити табличку з числом карти. Карти будуть видавати ся лише особам, що викажуть ся відповідним уздібненєм. Позволеня до їзди удїляє ся на три роки особам, що окінчили 14 лїт житя, однако до 18-ого року житя лише за згодою вітця або опікуна, відновлювати их треба що року. Крім стемплевої оплати в висотї 1 зр. треба зложити 1 зр. на фонд місцевих убогих. За испит з їзди на біцикли платить ся 1 зр. такси також на фонд місцевих убогих. Позволенє до їзди служить лише особі, на котрої назвище виставлене; не вільно єго нїкому відступити а на жаданє треба єго показати поліційним орґанам. Ті особи, що уживають трех або чотироколових машин до практичних цїлей, на пр. до розвоженя товарів, часописей, полагодженя купецких або промислових интересів і т. ин. не потрібують карти дозволу на їзду. Реґулямін, обіймаючій 14 параґрафів, долучений до кождої карти їзди.   Холєра все ще не вигасла в Галичинї і кождого дня занедужує на сю пошесть по кількадесять осіб. Послїдними тижднями виступила она сильнїйше в підльвівских місцевостях Знесїню, Клепарові і Замарстинові, а тепер дістала ся до Львова. В суботу занедужало на холєру в однім домі при ул. Старозаконній чотири особи, з котрих дві померли майже скоропостижно. Всї чотири були жиди. При перевоженю недужих до холєричного шпиталю повстали збіговища; товпа не давала недужих перевозити і аж поліція мусїла лад робити.   Львівскі Поляки — як доносить Gazeta Narodowa — орґанізують у Львові величезні овації для посла Леваковского, котрого, від часу єго демонстрації у віденьскім парляментї, засипують ще доси телєґрами з усїх сторін Польщі, а навіть Руси (поc. Охримович переслав д-рови Леваковскому телєґраму именем міста Дрогобича). Посол Леваковскій — як додає згадана ґазета не без насмішки — має умисно приїхати до Львова, щоби ті овації приймити.   Дрібні вісти. Рада міста Стрия надала на засїданю з дня 9 н. ст. падолиста почетне горожаньство намістникови ґр. Баденьому. — Сяніцка філія общества Мих. Качковского устроює дня 22 н. ст. падолиста загальні збори. — До дївочого воспиталища під зарядом сс. Василіянок у Львові приймив совіт Народного Дому на свій кошт, на місце виступившої одної своєї вихованицї, Єл. Радикевичівну, ученицю VII-ої кляси женьскої видїлової школи у Львові, сироту по священику. — В Шумлянах, повіта бережаньского, помер дня 4 н. ст. падолиста в 70-ім роцї житя Мих. Льохман, бувшій властитель фільварку Плетенич, перемишляньского повіта, і довголїтний повномочник дібр ґр. Циковскої. — Дня 8 н. ст. падолиста між стаціями Золочів і Княже пукло при поїздї ч. 296 колесо в передпослїднім возї, і в наслїдок того настали такі перешкоди в руху, що поспішний поїзд ч. 2 опізнив ся о чотири години і 44 мінут і не наспів до полученя з поїздами відходячими зі Львова. — Дня 25 с. м. відбуде ся в Товстім вінчанє п. Ивана Иванчука, окінченого богослова, з панною Иреною Чачковскою, дочкою місцевого пароха. — Рада міста Комарна надала почетне горожаньство д-рови Льву Яклиньскому, теперішному бурмістрови і нотареви з Косова п. Володим. Лушпиньскому. — У Львові відбуло ся вчера посвященє нового дому знайдів при ул. Павлинів. — В суботу помер у Львові бар. Петро Бруницкій властитель Люблинця і довголїтний маршалок повітової ради в Чешанові. — В Кракові помер в 90-ім роцї житя кс. Ант. Шершик, бувшій лат. парох з Токів на Поділю, конспіратор польскій і вязень Куфштайна і Шпільберґа. — Дня 25 н. ст. листопада відбуде ся вінчанє п. Исидора Свистуна, окінченого богослова, з панною Неонилею Криницкою дочкою пароха в Бобятинї. — Цїсар приймав на авдієнції в четвер маршалка кн. Сангушка і віцепрезідента скарбової дирекції д-ра Коритовского.   Дѣло  