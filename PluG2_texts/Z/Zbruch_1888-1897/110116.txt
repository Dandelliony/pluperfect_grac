◦ ◦ ◦ ◦ ◦ ◦ ◦ ◦ ◦ ◦

Вчерашному торжеству Іорданьскому дописала погода — і се була ще одна причина більше, бо се наше традиційне торжество церковне в столици галицкої Руси відбуло ся і сего року дуже величаво. Здвиг народу заляг цїлий ранок, а ще і в побічних улицях товпили ся маси вірних. Як звичайно — службу Божу в Успеньскій церкві відправив Є. Ем. кардинал в сослуженю обох митратів і численного духовеньства. Підчас богослуженя в церкві, як і опісля в часї свяченя води, співав хор питомцїв дух. семинарії під управою п. Д. Роздольского. Війскову асисту з музикою творив 15-ий полк піхоти і давав почетні сальви. По службі Божій Є. Ем. кардинал освятив воду в ринку при кирници коло дому "Просвіти", а відтак обійшов в процесіональнім обходї ринок довкруги ратуша, окропляючи вірних свяченою водою. Похід се був величавий. Братства всїх львівских церквей з хоругвами, много священиків, участь представителїв властій, гра війскової музики, непереглядні маси людей... З достойників бачили ми нам. кн. Санґушка з радниками намістн. краєвого маршалка ґр. Стан. Баденього, головнокомандуючого ґен. Шулєнбурґа з ґенераліцією, віцепрезідента краєвої дирекції скарбу д-ра Коритовского, академічний сенат під проводом ректора о. І. Комарницкого, презідента міста д-ра Малаховского з репрезентацією міста і богато инших. Питомцї творили шпалір [мимоходом замітимо: одні в колпаках, другі без колпаків — чи для "різноманітности"?]. Уряд церемонієра сповняв о. Ол. Мудрик. Єго Ем. кардинал, так само як приїхав з св. Юра до Успеньскої церкви, так і відїхав пишним екіпажем шістьма кіньми в червоній упряжи, а поперед него — їхав крил. о. Чапельскій з великим золотим хрестом в руцї на білім кони веденім двома льокаями в синих фраках. Приїздови і відїздови приглядала ся многолюдна публика з великим зацїкавленєм.   З руско-народного театру. З одержаного вчера письма від управи нашого театру перебуваючого в містї Долинї довідуємо ся, що вчера 18-ого сїчня театр представляв комедію "Модний жених", нинї 19-ого Франкову драму "Украдене щастє", в четвер 21-ого представить народну оперету "Запорожець за Дунаєм" з додатком "Вечерниць" Нїщиньского, а в недїлю 24-ого комедію "Вихованець".   Видїл "Рускої Бесїди" в Тернополи устроює дня 2 н. ст. лютого с. р. вечер з танцями в сали Замковій. Музика війскова. Стрій візитовий або народний. Вступ від особи 1 зр. 60 кр., від родини з чотирох осіб 4 зр. — За видїл Ал. Гриневецкій голова, П. Рибчук секретар.   Преосв. еп. Юліян Куїловскій жертвував з нагоди Різдвяних свят і Нового року на цїли добродїйні 460 зр., а то: на фонд вдів і сиріт священичих 100 зр., на убогих міста Станиславова 100 зр., на руску бурсу им. св. О. Николая і на бурсу польску им. Крашевского по 50 зр., для товариства руских женщин 50 зр. і для товариства св. Винкентія a Paulo 50 зр.   Шлях нової зелїзницї Острів-Галич має отворити ся дня 25 н. ст. сїчня.   Огнї. В селї Щепятинї в повітї равскім вибух дня 13 с. м. з незвістної причини огонь о годинї 7 вечером і, хоч при легкім вітрі, до години огорнув 23 загородь, позбавляючи 40 родин кута і хлїба. Шкода по-над 20.000 зр., а була обезпечена лиш на 2.000 зр.   З Товмача доносять, що там увязнено маршалка товмацкої ради повітової Августа Ґуминьского бувшого управителя дібр товмацких, і книговодця Пєтруского — обох яко підозріних о обманьство на шкоду властителя Товмача.   Дрібні вісти. У Відни відбуло ся в суботу 12-ого н. ст. грудня м. р. в рускій церкві св. Варвари вінчанє д-ра Андрія Бурачиньского, шефа-лїкаря в полку босаньскої инфантерії н-р І. і почестного члена "Сїчи", зьпанною Людмилою Конрецівною (Conraetz), дочкою фабриканта. — На ново збудованій зелїзници з Галича до Острова пробний поїзд відтяв дня 11 с. м. голову будникови зелїзничому межи Ходачковом а Денисовом. — Наглою смертію помер оногди у Львові на двірци Підзамча Іосель Камельгер, 50-лїтний арендар з Прошович, котрий приїхав до Львова, аби піддати ся лїкарскій операції. Висїдаючи з ваґона упав трупом, як кажуть лїкарі, в наслїдок застою кишок. — Бувшій директор галицких почт радник двору Ант. Шіфнер жертвував сими днями [для пошанованя ювілею 50-лїтного панованя цїсаря] 1000 корон до зелїзного фонду єго имени, утвореного давнїйше товариством галицких почтмайстрів для вдів і сиріт по почтмайстрах, експедієнтах і екепедиторах почтових в Галичинї.   Дѣло 