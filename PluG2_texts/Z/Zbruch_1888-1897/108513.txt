◦ ◦ ◦ ◦ ◦ ◦ ◦ ◦ ◦ ◦

Заходом учеників-Русинів ґімназії золочівскої відбуде ся в понедїлок 2-ого н. ст. падолиста о 9-ій годинї рано поминальне богослуженє за упокій бл. п. Маркіяна Шашкевича поета, першого будителя Галицкої Руси.   При львівскій Преображеньскій [другій городскій] церкві побіч "Народного Дому" кінчать ся вже роботи. Сими днями вже усунено из внутра церкви густе руштованє, що стояло там лїтами. Ризниця від полудня з красною копулою і декораційна виправа єї стїн уже скінчені, а північна ризниця кінчить ся. Внутро церкви по усуненю руштовань представляє ся величаво.   З черновецкого університету. Новий вибір ректора університету [на місце вибраного давнїйше а перенесеного з Чернівцїв] відбув ся дня 27 с. м. Вибрано професора статистики д-ра Юлія Рошмана Гербурґа. [Проф. Рошман, род. 1852 р. у Відни, був по скінченю правничих наук урядником в центральній статистичній комісії і заразом приватним доцентом статистики в університетї і в академії рільничій у Відни, а в 1891 р. именовано єго звичайним професором університету в Чернівцях.] — Звичайного професора права церковного в черновецкім університетї д-ра Людвика Вармунда покликано на університет до Инсбрука і він там розпічне свої виклади в сїм півроцї. По відходї проф. Вармунда є тепер необсїджені в Чернівцях катедри права римского і церковного. — Минувшої суботи скінчили ся в черновецкім університетї перші правничо-историчні испити. З 75 кандидатів, що зголосили ся до испиту, здало лише 29.   В Перемишли перевела перед кількома днями з припорученя судового поліція ревізію в мешканях пп. Ант. Вікеля, Ант. Вітика і редактора Kurjer-a przemysk-ого Реґера. При ревізії не найдено нїчого каригідного, а стоїть она, як догадують ся, в звязи з послїдним селяньско-робітничим вічем в Перемишли.   Виборцї-женщини. При нинїшних виборах двох послів до сойму з міста Львова беруть участь також женщини яко виборцї. Се право мали женщини і давнїйше, але лише в теорії, а не в практицї. Соймова ординація виборча для міст постановляє, що з тої курії вибирають до сойму перші дві третини осіб управнених до вибору громадскої ради титулом оплачуваних податків. Розуміє ся серед тих двох третин бувають також женщини платячі податок — і они при виборах до ради громадскої все голосували через повновластників. З того очевидно випливає, що они повинні мати голос і при виборах посла до сойму тим більше, що в соймовій ординації виборчій женщин з тих двох третин управнених до голосованя не виключено. Тимчасом право се віднято им jure сaduco з самого першу, покликавши ся на §.15 соймової ординації виборчої, в котрім сказано, що кождий виборець має сповнити своє право виборче лично [а женщини навіть при виборах до ради міскої не можуть голосувати лично, тілько через повновластників]. Так интерпретацію соймової ординації виборчої потвердило було міністерство рескриптом з 31-ого червня 1862 р. ч. 3968 і від тогдї женщин не брано в лісти виборчі. Аж при виборах до сойму в 1895 року, коли маґістрат в містї Бялій вписав женщин в лісту виборчу а староство бяльске вичеркнуло их, внесли ті женщини жалобу до державного трибуналу, а той рішенєм з 13-ого сїчня 1896 р. узнав, що староство бяльске поступило незаконно, то значить, що женщинам і служить право вибору послів. В мотивах рішеня сказано, що коли женщини мають право вибору громадскої ради, а соймова ординація виборча покликуєсь на громадску ординацію виборчу, то женщини мають право також вибору послів до сойму — хоч не лично, але через повновластників. На основі сего рішеня трибуналу державного при нинїшнім виборі послів з міста Львова до сойму голосувати будуть через повновластників також женщини. Загальне число виборцїв міста Львова збільшило ся з 7422 [в 1893 роцї] на 8952 в дни нинїшнім, а таке значне збільшенє треба приписати головно тій обставинї, що прибуло около 1.400 виборцїв-женщин.   Додаткова контроля ополченцїв у Львові відбуде ся в днях 5 і 6 н. ст. листопада с. р. в сали радній в ратуши [на І. поверсї] між годинами 9. а 1-ою і 4. а 6-ою. Ополченцї мають до контролї принести всякі документи войскові або инші докази, н. пр. метрику хресту, свідоцтво приналежности книжку службову і т. и. Хто занедбав явитись до контролї, підпаде карі до 200 зр. або до 20 днїв арешту.   Дрібні вісти. У Львові має відбути ся на другій рік вистава дробу. — Міністерство зелїзниць призволило Павлови Лишковскому і Володиславови Новацкому в Добромили на передвступні роботи технічні для нормально-шляхової зелїзницї з Нижанкович через Риботичі, Трійцю, Тристянець, Тиряву і Мриголод до Сянока. — Віденьска палата адвокатска ухвалила ввести недїльний відпочинок в канцеляріях адвокатских.— Від 1-ого листопада с. р. буде введена зміна їзди на зелїзничих шляхах Львів-Підволочиска і Красне-Броди. — Голосять, що бувшій намістник, міністер і презес польского кола Филип Залескій наміряє зложити мандат посольскій а убігає ся о товсту посаду презеса кредитового товариства земского, опорожнену через смерть Жигмонта Дембовского.   Дѣло 