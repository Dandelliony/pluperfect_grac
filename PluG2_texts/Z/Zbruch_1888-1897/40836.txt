◦ ◦ ◦ ◦ ◦ ◦ ◦ ◦ ◦ ◦

Загальні Збори товариства "Просвіта" відбувають ся сегодня в Коломиї. Погода вчера і сегодня сприяє — анї не парно, анї не слотно, — тож, думаємо, участь членів в зборах мусить бути велика. Зі Львова виїхали вчера до Коломиї посол і член видїлу краєвого д-р Дамян Савчак, проф. Олександер Барвіньскій, відпоручник нашої редакції п. Кирило Кахникевич, і другі. З Трускавця пишуть нам, що з-відтам вибрали ся деякі купелеві гостї-Русини на збори до Коломиї.
Коломия 28 серпня. На Загальні Збори товариства "Просвіта" зібралось множество участників — що-найменче 800. Голова товариства д-р Омелян Огоновскій відкрив збори промовою. Коли-ж по тій промові мали Збори приступити до нарад, правительственний комісар заявив, що забороняє Збори, бо нїби то ц. к. староство коломийске не має о Зборах відомости. Не помогли нїякі представленя членів видїлу, що повідомленє ще 12 н. ст. серпня вислано почтою рекомандовано. Між зібраними дуже велике огірченє.
[Прим. Ред. По одержаню сеї телеґрами ми зараз удались до канцелярії "Просвіти" і сконстатували, що повідомленє до ц. к. староства в Коломиї вислав видїл "Просвіти" ще під днем 12 н. ст. серпня, як о тім свідчить рецепіс почти (філії II. і н-р 185.)]
Коломия (година 4-та): Заказ Зборів скасовано. Проф. Дубравскій из Стрия жертвував "Просвітї" два тисячі зр. на премії за студії наукові. Проф. Вахнянин жертвовану суму доручив. Одушевленє.
Видїл краєвий на засїданю з дня 26-го н. ст. серпня полагодив справу підвисшеня субвенції руско-народному театрови. Як звістно, в справі тій була недавно скликана анкета і узнала потребу підвисшеня субвенції з 6000 на 10.000 зр. Видїл краєвий, хоч з одної сторони не вповнї увзгляднив опінію анкети, то однак з другої сторони признав потребу підвисшеня субвенції і постановив предложити соймови, щоби субвенцію рускому народному театрови, остаючому під зарядом товариства "Рускої Бесїди", підвисшити з 6.000 на 8.000 зр.
На Побочи, прилученім до парохії Сасів, заложено дня 10 н. ст. серпня угольний камінь під будову нової мурованої церкви. Чину посвященя довершив декан олеській о. Давидович в сослуженю місцевого пароха о. Пітушевского і двох сотрудників о. Захаріясевича з Сасова і о. Бахталовского з Ушнї. Проповідь красну і відповідну сему торжеству виголосив о. Бахталовскій. Робота вся згоджена за 4.500 зр. а цеглу випалює собі громада свою власну. Признанє наложить ся громадї Побіч, що предприємство і роботу віддала своїм людям, руским, міщанам из Сасова!
В селї Лучинцях в повітї рогатиньскім вибух дня 24 с. м. з незвістної причини уже другій раз сего місяця огонь в само полудне і знищив майно 18 господарів. Між погорільцями були лише 4 неасекуровані, а 14 було асекурованих. Число убезпечених господарств свідчить о просвітї селян в Лучинцях. 