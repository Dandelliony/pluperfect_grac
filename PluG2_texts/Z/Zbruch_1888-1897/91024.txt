◦ ◦ ◦ ◦ ◦ ◦ ◦ ◦ ◦ ◦

Тучі і гради. З Сокаля доносять, що дня 14 н. ст. липня вечером навістив град в тамошнім повітї громади Радванцї і Яструбицю та значно ушкодив земні плоди. — Дня 16 н. ст. липня рано перейшла градова хмара по над місцевостями: Русин, Хлопятин, Миців, Перемислів, Вижлів, Лявче, Довжнїву Гільче, Винники, Варяж місточко, Варяж село і наробив всюди великої шкоди. В Варяжи падав град величини курячих яєць, повибивав шиби в вікнах і лише тому, що се дїяло ся коло 4-ої години з рана, треба завдячити, що з людей нїхто не потерпів. — Про таке саме нещастє пишуть і з повіта теребовельского. Минувшого тиждня знищив град величини курячого яйця всї земні плоди в селах: Ласківцї, Вербовець, Могильниця, Вудзанів, Звиняч, Скоморохи, Млинищі і Кобиловолоки.   Бурса реміснича при Народнім Домі у Львові буде отворена, як ми вже доносили, з початком 1894/5 шкільного року. Совіт Народного Дому розписав конкурс на 5 місць до сеї бурси з речинцем до 15 н. ст. серпня під такими условями: 1) Просити о принятє синів або пупілїв можуть лише родичі або опікуни; поданя самих учеників не будуть увзгляднені. 2) До просьби треба додати метрику хрещеня, послїдне шкільне свідоцтво і свідоцтво бідности, виставлене місцевим парохом. 3) Прийматись будуть учебники, що покінчили IV-ту клясу народних шкіл і мають бодай 13 лїт житя, для науки слюсарства, ковальства, столярства, токарства, шевства або кравецтва. 4) Від кандидатів вимагає ся добрих успіхів в науках, примірного поведеня, гарного голосу і сильного здоровля. 5) Петенти мають явити ся лично дня 29 н. ст. серпня 1893 року, о 9-ій годинї з рана, в канцелярії Народного Дому у Львові, де піддадуть ся того ж дня испитови з голосу і лїкарскому оглядови. Від вислїду того испиту буде зависїти принятє петента. 6) Принятий мусить мати перед вступленєм до бурси бодай по 6 пар біля, 4 простирала, 4 пошевки, 4 рушники, 2 пари обуви, відповідне зимове і лїтне одїнє і средства на книжки і прочі потреби, а крім того має зложити на руки настоятеля бурси 5 зр. на покритє евентуального умисного ушкодженя домашного инвентаря. 7) Петент має подати точно своє місце перебуваня і послїдну почту і заявити в просьбі, якому реміслу хоче посвятити ся. Прилоги до просьб буде можна відобрати в канцелярії Народного Дому, а ті, що хотять дістати их почтою, мають додати до просьби почтову марку на 20 кр.   Звізди з неба. З Хирова доносять до львівского Przegląd-a о такій незвичайній пригодї: В середу, дня 18 н. ст. липня о 2-ій годинї з полудня при цїлком спокійнім воздусї пустив ся зливний дощ, що тревав пів години. По дощи зачали кури дуже поквапно збирати щось з землї. Се звернуло увагу деяких людей. Показало ся, що з дощем упали маленькй звіздочки. Ти звіздочки мали смак тїста. — Одну таку звіздку прислав кореспондент до редакції Przeglad-a. Она має три міліметра проміру, єсть шестибічна, дуже правильно збудована і має в середині маленьке заглубленє.   Управильненє урядничої платнї обговорює ся безнастанно в міністерстві скарбу. Дотична комісія нараджує ся під проводом секційного совітника Нібавера і сими днями по розглядї зібраного матеріялу приступить до ухвали мериторичних внесень. Задачею комісії єсть лише реформа плат урядників і служби, а обдуманє відповідних жерел фінансових буде належати до правительства. Правительство наміряє приготовити цїлу справу ще перед осїнною сесією ради державної і хоче єї предложити палатї послів.   Зїзд польских лїкарів і природознавцїв розпочав ся у Львові передвчера і потреває до 26 н. ст. липня. В зїздї бере участь около 400 осіб, між ними лїкарі з Конґресівки, Познаньщини і других країв. Доси зголосило ся 140 прелеґентів з 300 відчитами.   Огнї. Вчера по годинї 7-ій рано повстав огонь в войскових бараках на площи Яблоновских у Львові. В тих деревляних бараках зложене сїно і овес. До години 9-ої згоріло два бараки і здавало ся, що огонь вже угашений, коли нараз о 11-ій годинї перед полуднем повстав огонь ще в третім барацї. Пожар тревав до 1-ої години з полудня і знищив третій барак та два инші надпалив. Шкода дуже значна, але обезпечена. Причина огню незвістна. Кажуть що котрийсь з робітників, що були заняті в бараках коло збіжа, мусїв кинути через неувагу недопалений папірос.   Дрібні вісти. В Мостисках утопив ся в річцї Сїчній 19-лїтний ученик черновецкої школи промислової Меч. Римскій. — В Лювесіян коло Парижа помер славний францускій поет Лєкон де Лісль (Leconte de Lisle). — Оногди по 10-ій годинї в ночи утопила ся в Пелчиньскім ставі у Львові якась женщина, лїпше одїта. Тїло самоубійниці відставлено до загального шпиталя. — Для вдів і сиріт по найбіднїйших урядниках судових округа львівского суть до роздачі підмоги з фундації ювілейної. Поданя треба вносити до намістництва. — У Відни застрілив ся майор 14 полку артилєрії, Чаковскій. Від дня коли страшний град покалїчив вояків на полях Семерінґа коло Відня попав Чаковскій в сум. Віддїлом, що найбільше тогдї потерпів від граду, доводив власне він. — В Золочеві помер кандидат нотаріяльний Ив. Пшилускій в 38-ім роцї житя. — В Городенцї помер сими днями Лев Ляндес, лїкар-хірурґ, в 101-ім роцї житя.   Дѣло   