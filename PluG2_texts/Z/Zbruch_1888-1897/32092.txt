Цікавий стародавний звичай сватьби. — Фондація стипендійна Антона Ляховича. — Збори Перемиских відпоручників вдовичого фонду.

Про цікавий стародавний звичай сватьби доносить нам наш Вп. дописуватель з Перегиньска. В Перегиньску — пише він — єсть стародавний звичай, званий "контракти", котрий рїк-річно відбував ся по богослуженю в день св. Богоявленія на майданї теперішного ринку. Паробки (ледїнї) і дївки відданицї сходять ся того дня з цїлого села на майдан в святочнім уборі. По однім боцї стають дївки з мамами, а по другім боцї паробки, обі сторони лицями к собі, і розглядають ся. Паробки вибирають собі будучі жінки, а котрий паробок вибрав собі дївчину, дає знак кулею снїгу, т. є. кидає нею в вибрану дївчину. По виборї — що треває пару годин, йдуть всї разом до церкви на вечірню, а в слїдуючі мясницї посилають уже старостів. Не знаю, чи то ще де так ведесь, чи лиш у нас?
Фондація стипендійна Антона Ляховича. В сїм роцї війшла в житє нова фондація стипендійна, основана бл. п. д-ром Антоном Ляховичем, помершим в Яворові. На сю фондацію лишив пок. Ляхович готівку і папери вартістні, за котрі куплено посїлости земскі: Коханівку, Вовчу Гору, Чапляки і Руду Коханівску в повітї яворівскім. Доходи фондації подїлено на дві части, с. є. на фонд стипендійний і запомоговий. Стипендіями користуватись можуть дїти братів фондатора, а відтак потомство по синах братів фондатора а також дїти по замужних доньках братів фондатора. З фонду запомогового мають роздаватись одноразові запомоги братям, их дїтям та потомству тих послїдних, а то на случай матеріяльних страт, независимих від волї. Також можна роздавати одноразові запомоги по 1000 зр. на придане для бідних дївчат з родини фондатора. Неужитий за рік дохід має капіталізуватись, але лиш до часу, коли річний дохід з того фонду винесе 4.000 зр. Єсли в тім часї не буде цїла сума ужита на потреби родини фондатора, то за остаючі гроші мають викуплюватись задовжені і обтяжені лихвою грунти селяньскі та звертатись их властителям без домаганя якої небудь сплати. Селяне, що мають право тим користуватись, мають походити з повітів тарнівского, яворівского і чешанівского. Коли мужеска лінія родини фондатора вигасне, то ціла фондація має ужитись на будову трех домів притулку для старців, калїк і невилїчимо недужих, кождий по 12 ліжок, в містах Тарнові, Яворові і Любачеві. До заряду і роздаваня стипендій та запомог з тої фондації входять: кождоразовий маршалок краєвий яко предсїдатель ради управляючої фондацією, президент міста Львова, презес львівскої комнати адвокатскої і найстаршій член родини фондатора. В такім складї зібралась минувшого четверга управляюча рада фондації і порішивши инструкцію для завідателя фондації, п. В. Ляховича, роздала стипендії на рік 1890 для свояків фондатора: для д-ра Брон. Ляховича в академії рільничій у Відни 400 зр., для Стан. Пивоцкого, уч. IV кл. народної школи в Жовкви, 200 зр., та для Марії Пивоцкої, уч. II кл. школи народної в Жовкви, 170 зр. Запомог не роздано нїяких, бо припадаючу суму 800 зр. признано ще перед тим одному з членів родини.
Збори Перемиских відпоручників вдовичого фонду відбулись 11 (23) сїчня в Перемишли під проводом крилошанина о. Подолиньского. Рішено між иншим вибрати анкету з фахових людей, котра би переглянула і в данім случаю змінила статути вдовичо-сирітского фонду а о тій змїнї повідомила епархіяльне духовеньство ще перед слїдуючими зборами відпоручників, на котрих принято би змінені статути і предложено правительству до затвердженя. В склад анкети має управляюча комісія вдовичого фонду прикликати також директора институту приватних офіціялистів, п. Макаревича, котрий вже забирав голос в газетах в справі реформи вдовичо-сиротских фондів. Для вдів визначили збори на сей рік підпомогу по 50 зр., а для сиріт по 25 зр. Також приняли збори реґулямін нарад, виготовлений і предложений о. Калужняцким з Загіря. На зборах явилось лиш 26 відпоручників, а що в перемискій епархії єсть 39 деканатів, то 13 деканатів не вислали своїх відпоручників. 