◦ ◦ ◦ ◦ ◦ ◦ ◦ ◦ ◦ ◦

П. Юліян Романчук, посол до сойму і ради державної запрошує своїх виборцїв з судових повітів долиньского, болехівского і рожнїтівского на справозданє посольске, котре складати буде в суботу дня 23 (11) вересня с. р. о 2½ годинї по полудни в Долинї в сали касина міщаньского (в будинку, де містить ся суд).   Впреосв. митрополит Сильвестер виїздить нинї вечером в супроводї оо. крилошан Туркевича, Бачиньского і катихита о. Гузара до Щирця на посвященє церкви, котре має завтра відбутись.   Титулом додатку дорожняного ухвалило міністерство судівництва роздїлити між урядників і функціонарів судових всхідної Галичини 34 000 зр. Минувшого року одержали ті урядники лише 13 000 зр. додатку.   Староство брідске заборонило тамошним жидам виїздити на свята до рабінів з огляду санітарного до Глинян, Городенки і Гусятина.   Самоубійство директора каси задаткової в Надвірній. З Надвірної пишуть під днем 18 н. ст. вересня: Фактор надвірняньскій Іосель Шлоймер позаривав різних людей на 40.000 зр. і пустив в курс також фальшовані векслї. За се замкнули єго до вязницї і певно відповідно покарають. Жертвою обманьств Шлоймера упав директор надвірняньскої каси задаткової Леопольд Войковскій, занимаючій сей уряд вже від 16 лїт. Каса задаткова мала численних клієнтів не лиш з міста але і з цїлого повіта та була заступницею банку краєвого. Шлоймер мав повне довірє у Войковского, пересиджував в касї і за єго посередництвом есконтовано много векслїв. Перед кільканацяти днями явив ся Шлоймер в касї і представив до сконту векслї на 3000 зр., а коли Войковскій сказав, що тих векслїв не зесконтує, відповів Шлоймер, що се мусить стати ся. Коли-ж Войковскій катеґорично відмовив, заявив Шлоймер, що вже зесконтував в касї фальшивих векслїв на суму 9000 зр., подав, котрі то були векслї, і жадав доконче 3000 зр. на покритє пофальшованих векслїв. Войковскій відповів, що цїлу справу віддасть до суду карного а тимчасом скликав раду надзорчу каси задаткової і предложив їй цїлу справу. Рада, не розваживши добре наслїдків сейчас засуспендувала Войковского, котрий запевнив, що лиш на стілько провинив ся, на скілько занадто довіряв Шлоймерови. Для покритя страт доручив Войковскій радї книжочку щадничу на 5000 зр. а віддав до диспозиції свою реальність вартости 1500 зр. Тим часом Шлоймер зголосив невиплатність і єго увязнено. В слїдстві признав ся до фальшованя векслїв але й додав, що се робив за відомостію Войковского. Сейчас найшли ся такі люде, котрі голосили по Надвірній, що Войковскій буде увязнений. Конкуренційні жидівскі товариства задаткові використали сю нагоду і по містї розходились нечувані сплетнї. Войковскій, побачивши, що й найблизші приятелї єго опустили, та побоюючись увязненя і слїдства, з розпуки пробив ся ножем. Мучив ся пять днїв. Судья слїдчій по наміренім самоубійстві Войковского, обставив сторожею єго мешканє і опечатав всї річи. Войковскій просив всїх, щоби ратували єго честь і впевняв, що він невинний. По самоубійстві візвано телєґрафічно делєґата союза кас задаткових п. Ульмера. Ульмер застав Войковского вже в аґонії, але все ще почув від него просьбу, щоби бодай по смерти боронив єго чести. По розслїдї книг касових, сконстатував п. Ульмер, що все в порядку ведене, а навіть і сфальшовані векслї не приведуть каси на страту, бо по при підроблених підписах суть на векслях також правдиві підписи. Войковскій був бездїтний, а по єго смерти віддав судья книжочку щадничу на 5000 зр. вдові, бо книжочка була на имя Войковскої. Войковскій мав річно 2000 зр. доходу і жив ощадно. Опінія публична уважає Войковского за цїлком невинного і за жертву обманьства.   Мнимого шпігуна, про котрого арештованє дня 13 н. ст. вересня в Перемишли на двірци зелїзничім доносили ми за Gazet-ою Przemysk-ою, випущено в пятницю на волю. Слїдство прокураторії, переведене за 24 години, виказало що арештований, Едґар Мікс, єсть горожанином Сполучених Держав та що стоїть яко инжинєр в службі француского товариства елєктричного. Єго вислали до Одеси, щоби завів в тамошнім портї елєктричне освітленє. Ви пущений на волю відослав Мікс зараз свій кишеневий прилад фотоґрафічний, що набавив єго такого клопоту, назад до Парижа.   Сотні роковини другого розбору Польщі будуть у Львові торжественно обходити ся в суботу дня 23 н. ст. вересня. Перед полуднем відбуде ся заупокійне богослуженє за душі послів, що на соймі гродненьскім противили ся розборови. Купцї і ремісники рішили сей день обходити торжественно. Всї склепи мають бути позамикані, а цехи і товариства ремісничі з прапорами і члени ради міскої удадуть ся в торжественнім походї на богослуженє. Вечером відбудуть ся в сали "Сокола" вечерницї з аматорским представленєм, співами і деклямаціями.   Зміна власности. Маєтність Дверник і Дверничок в повітї лїськім, простору 1987 морґів, перейшли на власність Людвика і Станислави Рамултів.   Стинанє дерев при помочи елєктрики буде новим приміненєм сеї сили природи. Як звістно, тонкій дріт металевий, натягнений між полюсами батерії елєктричної, жарить ся все, як лише бактерію замкнемо або ток елєктричний пустимо, а то тим певнїйше, чим тоншій дріт, між тим як до розжареня грубшого дроту треба вже сильнїйшої батерії елєктричної. По переведеню проб, пересвідчено ся, що таким одностайно розжареним дротом можна перекроювати дерево цїлком подібним способом як мило зимним дротом. Правда, не йде се так легко, але на всякій спосіб лекше як пилою, а до того нема трачиня, лише перекрій єсть легко надпалений, що навіть безусловно користне для тревалости дерева. Таке поступованє примінено тепер на великі розміри до стинаня пнїв, перетинаючи пень аж до 4/5 части округа при помочи дроту, а дальше зрубуючи єго звичайним способом. Посуванє розжареного дроту відбуває ся в той спосіб, що дріт єсть натягнений в луцї з изольованою ручкою, котра при помочи відповідного приладу дає ся посувати рівномірно з поступом перепаленя дерева. За чверть години можна при помочи того приладу звалити пень такій, що звичайним способом треба би єго дві години рубати, а до того нема нїяких відпадів і страт в дереві, що при дорожших родах дерева входить в рахунок.   Дрібні вісти. Архикнязь Леопольд Сальватор виїхав на цїсарскі маневри до Ґінс на Угорщинї. — Доповняючій вибір одного члена ради повітової з більшої посїлости в Чорткові розписаний на день 23 н. ст. жовтня. — В Дрогичинї в сїдлецкій ґубернії помер в маю с. р. о. Теодор Макогоньскій, тамошний парох православний, родом Галичанин. — В Кракові помер дня 15 н. ст. вересня Стан. Цїхоцкій бувшій властитель більшої посїлости на Українї і участник повстаня польского в 1863 р. Цїхоцкій, величезного росту мужчина, звістний був в цїлій Галичинї. Займав ся торговлею образів. Покійний визначав ся честнотою характеру. — У Львові обходила вчера друкарня Піллєра 120-ті роковини истнованя. Заложив єї 1773 року Іосиф Піллєр.   Дѣло 