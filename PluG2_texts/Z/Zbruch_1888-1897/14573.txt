Друкують "Граматику" Огоновского. — Руський тенор у Відни. — Биліотека Крашевського на продаж.

Професор д-р Омелян Огоновскій розпочав в друкарни товариства имени Шевченка печатати свою Граматику руского язика, призначену для шкіл середних, накладом фонду краєвого. Буде се білша книга, обійматиме около 20 аркушів печати. Високоповажаний професор піднявся тої нової праці по-при свої занятя на катедрї университетскій, в товаристві "Просвіта" і по-при печатанє в "Зори" обємистої Исторії рускої литератури. Длятого, подаючи сегодня звістку про новий труд проф. Ом. Огоновского, єсьмо певні, що з нами всї щирі Русини віддадуть честь неутомимому труженикови і побажають єму крїпких сил до дальших трудів наукових!
П. Евгеній Гушалевич, симпатичний і ширшим кружкам звістний тенорист-аматор, пробуває тепер у Відни в консерваторії, куди по испитах правничих удався за-для фахового образованя музичного і науки спїву сольового. Нашого многонадїйного земляка принято від разу на першій віддїл оперового спїву, а директор консерваторій запоручив єму, що по двох лїтах совістної науки відпустить єго яко скінченого оперового артиста. П. Гушалевич співав перед учителями консерваторії кілька коротших пісень і всї були одушевлені єго голосом металичним, а при тім мягоньким, а не менше і чистою интонацією та вокализацією. Ми з нашої сторони можемо п. Гушалевичеви лиш побажати скорих успіхів в артистичному званю, в надїї, що він колись, збираючи лаври, звеличає тим и свій нарід рускій.
П. Михайло Павлик, як відомо, в своїм часї піднявся був на жаданє родини покійного писателя польского Іосифа Игната Крашевского, упорядкувати полишену по нїм велику библіотеку, спроваджену з Швайцарії, де умер І. И. Крашевскій, до Кракова. Тяжка робота тревала один рік: п. М. Павлик при своїй незвичайній витревалости упорядкував в такім короткім часї величезну библіотеку, а видимим результатом єго праці єсть випечатаний сими днями у Львові (в язиці польскім) "Катальог книг, рукописей, дипломів, штихів, мап, атласів, фотографій и т. ц. оставших по бл. п. І. И. Крашевскім. Заходом Франциска Крашевского упорядкував і списав Михайло Павлик". Катальог обіймає 649 сторін 8° дрібненького друку. П. Крашевскій, син пок. писателя, властитель дібр в Россії, прибув сими днями до Львова и стараєся продати батьківску библіотеку гуртом, коли-б можна, якому галицкому місту, и рад би, щоби библіотека задержала назву єго батька. Цінить же єї на 20.000 зр. а. в. 