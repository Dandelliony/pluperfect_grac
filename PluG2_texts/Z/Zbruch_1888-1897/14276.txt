Перегляд политичний.

Италія стратила одного з своїх найздібнїйших мужів державних. Вчера рано помер именно в Лондонї италійскій посол гр. Робілянт, один з тих мужів, що помагали видвигнути Италію до єї теперішного значеня і що прилучили єї до союза Нїмеччини і Австрії. Гр. Робілянт родився в р. 1826 р. і служив первістно в війску. Він відначився в кампаніях в 1848 і 1866 р. а по послїдній війнї италійско-австрійскій був директором войскової академій. Від 1871 р. був він послом у Відни і тут зискав був собі велику симпатію віденьского двору. Коли він в 1885 р. вступив до кабинету Деаретиса яко министер дїл заграничних, говорено загально, що покликанє єго значить тїсний союз Италії з Австрією. Робілянт не міг однакож довго удержатись в кабинетї. Неудачі италійского войска в Африці змусили єго уступити. Пізнїйше обняв він посаду посла в Лондонї і на сїм становищи заскочила єго смерть.
Як звістно, постановив головний проводир напредняків і бувшій министер Гарашанин відсунутися від всякої участи в житю политичнїм і заявив то в органі своєї партії в “Видело”. В партії напредняків настало отже тепер мале замішанє, а проводирі єї збираються тепер на конференції і радять, що мають дальше робити. Одна часть висказалась за пасивною опозицією. Гарашанин однакож радив їм, щоби они і дальше підпирали кабинет Христича. Що дальше буде, трудно відгадати, але здаєсь, що в Сербії не обійдесь без нової кризи в кабинетї. Говорять вже голосно, що министри Миятович, Ракич і Богичевич мають податися до димисії.
З Константинополя надійшла вельми сензаційна вість. “Pol. Corr.” доносить именно, що в константинопольских кругах дипльоматичних ходить поголоска, що в становищи держав европейских супротив Болгарії має настати рішуча зміна. Дипломатичні агенти в Софії мають незадовго одержати приказ, станути в близші зносини з князем Фердинандом, робити єму визити принимати запрошеня на балї і т. д., хоч тим ще не думають держави зовсїм признати кн. Кобургского князем болгарским. Причиною такої зміни має бути то, що болгарскій министер Стоилов підчас своєї подорожи (він був недавно тому у Відни) навів в міродайних кругах такі аргументи, котрі всїх переконали о потребі такої зміни. Ще більше вплинула на то та обставина, що декотрі правительства прийшли до того переконаня, що коли держави европейскі не будуть зовсїм контролювати Болгарії і на ню впливати, то она готова допуститися до якогось нерозважного кроку в справі македоньскій. Поголоска та потребує однакож потвердженя. Наколи-б она однакож потвердилася, то очевидно могла-би тут бути бесїда лиш о тих державах, котрі доси держались супротив Болгарії в резерві і неутрально або заявляли їй яку-таку симпатію. Німеччина, Франція і Россія не належали до сих держав, а агенти сих держав не змінять певно свого становища супротив кн. Фердинанда.
Межи партією Радославова а партією Каравелова прийшло в послїдних днях до порозуміня. Обі сторони згодилися на то, щоби на будуще ставити правительству спільно опозицію в справах законодавчих. Що же дотичить справи кабинетової, то кожда партія має поступати після свого власного погляду і интересу, а то длятого, що люде належачи до сих партій, суть по найбільшій части урядниками. Причина і ціль компромису лежить в тім, що обі партії прийшли до того переконаня, що партійні спори не доводять до нїчого, а виходять хиба лиш в користь правительства і що в послїдних часах показалося, що правительство стараєся позискати собі приклонників Радославова. 