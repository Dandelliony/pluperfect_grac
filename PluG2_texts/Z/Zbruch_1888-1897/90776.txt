◦ ◦ ◦ ◦ ◦ ◦ ◦ ◦ ◦ ◦

В товаристві обезпечень "Днїстер" відбула ся дня 12 с. м. під проводом сов. Т. Бережницкого нарада в справі основаня товариства взаїмного кредиту "Днїстер" у Львові. Між зібраними бачили ми послів Романчука, д-ра Савчака, Вахнянина, Рожанковского, Гурика і д-ра Короля, майже всїх членів ради управляючої зі Львова і з провінції і деяких львівских членів-основателїв "Днїстра". Статут товариства взаїмного кредиту "Днїстер" зібрані приняли в присутности нотаріяльного субститута п. Романа Бачиньского і підписали списаний ним протокол.   Віче в Бережанах — як нам з-відтам нинї телєґрафують — відложив комітет [за-для розпочатих робіт у поли] на осїнь. Збори задаткового товариства "Надїя" таки відбудуть ся дня 17 н. ст. липня в домі д-ра А. Чайковского.   Товариство Руских женщин в Станиславові устроїть — як зачуваємо — в половинї вересня с. р. великій вечер з танками і з томболею [для котрої вже дотепер призбирано фантів в цїнї до півтора сотки зр.] на дохід маючого ся оснувати Института дївочого в Станиславові.   Реміснича бурса буде отворена в Народнім Домі у Львові з початком 1894/5 шкільного року. З початку прийме совіт сего института до бурси кількох питомцїв, що покінчили з добрим успіхом бодай IV-ту клясу шкіл народних і що найменше 13 лїт житя. Они будуть учити ся ремісла, яке самі собі, за згодою родичів або опікунів, виберуть, а крім того буде им подавати ся в годинах вільних від науки ремісла наука реліґії, рускої исторії, руского язика, співу і т. ин. За науку ремісла буде платити дотичним ремісникам Народний Дім. Близші вісти будуть незабаром оголошені в конкурсї.   З Дрогобицкого пишуть нам: Дня 12 с. м. около 11 години в ночи навістили громади Добрівляни, Волю Якубову і сусїдні страшна буря з градом і дощем. Сильний вихор ломив дерева, повикладав збіже а злива і град величини волоского горіха знищили всї засїви на поли. Очам представляє ся страшний вид. Люде ходять по полю, плачуть і ломлять руки з роспуки, що прийде им голодовою смертію гинути, бо треба знати що сей передновок дуже тяжкій для наших селян... се вже четвертий рік неурожаю!   Рада громадска місточка Угнова ухвалила висказати подяку членови видїлу краєвого Тад. Романовичеви і краєвому инспекторови промисловому Арнульфови Навратілеви за підпиранє домового промислу в Угнові, а особливо за підпиранє истнуючої в Угнові фахової школи шевскої.   Страйк фіякрів. Львівскі фіякри устроюють на завтра страйк. Причиною страйку має бути се, що поліція карає дуже строго візників, єсли беруть висші цїни від приписаних тарифою за їзду на виставу.   З Тернополя пишуть, що тамошна каса ощадности роздїлила кілька нагород для осіб, що причинили ся до викритя виновника звістної крадежи квоти 24.800 зр. і так инспектор міскої поліції, Скульскій, одержав 300 зр., Текля Ґляс, що помогла своїми зізнанями до вислїдженя злодїя, дістала 250 зр., капралеви поліції Самборскому признано 75 зр., ключникови в арештї судовім 50 зр. і дієтарієви, що був протоколянтом при згаданім слїдстві судовім 25 зр. — Дня 9 н. ст. липня відбув ся похорон покусаного скаженим псом драґона, а оногди похоронено і коновала, котрий також помер в Тернополи. Як звістно, мав він бути висланий до шпиталю в Будапештї, але що дістав сильні напади недуги, то єго й не висилано, бо вилїченє було вже неможливе.   В справі Іосифа Шельонґа, ученика арештованого оногди в Тернополи, доносять з-відтам, що вість, немов би при ревізії найдено тайну прасу друкарску і черенки, неправдива. В дїйстности найдено лише два валки і пів склянки пороху.   Дирекція почт оповіщує: Буря, котра лютила ся над містом дня 12 с. м. около 11-ої години в ночи, ушкодила більше як пятьдесять ліній телєфонічних. Громи знищили в околици рогачок Личаківскої і Городецкої кількадесять стовпів телєфонічних і викликали перерву руху кількадесятьох стацій абонаментових. Дирекція почт і телєґрафів зарядила сейчас направу ушкоджених ліній і приведе их до трех днїв цїлковито до ладу.   Град. 3і Шмиткова, в повітї сокальскім, доносять, що дня 10 н. ст. липня пополудни навістила тамошну охрестність туча з градом. Вода позаливала луги і позривала мости. Найбільшу шкоду наробив град, особливо в озиминї. Люде в розпуцї, бо се вже другій рік такій лихій. Тамтого року все погнило, сего-ж року і слота і град знищили засїви.   Огнї. Дня 12 с. м. погоріло в Підднїстрянах коло Ходорова 5 господарів. Причина огню недослїджена. На щастє всї господарі були заасекуровані.   Дрібні вісти. Намістник ґр. Бадені виїхав за відпусткою до Буска і перебуде там до 16 н. ст. серпня. — Командант львівского корпуса кн. Віндішґрец виїздив сими днями до Калуша, щоби оглянути терен маневрів, що мають відбути ся сего року в охрестности сего міста. — Нова стація телєґрафічна отворена з днем 10 н. ст. липня в Долинах, чешанівского повіта.   Дѣло   