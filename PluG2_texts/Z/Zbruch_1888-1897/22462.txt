◦ ◦ ◦ ◦ ◦ ◦ ◦ ◦ ◦ ◦

Місточко Олешиці в повітї чешанівскім згорїло вчора до тла. До вечера, коли надійшли телеграми до львівских газет, згорїло було 80 домів зі всїми будинками господарскими. З Любачева прибула з помочею огнева сторожа і привезла з собою лиш одну сикавку. Не можна було енергично ратувати, бо не доставало води. — Чи не зачався тим нещастєм сезон пожарів, котрі навіщають що року в тій порї нашу бідну Галичину?
З Болехова пишуть нам: Мук, повномочник гр. Оперсдорфера з Морави, докопався нафти на грунтах камеральних в Волоскім селї коло Болехова, віддалених від міста о три кильометри. Нафту подибано в глубинї 200 метрів і єї показуєся досить. Небавом має наступити дальше верченє свердлом канадійским.
Дирекція почт і телеграфів у Львові повідомляє, що австрійске министерство торговлї порозумівшись з угорским министерством комуникацій розпорядило, що посилки, котрих вартість перевисшає 200 зр., не можуть належати в окрузї австро-угорскої монархії разом з иншими посилками до одної адреси пересилкової.
Торговля соловіями, а именно вивіз их єсть остро заказаний і караний, тому агенти такої торговлї винаходять різні способи, щоби лиш оминути заказ. Сими днями задержала полиція краківска на двірци зелїзниці соловіїв, котрих вислано в скринці з Ряшева до Праги, а при тім дізналася о підступі агентів. З Праги вислано до Ряшева порожну скрипку, а зазначено на адресї, що в серединї суть живі птахи; полиція отворила скринку і не найшла нїчого. За кілька днів вертає та скринка per express з Ряшева до Праги назад, а на адресї написане: Retour, zu shat, wird nicht angenommen. Але не удалася штука; соловії переїхались до Кракова і гуляють тепер на воли по тамошних садах і гаях.
Дрібні вісти. Суд в Новім Санчи затвердив акт лицитації Закопаного в користь гр. Вол. Замойского. — В нападї божевільности відвезли в Кракові офиціяла судового Леоп. Пижовского на инспекцію полиційну а Пижовскій пхнув при тім два рази ножем пильнуючого єго підофицира полиції Пеливу, так що рана має бути смертоносна. — Вчера звидїв намістник гр. Бадені львівску дирекцію полиції і арешти полиційні. 