Освіта народна.

Дївоче воспиталище під зарядом инокинь Чина св. Василія Вел. у Львові. Многі родителї, що віддають свои дїти до вихованя під надзором монахинь Чина св. Василія Вел., заявили своє бажанє, щоби их дїти ходили до публичних шкіл. Отже маємо честь подати до відомости, що Их Високопреосвящество митрополит яко покровитель сего воспиталища тую гадку одобрив. З початком шкільного року від 1-го вересня с. р. будемо посилати воспитанниць до публичних шкіл. Условія принятя до воспиталища суть такі: за харч, помешканє і обслугу місячно 20 зр.; за удїлюванє науки музики, гри на фортепянї, француского язика і науки крою доплачуєся осібно. Упрашаємо о скоре замовленє місць. — Від заряду воспиталища. — І. Курилович.
Краєва комисія промислова так відповіла на питанє, о скілько существуючі в краю публичні школи ремісничі могли-би одержати позволенє видавати своїм ученикам свідоцтва уздібненя: Не дозволити на разї видавати такі свідоцтва школам: гончарскій в Коломиї, Товстім і Порембі, бо всї ті школи потребують або реорганизації або лїпшого розвою, щоби могли образувати молодїж до практичного повненя ремесла в приналежний спосіб. З того ореченя комисії можна заключати, що ті школи були і суть доси устроєні непрактично а организациєю тих шкіл занималися люде, що не мали фахового знаня. Комисія орекла, що таке позволенє видавати свідоцтва, можна-би удїлити лиш фаховій школї боднарства і колодїйства в Камінці струмиловій і школї слюсарскій в Свьонтошках. 