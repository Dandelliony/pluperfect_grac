◦ ◦ ◦ ◦ ◦ ◦ ◦ ◦ ◦ ◦

Памятник Володимира Барвіньского стане таки на могилї на кладовищи Личаківскім — і комітет памятниковий поручив уже авторови памятника, п. Станиславови Левандовскому, робити підготованя до виставленя памятника на могилї бл. п. Володимира Барвіньского.
Маґістрат міста Львова оголосив вчера відозву до мешканцїв міста, в котрій остерігає перед можливим появленєм холєри і взиває до більшої уваги на чистоту домів приватних, льокалїв публичних і т. д.
З причини заповідженого приїзду цїсаря до Галичини і до Львова, ухвалив вчера видїл краєвий спросити ширшій комітет, котрий має займитись приготовленями до принятя монарха. Перше засїданє сего комітету відбуде ся дня 18 н. ст. липня о 4-ій годинї по полудни в палатї соймовій.
Межи жовнярами в Станиславові — як нам з-відтам пишуть — дуже ширить ся тифус. В трох послїдних днях умерло 5 жовнярів, а хорих лежать в шпитали кількох. Принесли они собі той тифус з Солотвини, куди ходили на маневри.
Нещастна пригода. Директор домен п. Ґлянц підчас свого побуту в Вигодї коло Долини упав і зломив ногу. Оногди повернув п. Ґлянц до Львова.
Похорон подушених власною матерію дїтей відбув ся вчера при участи кількатисячної публики. Глота була така велика, що кілька осіб трохи не подушило ся. Якась мамка упустила в натовпі дитину і лише з трудом удало ся єї привернути до житя.
Нова жидівска ґазета п. з. Arbeiter-Stimme, Organ der judischen Arbeiter-Partei, почала виходити у Львові під редакцією Самуїла Попеля. Ґазета друкує ся в язицї нїмецкім, еврейскими черенками і має займати ся справами робітників жидівских, належачих до партії соціяльно-демократичної.
Забуреня між абітурієнтами повстали дня 9 н. ст. липня в Їчинї в Чехії. На испит зрілости приїхав до Їчина яко екзамінаційннй комісар директор ґімназії з Праги Кастнер. Рівночасно з єго приїздом розійшлась вість, що в Кралевім Градци, де він був таким комісарем, перепало при испитї зрілости з єго причини 19 абітурієнтів. І в Їчинї перепало зараз першого дня при испитї кількох абітурієнтів. Ся обставина викликала в цїлім містї велике розяренє. Коли-ж єще розійшлась вість, що один з перепавших відобрав собі житє, зібрала ся перед мешканєм Кастнера численна товпа народу з криком і погрозами. Двох учеників арештовано, але товпа відбила их від поліції. Строгій екзаментор узнав за відповідне тихцем винести ся з Їчина.
Дрібні вісти. Цїсар дарував погорільцям громади Лужок долїшний, в повітї дрогобицкім, 200 зр. запомоги. — Д-р Мих. Бобжиньскій віцепрезиденть краєвої ради шкільної виїхав оногди до Бродів на візитацію тамошних шкіл. — У Львові помер дня 12 н. ст. липня Иван Ґлязаревич, емеритований комісар староства, в 75-ім роцї житя. — Президент висшего суду краєвого, Симонович, виїхав вчера зі Львова на довшу відпустку. — Дня 19 н. ст. липня відбуде ся у Львові в архикатедральній церкві св. Юра о 10-ій годині рано вінчанє п. Василя Попеля, окінченого богослова, з панною Ольгою Петрушевичівною, сестрою о. Володимира Петрушевича. 