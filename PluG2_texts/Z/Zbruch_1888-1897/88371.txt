◦ ◦ ◦ ◦ ◦ ◦ ◦ ◦ ◦ ◦

Концерт львівскій в честь Т. Шевченка відбуде ся сего року около половини мая.   З західної Галичини доносять нам, що в понедїлок, коли посли Барвіньскій, Вахнянин і Романчук їхали до Відня, руска кольонія на Мазурщинї, без різницї партій, по дорозї витала сердечно Романчука, увіряла єго о своїй симпатії і заохочувала до витреваня на тім становищи політичнім, яке именно в послїдних часах заняв.   Про бомбу в Перемишли ходять різні вісти, по більшій части пересадні. Одні кажуть, що бомба була зроблена фаховим якимсь знатоком і що на случай експльозії була би наробила богато шкоди; наш кореспондент з Перемишля доносить знов, що бомба була маленька, мала вид менажки войскової і що після осуду фахових людей не була надто небезпечна. Урядова Gazeta Lwowska так описує сю пригоду: "З Перемишля доносять, що о. Подолиньскій, крилошанин тамошної греко-кат. капітули найшов дня 3 н. ст. цвітня, о годинї 9½ вечером в сїнях входових греко-кат. дому капітульного під ч. 115 при ул. Владиче, де мешкає разом з крилошанином о. Чеховичем, положений на лавцї малий, шестистїнний клецок деревляний з видовбаним невеличким отвором, в котрім був надпалений волічковий мотузок, що мав служити за льонт. Оей клецок був стягнений сильно навхрест звичайним дротом, а коли єго отворено, найдено в нїм овальний валець бляшаний, наповнений войсковим порохом стрільничим і звичайними капелями від войскового карабіна комнатного, також кусниками посїканих куль, дрібним камінєм і заячим шротом. На долученій картцї виписано невправним письмом між иншими: "Mała mucha słoniowi dokuczy." Заряджено слїдство за виновником того мнимого атентату, котрий виглядає властиво на хлопячу пустоту." — Цїла записка найдена при бомбі написана в польскім язицї і — як нам доносять — звучала так: "Zemsta dla popów. Mnie nie złapiecie, bo w Przemyślu już nie jestem. Niе aresztuj ze niewinnych. Mucha dokuczy słoniowi".   Костюшківскі обходи в Стрию зробили — як доносять до "Галичанина" — фіяско. Не удало ся аранжерам "паради" притягнути до участи в нїй селян, а ті, що були відкомандовані з доохрестних сїл, прибули так пізно, що не могли вже взяти участи в походї. Навіть міщане відтягнули ся від "паради". Торжество скінчило ся — товченєм вікон в домах, де вікна не були илюміновані. Між иншими витовчено вікна в мешканю адвоката д-ра Олесницкого і то таким камінєм, що могло убити чоловіка.   Д-р Иван Франко виголосить нинї дня 7 н. ст. цвітня в перемискій "Читальни науковій" відчит в польскім язицї п. з. "Шевченко в польскій леґендї".   Инструктор молочарства для Галичини буде приймати интересованих у Львові в будинку соймовім (портієр вкаже комнату) дня 11 н. ст. цвітня, яко в другу середу місяця від години 11 до 1 в полудне. Вступ вільний. Буде там можна оглянути прилади молочарскі, одержати поясненя в справах набілу і адреси купуючих та продуцентів масла.   Дѣло 