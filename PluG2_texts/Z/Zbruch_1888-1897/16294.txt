Археологично-библіографична вистава доповнилась. — Д-р Смаль Стоцкий професором. — Дотеп. — Злоги в трамваю.

Археологично-библіографична вистава Ставропигійского Института доповнилась в сих днях дуже цінними старинностями. Ітак надіслано на виставу з Тилича, дек. мушиньского, старинні образи, походячі що найпізнїйше з XIV віку, а може бути, що ще з раншого часу; на виставі можна оглядати митрополичу митру т. зв. сучавску і многі старинні, артистично виконані инсигнії владичі, многі окази рускої старини, переховані в Народнім Домі у Львові, та археологичні монети, надіслані о. Лаврецким з Залукви, найдені ним в околици старинного Галича.
Д-ра Стефана Смаля Стоцкого затвердило министерство просвіти сталим професором черновецкого университету.
"Boże coś Polskę" подложив якійсь дотепний польскій патріот-композитор під ноту австрійского гимну. Поляки підхопили се і можна вже було денеде почути ту композицію. Власть, як довідуємось, стараєся тому запобігти.
Злоги в трамваю. Передвчора вечером всїли три селянки до трамваю коло касарнї Фердинанда і заки ще виїхали до улиці Сапіги, вже прибільшилось их товариство, бо одна з них породила дитину. Коли закликано полиціянта, щоби відвіз матїр до шпиталю, не хотїла она на се пристати, лише взявши дитину в подолок, забралась пішки разом з матерею і сестрою домів. От се зелїзне здоровлє! 