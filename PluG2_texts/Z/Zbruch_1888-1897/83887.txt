◦ ◦ ◦ ◦ ◦ ◦ ◦ ◦ ◦ ◦

  Святкованє недїлї. Дня 16 н. ст. жовтня відбули ся у Львові збори купцїв і книгарів, на котрих вели ся наради в справі святкованя недїлї. Принято одноголосно такі ухвали : 1) Внести до сойму і до ради державної петицію, підписану всїми купцями і помічниками, щоби обовязуючій тепер закон о недїльнім відпочинку змінено в той спосіб, щоби всї торговлї і склепи були кождої недїлї замкнені цїлий день, а не як доси лише від години 12-ої в полудне; 2) заки се наступить в законній дорозї, отвирати торговлї в недїлї почавши від 22 н. ст. жовтня не скорше як о 9-ій годинї з рана, щоби помічники могли виповнити свої реліґійні обовязки; замикати-ж всї склепи без виїмки о 12-ій годинї в полудне; лише корінні склепи можна отвирати скорше з огляду на потреби публики; 3) внести меморіял до ради міскої, щоби наглядала з цїлою строгостію виповнюванє приписів обовязуючих тепер о відпочинку недїльнім, бо сконстатовано, що богато склепів отворені довше як до 12-ої години, а деякі приступні для публики навіть по полудни. Просьби торговельної молодежи, щоби вже від тепер були всї торговлї в недїлї і свята замикані не увзгляднено, з огляду на місцеві відносини.   До чотироклясової школи мужескої при улици видїлу краєвого в Чернівцях записало ся сего року 571 учеників, а то: 216 жидів, 184 римо-кат., 104 греко-кат., 53 православних, 8 вірмено-кат., в 5 євангеликів. З тих записало ся після народности: 263 Нїмцїв (з того 216 жидів), 158 Поляків, 182 Русинів, 7 Румунів і 1 Чех.   В Перемишли лютить ся вже від 8 тижднїв скарлятина. Доси умерло там на сю недугу около 80 дїтей. Тепер появила ся пошесть і між шкільними дїтьми.   Першій снїг. З Коломиї пишуть, що всї гори від Коломиї до Угорщини покрили ся снїгом. В Коломиї при 4 Р. і сильнім вітрі порошило також снїгом.   Адміністрація надвірняньского ключа буде знесена з днем 1 н. ст. сїчня 1894 і буде придїлена до дирекції лїсів і домен у Львові. Львівска дирекція буде подїлена на два віддїли. Управителем одного буде совітник Гірш, а другого совітник Розенберґ, дотеперішний адміністратор ключа надвірняньского. Після міністерскої постанови буде отворених шість зарядів лїсових, а то: 1) Микуличин, 2) Надвірна, 3) Рафайлова, 4) Татарів, 5) Ворохта і 6) Зелена. В наслїдок сего прибуде 6 посад управителїв, 18 лїсничих, 6 помічників лїсових і 30 лїсних.   Почетне горожаньство надала рада міска в Скалї старостї борщівскому Кар. Мільнерови в признаню єго заслуг і "особливих взглядів" для сего місточка.   Самоубійство. В Перемишли повісив ся дня 15 н. ст. жовтня вояк 10 полку піхоти, Янковскій, родом з Цикова. Причиною самоубійства — як пише Gazeta Przemyska — мало бути зле поведенє старшини войскової з самоубійником.   Зелїзницї державні в Австрії. Після справозданя міністерства торговлї єсть тепер в Австрії 8033.31 кільометрів зелїзниць державних, з чого припадає на головні шляхи 7051.88, а на зелїзницї льокальні 1021.14. На рік 1894 виказує міністерске справозданє приріст на шляхах головних о 54.3 кільометрів, а на льокальних о 159.3 разом о 213.6 кільометрів. В тім приростї находить ся також часть будуючої ся зелїзницї Станиславів-Вороненка, котра має отворитись ще сего року.   Дрібні вісти. Намістник ґр. Бадені виїхав вчера в ночи до Кракова. — В Перемишли помер касієр повітової каси хорих Евг. Мах в 31-ім роцї житя. — В Бродах помер бернардин з Лошнева, кс. Фульгентій Михальчевскій, в 45-ім роцї житя а 18-ім священьства.   Дѣло 