◦ ◦ ◦ ◦ ◦ ◦ ◦ ◦ ◦ ◦

Палата справедливости у Львові при улици Баторія в одній части буде вже сими днями віддана до ужитку. Після затвердженого в р. 1889 пляну палата справедливости має тягнутись від ґімназії Франц-Іосифа до площі Галицкої. Будову роздїлено на три части і середна часть уже викінчена під управою старшого инжінєра міністерства п. Сковрона. Та часть призначена для краєвого суду карного. [Часть від площі Галицкої займе апеляція, а часть від ґімназії Франц-Іосифа инші віддїли судівництва.] До готової уже части будинку спроваджуєсь провізорично прокураторія державна від 1 н. ст. вересня, а краєвий суд карний пізнїйше, по посвященю будинку, котре відбуде ся дня 9 н. ст. вересня. Будова сеї части палати коштує 173.000 зр. [из 175.000 прелімінованих]. Палата из внї і у внутрі представляє ся дуже гарно: має красний вестібуль, на першім поверсї салю розправ, по віденьскій найбільшу в цїлій монархії, і взагалї урядженє будівлї у внутрі відповідає всїм вимогам. Взагалї ся палата справедливости яко будинок представляє ся гарно — і коли-б она була збудована в Кракові, а не в столици галицкої Руси Львові, ми би і під нїяким иншим взглядом не могли їй нїчого закинути. Коли-ж се палата справедливости у Львові, то мусимо сконстатувати, що ся палата справедливости стала новим доказом тяжкої несправедливости для народу руского тим, що на палатї уміщено лише польску напись, а не дано рускої, та що на стели салї розправ уміщено побіч написей Греків і Римлян та Нїмцїв законодавцїв напись Казимира Великого, завойователя галицкої Руси, яко нїби законодавця, а поминено, коли вже йшло о законодавство, нашого Ярослава Мудрого... Вопіюча се несправедливість, коли ще зважити, що палата збудована не за польскі гроші, але і за рускі!...   Львівска духовна семинарія лишить ся ще на сей рік нерозділеною у Львові, як свідчать порозписувані конкурси. Проєкт намістника ґр. Баденього, щоби вже від сего року семинарія львівска була роздїлена після епархій, не міг сповнити ся, бо нї в Станиславові нї в Перемишли нема поки-що уміщень на семинарії. В Станиславові треба було винаймати якій-небудь дім жидівскій, а в Перемишли капітула не хотїла впустити семинарія до дому капітульного, аби з часом зовсїм не утратити необмеженого права розпоряджувати своєю власностію.   На навіщених повенею зібрав доси львівскій комітет ратунковий 9.397 зр. 55 кр. і 100 кільо кукурузи.   Загальні збори общества им. Качковского котрі — як звістно — мали відбутись в Станиславові відкликані за-для небезпечности холєри.   Чи журналістика є відповідним заробком для женщин? На се питанє старав ся відповісти один кореспондент "Daily News" в спеціяльнім на те відчитї. Він помітив з-першу, що жінки уміють своїм способом писаня, котрий нагодить ся до часописи, дати житє тому предметови, що єго трактують. Отже званє відповідало би розумним жінкам. Однак жінки думають, що робота при часописи така легка, де там! Те, що видаєсь читаталеви дуже легким товаром, оно коштувало співробітника при ґазетї як найбільшої мозоли. Хто хоче брати участь в часописній роботї, мусить бути незвичайно здоровим і мусить мати богато засобу і сили. Гибкість, хоч она як потрібна, сама не вистає, за нею мусить стояти правдива витревалість. Співробітник при великій ґазетї потребує фільософічного духа, котрий дає єму змогу перетерпіти, коли старанно приготована статья повандує до коша тому, що не передбачений случай зложив ся инакше. Школою журналістів є житє — тайною єго вислідів, витревалість. Він не може уважати звичайним нїчого, про що світ хоче довідати ся. Присутність духа і відвага не сміють не доставати у журналіста, також і спосібність, найти ся в кождім положеню. Головний прінціп, котрого співробітник мусить точно держатись, єсть невольництво свого обовязку.   Елєктрично-медичне пяніно. В Штутґартї виставлено пяніно, котре є сполучене з елєктрикою і при довшій грі спиняє умученє і нервовість тим, що через тїло грача переходить постійна лагідна струя. Инструмент одержав патент. Цїкава річ, що ті, що попадали в нервозу задля того инструменту, будуть тепер ним лїчитись на нерви. Справді світ перевертаєсь горі ногами.   Дрібні вісти. Вінчанє укінченого богослова п. Софрона Глїбовицкого з дочкою о. Леонтія Шефера, пароха в Бовшові [зелїзна стація Болшівцї] відбуде ся дня 1 н. ст. жовтня [а не 3 н. ст. вересня, як то недавно було донесено в "Дѣлї"]. — Аптикар львівскій п. Юл. Миколяш продав сими днями свою велику фабрику горівок і pозолісів у Львові за 250.000 зр. львівскому купцеви Як. Шпрехеровя. — Після справоздань з провінції убили громи в краю підчас послїдних тут 14 осіб.   Дѣло 