◦ ◦ ◦ ◦ ◦ ◦ ◦ ◦ ◦ ◦

З Станиславова пишуть нам: Товариство Руских Женщин уряджує дня 1 н. с. цвітня с. р. в комнатах товариства любителїв музики [при ул. Собіского] музикально-декляматорскі вечерницї з обширною і добірною проґрамою, по виповненю котрої наступлять товарискі забави. Буфет у власнім заряді. Вступ від особи 30 кр. Початок о годинї 7 вечером. Се повідомленє просить Товариство приняти за запросини загальні, бо окремих запросин розсилати не буде. Хто отже хоче гарно забавитись, зволить прибути, а товариство гостей-земляків повитає радо.   Товариство руских ремісників "Зоря" устроює на дохід товариства в недїлю дня 25 н. ст. марта с. р. в сали товариства Frohsinn в готели Жоржа у Львові аматорске представленє. Відограна буде 3-дїєва народна комічна оперетка "Пан Мандатор", слова Данила Млаки, музика Ис. Воробкевича. Підчас представленя буде грати орхестра "Гармонії". Цїни місць: Крісло в передних рядах 1 зр., в середних 70 кр., в дальших рядах 50 кр., паркет 35 кр., партер 20 кр. Білєти продають ся в товаристві "Зоря" від 8—9 години вечером, в Ставропигійскій книгарни і "Народній Торговли", а в день представленя від 6-ої години вечером при касї. Початок точно о 7-ій годинї вечером.   Пробну мобілізацію 30 полку піхоти зарядив головнокомандуючій кн. Віндішґрец у Львові. В понедїлок о 6-ій годинї вечером видано приказ, щоби вояки приладили ся до воєнного походу і щоби були готові на 3-у годину з полудня ві второк. Мобілізація удала ся вповнї і ві второк о 2-ій годинї пополудни станув цїлий полк готовий до маршу на львівскій цитадели. По переглядї і відобранім рапортї розпущено вояків по касарнях. Первістно ношено ся з гадкою пробної мобілізації також 55 полку піхоти, але з причичи великих коштів відступлено відтого. З тої нагоди ходили по Львові непокоячі слухи, що нїби войско має відойти на границю.   Д-р Юрій Конкольняк, заступник бурмістра міста Станиславова, именований шефом лїкарів зелїзничих і референтом санітарним в новоутвореній дирекції руху в Станиславові.   На стіпендії для артистів, котрі працюють на поли поезії, малярства, різьби або музики, розписує намістництво конкурс з речинцем до 1 н. ст. мая. Подавати ся о ті стіпендії можуть лише артисти самостійні з виключенєм всїх учеників шкіл штук красних і артистичних рукодїльників. В поданю треба представити перебіг дотеперішного образованя загального і фахового та виказати свої личні відносини маєткові; подати в якій спосіб наміряє кандидат ужити стіпендії для дальшого образованя та вкінци вичислити і долучити окази своїх робіт артистичних, з котрих кождий має бути підписаний именем і назвищем автора.   Конфіската календаря. Суд краєвий для справ карних у Львові додатково до ореченя з дня 31 н. ст. жовтня 1893 рішив, що портрет цїсаря, уміщений на 71 сторонї илюстрованого календаря товариства им. Михайла Качковского на 1894 рік, містить в собі знамена злочину з §.68 з. к. та що дальше розширюванє того портрету заборонює ся.   Зміна власности. Маєтність Стрілки, в повітї бобрецкім, купила від спадкоємцїв Теодора Рудницкого, Марія з Рудницких Малаховска за цїну 280.000 зр.   Віденьскі стрейки. У Відни заносить ся тепер на ориґінальний стрейк. Перед роком подала була сторожа пожарна петицію до маґістрату о підвисшенє платнї, увзлядненє вислужених стражників при обсаджуваню низших урядників громадских, до котрих служба пожарна має право, вкінци о вчислюванє лїт вислужених при сторожи огневій до пізнїйшої служби громадскої. Мимо того, що жаданя петентів були оправдані не відповів маґістрат на них цїлий рік і аж послїдними днями зробив ся там рух, бо сторожа огнева загрозила змовою і визначила два тижднї часу на відповідь. До стрейку зобовязали ся 200 членів корпусу міскої сторожі. Жаданя их дуже скромні і справедливі. Нинї родина стражників, померших в службі не одержує нїчого, або з ласки якусь малу квоту відчепного. Одна бідна вдова, котрій помер син з ран, які потерпів при гашеню огню, мусить тепер вдоволювати ся милостинею, яку міска каса подає всїм жебракам. Після ухвали ради громадскої з 1869 року кождий член сторожі пожарної має право по 6 лїтах служби старати ся о иншу посаду при маґістратї. Однако тих ухвал нїхто не держить ся і єсли жертвують коли стражникови яку посаду, то звичайно гірше платну, як при дотеперішній службі. — Крім того має Відень ще два инші стрейки в повнім розгарі, а то застрейкували: робітники фабрик лямп Дітмара і Брінера і служба "нового товариства трамваєвого". Се товариство удержало вправдї рух на своїх лініях, бо кількадесять кондукторів і візників зломило солідарність, але симпатії населеня суть по сторонї стрейкуючих, а міністер Бакегем обіцяв их депутації перевести угоду з акціонерами.   Чарівниця. Найвисшій трибунах рішав сими днями справу страшного убійства, яке лучило ся в Коломиї. Селянка Анна Воленьска хотїла свого мужа, налогового піяка вилїчити з того порока і длятого удала ся по раду до славної в охрестности ворожки Парашки Рожко. Тота ворожка, звана в Коломиї також "чарівницею з села", дала Воленьскій раду, котру й перевела разом з нею, а именно удала ся разом з Анною Воленьскою і єї малолїтною дочкою Катериною до ліжка спячого Василя Воленьского і покалїчила єго в страшний спосіб. Василь Воленьскій помер по довершеній операції вже по кількох мінутах. Матїр, дочку і ворожку, обжалованих перед судом присяжних в Коломиї о скритоубійство, признано винними того злочину і суд засудив Анну Воленьску і ворожку на смерть, а дочку Катерину на 9 лїт тяжкої вязницї. Найвисшій трибунал затвердив засуд першої инстанції.   Убійство. В Чортівци, селї городеньского повіта, заподїяв дня 14 н. ст. марта 27-лїтний Иван Боднарук убійство на своїй мачусї Насти. Оженивши ся перед роком, Иван мешкав з родичами в одній хатї. Але мачуха не могла згодити ся з пасербом, а тим менше з єго жінкою, тож невістка по кількох місяцях вернула до своїх родичів, а Иван дальше господарив при вітци, хоч сварнї не уставали. Коли-ж дня 14 с. м. вечером розпочала мачуха як звичайно суперечку, ударив єї Иван пястуком в голову а відтак схопив за горло і чотирма ударами в груди убив мачуху. На питанє, за що єї убив, відповів, що не тямив в злости, що робить.   Маріївка. Бувшій асистент професора д-ра Корчиньского в Кракові, д-р Валер. Сербеньскій, котрий кілька сезонів був лїкарем в однім з галицких заведень гидропатичних, обіймає з днем 15 н. ст. цвітня управу гидропатичного заведеня "Маріївка" під Львовом. Д-р Сербеньскій відбув тепер кількамісячну подорож наукову, практичний курс гидротерапії на клініцї проф. Вінтерніца у Відня і також курс масажа і елєктризованя.   Дрібні вісти. Намістник ґр. Бадені виїхав вчера пополудни на кілька днїв до Абазії. — Доповняючій вибір одного члена ради повітової в Станиславові з ґрупи міста Станиславова, розписаний на день 17 н. ст. цвітня. — В Яворові помер дня 18 н. ст. марта Володислав Ляхович, аптикар, віцебурмістр і презес охотничої сторожі огневої.   Дѣло 