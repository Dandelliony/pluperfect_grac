◦ ◦ ◦ ◦ ◦ ◦ ◦ ◦ ◦ ◦

Цїсар санкціонував закон о стабілізації инспекторів шкіл народних в Галичинї.
Огнї. Дня 24 н. ст. червня о 3-ій годинї по полудни повстав огонь в Підгайцях при улици Бережаньскій в реальности Матвія Титли і Франца Томасикевича. Охотнича сторожа огнева зльокалізувала огонь. Причиною пожежі було стрілянє з моздїрів підчас відпусту в церкви, а именно упала на соломяну стріху паперова затичка зі моздіря і при посусї запалила ся.
З львівскої ради міскої. Позаяк кількох радних міста Львова, в котрих користь фальшовано карти виборчі, не хотїло зложити своїх мандатів, до чого их взивали голоси публики львівскої, проте на вчерашнім засїданю вечірнім зложили мандати радні: д-р Пентак, бар. Ром. Гостковскій, директор семинарії женьскої Дїдицкій, о. Василевскій, Мавр. Іонаш, Ив. Рутковскій, Ив. Кламович, Жигм. Кендзерскій, совітник Дуневич, д-р Стройновскій, совітник Левицкій, д-р Дулємба, Іос. Яновскій, Генр. Блюменфельд, купець Маркевич, д-р Стебельскій, директор Шпетманьскій, професор Солескій, Сирочиньскій, Том, Зима і кількох инших. Кажуть, що наступлять ще дальші резиґнації а в такім случаю не могло би прийти до уконституованя нової ради міскої і мусїли би бути розписані нові вибори.
Корупція виборча. В пятницю дня 24 н. ст. червня ставали перед судом окружним в Перемишли Л. Ґольдфінґер, арендар пропінації міскої в Ярославі; Ант. Шниркевич, урядник маґістрату Ярославского і инші, обжаловані прокураторією скарбу о підкупство при виборах до ради громадскої в Ярославі в роцї 1890. Трибуналови проводив совітник Лїщиньскій, обжаловував заступник прокуратора Гібль, а боронили обжалованих д-р Розенбах і д-р Долиньскій. Всї обжаловані виперали ся своєї вини і хоч признавали, одні що брали, а другі що давали гроші при виборах, то все-ж казали, що були то нагороди за "фатиґу". Однак свідки потвердили всї закиди, піднесені в актї обжалованя. Відтак забрав голос прокуратор і в довшій промові представив страшний стан автономії в містах, де вільний вибір став иронією, а шайка, що послугує ся ковбасою, горівкою, грішми і обманьством, держить керму управи в руках і визискує громадске майно для себе. Всюди панує нечувана корупція, що між иншими доказали вибори в столици держави. В Ярославі переведено також вибори громадскі підкупством. По промовах оборонцїв і репліцї прокуратора оголосив трибунал по півгодинній нарадї засуд, котрим Ґольдфінґеpa, Каміньского і Шниркевича увільнено а прочих сїмох засуджено на кару арешту від 3—14 днїв.
Омнібус курсуючій між Маріївкою а Львовом (площа Галицка), відходить що-день з Маріївки о годинї 8-ій з рана, 2-ій по полудни, 4¼-ій по полудни і о 8-ій вечером; відходить-же зі Львова (площа Галицка) в годинах: 11¾-ій перед полуднем, 3¼-ій по полудни, 5¾-ій по полудни і о 9-ій вечером.
П. Теофіля Шумского, співробітника Gazet-и Lwowsk-ої, арештованого в звістній справі Іосифа Гендіґерого, випущено на основі ухвали судової з краківскої вязницї на волю. П. Шумскій єсть тестем Іосифа Гендіґерого.
З Староміского повіта пишуть нам: В Ґрозьові на горі Маґурі убив дня 21 с. м. грім 12-лїтного хлопця Василя Петричковича, котрий в Двірскім лїсї пас воли. Два хлопцї посїдали під дерево-ялицю і першому опалив огонь голову, а з крисанчати видер дно; згинув на місци. Другій, син звістного хмарника грозівского, має міхурі по однім боцї тїла. Дерево грім розбив і рознїс на дрібні куснї. Того самого дня була велика злива в Вицьові і Головецку, а також в других селах в напрямі до Старого міста. Дуже много шкоди натворило ґаздам, позамульовало засїви, а більше зерно притовкло до землї. В Вицьові виробив Кавфман і Спілка, властитель тартаку в Ґрозьові, дорогу до лїса, що певно коштувало кількасот зр. а туча забрала з собою всї мости й містки, дорогу знищила і много клеців рознесла світами. Кажуть, що того дня по деяких селах, навіщених тою тучею, навіть худоба гинула в водї. — Мотилїв білих у нас великій статок; на другій рік не буде листка на дереві. Тисячами лїтають і обсїдають грушки, сливки, ясенї і др. Бачив я недавно цїлком голі дерева коло Добромиля і по-за Перемишль. Таке саме декуди в горах видно, а на другій рік ще гірше буде. Може би уряд наказав нищити гусїлницї? [В деяких повітах на пр. в жидачівскім наказує староство чистити господарям свої сади під карою 2 зр. За виповненєм наказу наглядають жандарми. Наказ сей виказав дуже хосенні наслїдки, бо сади чисті і гусїлницї нема. — Pед.] 