З Добромірки. — Бійки в Станіславові.

З Добромірки, повіту Збараского, пишуть нам: Недавно приїхали до Добромірки два бородаті пани, представили ся війтови, що они збирають гроші на будову якогось дому в Перемишли, де мають бідні хлопцї вчити ся різних ремесел, і казали, щоби війт им дав по 1 кр. від кождої душі в селї. Заряд громадскій давав 4 зр., а скоро учув, що им сего мало, позваляв им ити в село "хвестувати". На се кинув ся один бородач до радників як опарений: Trzymajcie sobie 4 reńskie! Ви знаєте, з ким маєте дїло? які ми великі пани? Ми не хвестарі ходити по селї! Ви знаєте, що я сам пан староста? Я лиш напишу до пана Кавцкого (збараского старости), а ми вас вирихтуємо, як Гнилички!" Настрахавши так громаду, найшли собі догідне місце і там піячили цїлу ніч і ще другого дня до полудня. По полудни приймали панове тих 4 зр. і вже всїли на віз їхати дальше, але ще не запили ся доволї, чи може им грошей за мало, почали один на другого гаркати та з щирого серця витраскувати ся по писках! Потім один показав ся на возї аж надто хоробрим: вхопив товариша за бороду і так зручно ним потріпав, що той, вибачте, як помело полетїв на землю, а борода зістала ся в руках — тамтого. Так нагле неборак-староста розпрощав ся з бородою! За хвильку панове герої сотворили на земли завзяту курячу війну, і вже не падали глибше, як на землю, і ту вже безпечно натягали собі чубки, та спільно товкли ся кулаками в зуби. Дуже то мило було дивити ся, як такі великі панове бьють ся, але й им, здаєсь, була смачна та бійка, бо не гадали перестати, аж заздросливі люде перервали приятелям солодку роботу. Один позбирав руно своєї бороди та осторожно завинув в папір і поїхав до Збаража ладити обскубану бороду, а другій за те мусїв сам ити по "хвестах". Таких то любих гостеньків судить ся громадянам руским гостити у себе! — А. М. Бійки в Станіславові. Тамошний Kurjer доносить: Четвер минувшого тиждня визначив ся кількома бійками між цивільними а войсковими. Того дня по полудни почалась бійка в Княгининї на Гірцї між кількома лїхтарниками міскими а вояком з 58 полку. Воякови помогли єго товариші а коли обі сторони добре побили ся, явилась войскова патроль і увязнила их. Того дня вечером о год. 10-тій вечером при статуї св. Іоана на ул. Галицкій, де зійшлось больше людей за-для свята, почалась бійка, котра відтак перенеслась на пляц Мицкевича (при бійці витягнено одному підофицирови шаблю), а переполохані жиди зачали замикати склепи в ринку. А що недалеко від місця бійки поміщена касарня жандармерії, то і вибігло трох жандармів на усмиренє ексцедентів, котрі, побачивши жандармів, почали утїкати. Пригода скінчилась тим, що з двома підофіцирами списано протокол на поліції а одного цивільного увязнено. Тимчасом надбігло войско на-готові 58 полку в числї 30 вояків і почало кольбами розтручати людей, стоячих на ринку та приглядаючих ся пригодї, а деяких стоячих під каменицями заганяти до сїней. Таке поступованє могло викликати обуренє і перемінитись на поважнійші непокої. Войско стояло з пів години на ринку а офіцир списував протокол з підофицирами. Аж около півночи розійшлись люде домів. 