◦ ◦ ◦ ◦ ◦ ◦ ◦ ◦ ◦ ◦

Впр. митрополит Сильвестер Сембратович мав вчера авдієнцію у цїсаря, щоби подякувати за недавне надїленє єго ордером зелїзної корони першої кляси.
В стрийскій ґімназії — як пише Kurjer Lwowski — викрило ся між молодежію щось подібне як в Угорскім Градиши... а наймолодшій член з компанії має мати 12 лїт. — Kurjer-ови пишуть о поголосцї, що все вийшло на яву через сповідь [?]. Директор ґімназії Петелєнц, не скликуючи конференції учительскої, вигнав відкритого виновника зі школи, той зрадив одного свого товариша, той знов другого і так вийшло все на яву. Слїдство в тій справі має вести делєґат ради шкільної зі Львова.
В справі редакторів Козарищука і Купчанка доносить Галичанин, що слїдство против них уже зовсїм застановлено.
Холєра. В Кудринцях, повіта борщівского, занедужали від 15 н. ст. цвітня до вчера в навіщених пошестію хатах три особи на холєру, з тих дві особи померли; лишили ся ще в опіцї лїкарскій дві особи недужі, а дві реконвалєсцентки. В Циганах, Лосячи, Новосїлцї і Завалю, громадах того-ж повіта, умерли від 11 до 16 н. ст. цвітня чотири особи серед підозріних познак; у всїх тих випадках сконстатувала краєва рада здоровля азійску холєру, однако доси не було в тих громадах нових занедужань.
Новий видїл Ставропигійского Института уконституував ся передвчера в той спосіб: референтами в справах церкви вибрано пп. Глиньского і Джулиньского, настоятелями бурси пп. Плешкевича і д-ра Савицкого, маґазинів книжних пп. Сивуляка і Рудницкого, настоятелями домів пп. Джулиньского і Ґлиньского, друкарнї і літоґрафії п. Сивуляка, архіву пп. Поляньского і Плешкевича, книгарнї пп. Сивуляка і Волиньского, контрольорами каси, бухгальтерії і взагалї всего дїловодства пп. Бережницкого, Глиньского, Стотанчика і Волиньского, референтами в справах правних пп. Бережницкого, Голиського, Левицкого і Кулачковского, а секретарем п. Клемертовича. Д-р Добряньскій входить до видїлу без вибору яко синдик Института.
За цїп убив Людвик Найда, пастух громадскій і зарібник, Андрія Цмока, господаря маючого 45 лїт, найдужшого хлопа в селї Підбірцях. Нещасливий позіставив жінку і пятеро дрібних дїтей. Річ так нам описують: Дня 15 с. м. взяв Найда Цмоковому хлопцеви Миханеви шапку з голови кажучи: "твій отець взяв менї цїп из стодоли". На се приходить Цмок з села, приносить два цїпи до Михайла Заячківского, у котрого Найда коморував, і питає: "Котрий твій ціп?"— "Отсей" каже Найда. — "Нї", перечить Цмок, "той біяк подарував мені Гойсак". І оба почали тягнути цїп до себе. Найда маючи скрито в руцї шевскій "ґнип" пробив ним Цмокови правий бік і праву комору серця. Смерть наступила в кілька хвиль. Характеристична ся пригода тим, що при сперечаючих ся в хатї були их жінки, Заячківскій з паробком, швець, що там чоботи направляв, і нїхто не бачив, коли Найда взяв ніж і пробив ним свого суперника, ба навіть сам Цмок нїчого не знав, бо пустивши цїп, ишов до дому, доперва коло дверей обернув ся і каже до Заячківского: "Михайле, та бо він мене проколов!" — і по тім, опершись о лавку і стїну, умер. Поступок Найди викликав велике розяренє межи людьми єго ледви живого відставлено до суду... Дивні люде в тих Підбірцях і дивно у них буває. Як би яке проклятє спочивало над тим бідним селом. Перед кількома лїтами зарізав чоловік жінку; перед роком поломали підборецкі паробки за селом чужому чоловікови руку і сидїли по вісїм місяцїв в криміналї; рік тому вломили ся до шпихлїра на приходстві і покрали збіже; там розбито скриню, тут випроваджено конї... Злість, зависть, неприхильність, захланність, крики, сварнї, жалоби судові.... Дай Боже вже раз инакше! — Сусїд.
Молодо-ческій посол д-р Вашатий купив сими днями маєтність Домасницї коло Соботки в Чехії за 400.000 зр. Д-р Вашатий залишив перед кількома тижднями адвокатуру.
Зелїзниця льокальна. Міністерство торговлї дозволило инжинєрам Едв. Удерскому і Теод. Рибакови в Кракові розпочати передвступні роботи технічні до будови зелїзницї льокальної з Хабівки через Новий Торг до Старого Санча з бічними шляхами Новий Торг Закопане і Маньова-Стара весь.
Конець пяницї. В ночи з дня 19 на 20 с. м. найдено в потоцї, що пливе зі ставу Гощука на Вільцї коло Львова, трупа Валент. Цебановского, муляра родом з Вільки, 55-лїтного вдівця. Дебановскій, идучи підпитий в ночи, упав очевидно до потока, де єго залила вода.
Дрібні вісти. В Галичи помер дня 16 н. ст. цвітня кс. Адольф Стшелецкій, декан станиславівскій і лат. парох в Галичи. — Совітник висшого суду краєвого і управитель судів черновецких п. Винницкій виїхав оногди з Черновець до Станиславова, де занедужала тяжко єго старенька мати. 