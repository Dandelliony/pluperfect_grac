Спілка шевцїв в Виткові.

Кождий хоч би найменшій у нас поступ на поли економічнім треба би записувати золотими буквами. В цїлій західній Европі нема краю, в котрім би люде так мало мали відваги і енергії брати ся до самостійного дїланя як у нась. Ми до нинїшного дня руководимо ся по найбільшій части двома головними засадами: одна часть наших людей спускає ся на то, що им земля зародить, друга уміє жити лиш від першого до першого кождого місяця а всї разом заєдно лиш потїшаємо ся звістним "якось то буде". І чи диво, що ми так страшно підупали і що раз ще більше підупадаємо, коли тимчасом люде меткійші, проворнїйші займили вже майже зовсїм наше місце в промислї і торговли, ба стремлять навіть — і то зовсїм впрочім природно — до того, щоби заняти наше місце на ріли? А ми замість брати ся і собі до дїла, знаємо лиш стогнати та нарікати на лиху долю. Єсть однакож надїя, що та наша нездарність з поступом просвіти і науки щезне і ми станемо знов добрими господарями на своїй земли. Вже проявляють ся, хоч поволеньки але чим раз більше, між нашими людьми всїлякі товариства та спілки, котрих цїлею єсть піддвигати спільними силами добробит в народї, а потїшаючим обявом єсть притім, що бодай на сїм поли сходять ся всї люде доброї волї, без різницї народности і обряду — Русини і Поляки і спільно собі помагають. Примір того дає нам завязана недавно тому спілка шевцїв в Виткові, про котру хочемо тут дещо розповісти.
Дня 10 с. м. зібрало ся в Виткові новім повіта каменецкого 5 священиків, 7 учителїв народних і майже сто міщан в сали школи народної і основали "Спілку шевцїв, товариство зареєстроване з ограниченою порукою."
О годинї 4-ій по полудни в присутности ц. р. нотаря виголосив Всч. о. Теофіль Корчиньскій вступне слово, в котрім пояснив зібраним цїль маючого заложитись товариства, дальше средства, котрих до осягненя тої цїли уживати буде, а заразом представив заходи осіб, котрих трудови і впливам має ся завдячити, що можна було приступити до формального основаня спілки. Першій подав гадку заснованя Спілки шевцїв півтора року тому назад, ц. к. инспектор для промислу краєвого п. Навратіль. О фонд на заложенє спілки постарав ся Вбл. п. Станіслав ґр. Бадені, котрий прирік також дати товариству безплатно льокаль на поміщенє складу шкір, а місцеве духовеньство і управитель школи п. Володислав Левицкій занимались ревно популяризованєм тої гадки між міщаньством.
Коли по тій промові присутні заявили, що хотять заложити спілку шевцїв, вибрано предсїдателем зборів о. Теофіля Корчиньского. Він приняв вибір та подякувавши зібраним за почесть, візвав двох секретарів до писаня протоколу: На внесенє Всч. о. Е. Мидляка поручив предсїдатель секретарям відчитати статути, на основі котрих має ся спілку заложити. Міщан та шевцїв місцевих познакомив був уже попередно п. В. Левицкій зі значенєм такого товариства і значенєм постанов статута, длятого статут принято в цїлости без поправок так, як уложив був тимчасовий видїл.
З черги наступило підписаня статута членами приступаючими до Спілки. Підписало статут 61 осіб, а зложено 82 зр. 90 кр. з вписового і вкладок на удїл.
Відтак приступлено до вибору ради надзорчої. Голосовано картками. Одноголосно вибрано до ради надзорчої: 5 священиків, 2 учителїв і 2 міщан. Рада надзорча уконституувала ся, вибираючи предсїдателем Всч. о. Теофіля Корчиньского, руского пароха з Виткова, заступником Всч. кс. Іосифа Шарека, латиньского пароха з Виткова, а на директора до справ фахових, представила зборам п. Володислава Левицкого, управителя школи з Виткова, а вибір єго затверджено через аклямацію.
Товариство се, мимо може незначних початкових сум грошевих, має запевнене истнованє і розвій. До вересня с. р. — с. є до часу, в котрім спілка имовірно зачне свою чинність — вплине від членів на удїли менше-більше 300 зр. Видїл краєвий прирік дати беззворотної підпомоги 300 зр. і з тої суми покриють ся в цїлости кошти основаня спілки і єї урядженя, так що за гроші зложені на удїли можна буде спровадити матеріял для шевцїв потрібний і відпродавати им по можливо найнизших цїнах і таким дїлом освободити их з рук лихварских. А що до спілки приступило 48 майстрів шевских, то і відбут має спілка запевнений. 