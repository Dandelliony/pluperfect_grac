◦ ◦ ◦ ◦ ◦ ◦ ◦ ◦ ◦ ◦

Новий фідеікоміс в Галичинї. Радї державній — як доносить N. fr. Presse — має бути в осїнній сесії предложений проєкт на утворенє нового фідеікомісу, именно родини князїв Сапігів. Фідеікоміс має обнимати всї добра красїчиньскі а також движиме і недвижиме майно (палату) у Львові, члена палати панів кн. Адама Сапіги. Дотичні опінії судів окружних в Перемишли і у Львові вже відослані до Відня.   Фальшиві корони. Инспектор поліції міскої в Сяноцї И. Мозоловскій придержав у тамошного торговця И. Тайха дня 15-ого с. м. фальшиву корону, а Тайх одержав єї за товари від Вол. Коплиньского з Грабівницї. Як виказало дальше слїдство, фальсифікат той дістала жінка Коплиньского від Давида Фанта з Грабівницї, котрий там торгує дробом і набілом. Файта віддано до суду. Остерігаємо публику перед досконало наслїдуваними фальсифікатами, котрі різнять ся від правдивих тим, що кинені не видають звуку а також довкола рубця замість слів: "viribus unitis" находить ся лише слово: "viribus". — Той сам инспектор Мозоловскій приарештував був вперед і відставив до суду Іосифа Паливоду з Прусика, фальшівника паперових австрійских ґульденів враз з придержаним у него клішем а суд в Сяноцї засудив Паливоду на три роки вязницї.   В справі еміґрації до Бразилії одержали власти політичні порученє звернути увагу еміґрантів, що після повідомленя королївско-италійскої префектури в Удіне до пограничного комісаріяту поліції в Кормонс, еміґранти, котрі навіть мають карти корабельні, не можуть задержувати ся в Удіне, сли не викажуть ся, що найпізнїйше до пяти днїв від часу переступленя границї можуть удати ся в дальшу дорогу до Ґенуї. Еміґранти, котрі сим не викажуть ся, будуть безвзглядно відставлені до австрійскої границї.   П. Євгеній Гушалевич, тенор пражскої [нїмецкої] опери, гостить у свого вітця о. Ивана Гушалевича у Львові.   Убійства. В Княждворі, повіта коломийского, в ночи з 15 на 16 с. м. убив невислїджений дотепер злочинець Василину Марусякову в єї мешканю. Руки убитої дуже покалїчені а убійства доконано острим орудєм і то имовірно в цїли рабунку. — В Дубровици, коло Янова, пробив косою підчас спору один селянин свого сусїда. — В Заїздї, повіта городецкого, пяні селяне Николай і Симеон Костюки, вертаючи зі Львова, убили Проця Костюка.   Знов оден галицко-рускій священик — именно о. Иван Заклиньскій прибув дня 2 с. м. до Сполучених держав північної Америки, а то до Джерзі-Сіті, і — як читаємо в "Свободї" — в недїлю 4-ого с. м. відправив там службу Божу і виголосив привітну проповідь. Дня 5 с. м. приїхав о. Заклиньскій до Шамокина. Привитаний оо. Констанкевичем і Дмитровом замешкав покищо у о. Констанкевича, а невдовзї обійме одну з опорожнених парохій руских.   Дрібні вісти. Директор руху зелїзниць державних Альфред Дейма вернув в відпустки до Львова і обняв урядованє. — В Майданї коло Городка утопила ся в цебрику полишена без догляду півтора-річна дитина Теклї Світликової. — Дня 19 с. м. у Львові за Жовківскою рогачкою повісив ся властитель реальности Кремер; того самого дня о годинї 9-ій рано мав запасти вирок в процесї о сепарацію, виточенім єго жінкою, і се було причиною самоубійства.   Дѣло   