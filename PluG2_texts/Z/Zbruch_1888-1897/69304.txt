Информація в справі вписів на віденьскій університет.

Вписи на віденьскім університетї зачнуть ся дня 22 н. ст. вересня і будуть тревати до 15 н. ст. жовтня
Ново вступаючі студенти мають заосмотрити свої индекси фотоґрафіями і при вписї лично явитись у декана факультету. Компетенти о увільненє від оплати курсової мусять внести свої поданя найдальше до 9 н. ст. жовтня; пізнїйше внесені поданя безусловно не будуть приняті. До поданя треба долучити свідоцтво убожества, потверджене урядом парохіяльним, громадою і урядом податковим. Приписані до того блянкети вишле товариство "Громада" для своїх будучих членів по дни 22 н. ст. вересня. Зголошеня по блянкети на свідоцтва убожества буде приймати до 15 н. ст. вересня п. Кирило Студиньскій в Кипячцї п. Тернопіль.
Услівя увільненя від оплати суть слїдуючі: свідоцтво матуральне з відзначенєм або свідоцтво релятивно дуже добре, а для бувших студентів університету два кольоквійні свідоцтва найменше тригодинні з нотою "знаменито" або "відзначаючо". Свідоцтва кольоквійні з нотою "дуже добре" управняють просячого о увільненє лише від половини оплати. Свідоцтва матуральні радимо передкладати собі заздалегідь на нїмецке, щоби зараз по приїздї міг потвердити точність перекладу один з доцентів славяньских язиків. В тім случаю не треба нотаріяльного потвердженя вірности перекладу.
Виклади починають ся пересїчно 15 жовтня. Студентами радимо приїзджати по 5-ім жовтня, а часу буде доволї і на вписи і на оглядини Відня. Фотографії на индекси можна дістати в будинку університету за цїну 50 кр. від штуки.
Для информації подаємо ще, що пересїчна цїна за мешканє — кабінет з умебльованєм і услугою — виносить 10 зр. місячно.
З-н. 