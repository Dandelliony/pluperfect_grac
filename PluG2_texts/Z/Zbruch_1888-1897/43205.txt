Відповідь правительственного комісаря.

У Львові, дня 27 н. ст. жовтня 1890.
Правительственний комісар, ґр. Лось, відповів оногди в соймі краєвім на интерпеляцію пос. Л. Рожанковского і єго товаришів в справі аґента ц. к. дирекції поліції у Львові, Якова Ґінсберґа, і того-ж провокаційної роботи між селяньством руским повітів золочівского, зборівского і др.
Посли рускі устами пос. Рожанковского питали краєве правительство головно о то, на якій основі, в якій цїли і з яким успіхом вислано сего аґента поліційного в згадані повіти?
На се головне питанє не зволив комісар правительственний дати прямої відповіди, заставившись тим, що він яко правительственний комісар о державній поліції і дїланю єї в згаданім случаю интерпелянтам, яко заступникам интересованої сторони справи здати не може. Послам руским не вільно було дізнатись з уст ґр. Лося анї про ті обставини, що спонукали висилку аґента межи селян руских, анї о цїли, в якій єго вислано, анї о реляції, яку здав сей аґент тим, котрі єго туди вислали. Посли рускі довідались лише, що згаданий аґент не представив ся господареви з Беремовець яко висланник з Россії, бо — розуміє ся — на то був за надто мудрий, а довідались о тім, що анї краєве анї центральне правительство не сумнївали ся і не сумнївають ся нї на хвилю о льояльности і вірности народу руского для монархії австрійскої і пануючої династії.
Признаємось, що сі слова як і цїла відповідь правительственного комісаря вдоволили нас вповнї. Посередно дізнались ми тепер вже на певно, що Ґінсберґ пробував через довшій час в згаданих повітах в звістній цїли. Того не заперечив ґр. Лось і то мусимо взяти нинї яко всесторонно стверджений факт. Не заперечив також комісар правительственний, що Ґінсберґ з семома селянами з різних місцевостей зіткнув ся і що представившись, — в благорозумію своїм — за аґента купецкого на масло, сир, мід та другі продукти галицкі заводив з селянами рускими широкі розговори на темат славословія россійских порядків в суперечности до австрійских, указував им на лучше матеріяльне положенє селян за кордоном і в кінци намовляв их до громадного паломництва в Почаїв на стрічу россійскому цареви.
Наколи комісар правительственний не хотїв сказати, в якій цїли вислано Ґінсберґа в згадані повіти, то зробив ce лише длятого, бо знав, що рускі посли самі того догадають ся. А чи висланництво Ґінсберґа мало якій успіх, того не потребував ґр. Лось поясняти, бо то пояснив достаточно процес Книша і увязненя декотрих з тих селян, у котрих Ґінсберґ торгував масло та сир для купця віденьского. Не потребував також ґр. Лось поясняти интерпелянтам, на якій основі вислано Ґінсберґа случайно тепер в Золочівщину, бо чей-же посли рускі читають Czas, Dziennik Polski і другі дневники польскі, а в орґанах тих стрічають майже чи не на кождій сторонї такі инвективи і підозріня против Русинів галицких, що всяка власть, не лиш краєве правительство в Галичинї, була би змушена вислати не одного, але десять аґентів в різні сторони Галичини, і провірити, чи дїйстно Русь так підмінована і спосібна до схізми та головної зради, як в тих дневниках пише ся. Но, на щастє Австрії і наше, так зле ще не єсть. Місія Ґінсберґа видко, не достигла тої високої і благородної цїли, в якій була предпринята. Противно, правительство краєве безпосередно і центральне посередно пересвідчились, що не тілько селянин рускій, але весь нарід рускій в Галичинї для Австрії і для династії єсть на скрізь льояльний, так, що о тій льояльности і вірности нїхто нї на одну хвилинку сумнїватись не може. Посли рускі, а з ними і весь нарід рускій можуть про-те тепер по відповіди правительственного комісаря зовсїм спокійно відчитувати всї статьї, які би коли-небудь появились в старім підвавельскім грішнику або других справі рускій неприхильних орґанах на темат нельояльности Русинів галицких, бо ті, котрі кермують судьбою руского народу в найновійшій ері просто не давали і не дають віри нїяким клеветам анї подозріваням злобним, виміреним против нас. Посли рускі можуть тепер навіть мати надїю, що их всякі позитивні внесеня в соймі краєвім в користь національно-культурного розвою Русинів галицких не стрінуть на нїякі перешкоди. Відповідь правительственного комісаря прояснила справу нашу і увільнила нас раз на все від таких поганих епітетів, як: що Русини галицкі суть елементом анархічним, схізматичним, нельояльним і навіть просто антіавстрійским. Додаймо до того, що і міністер ґр. Шенборн згідно з ґр. Лосьом виразив ся о нас недавно в комісії буджетовій ради державної, і можемо чей вже тепер мати надїю на то, що і ґр. Таффе схоче заинтересувати ся нами. Та чи тілько так стане ся? А час би вже, щоби правительство не обмежалось лиш на самім признаваню льояльности Русинам, але щоби і дїлами дало докази, що оно уміє ту льояльність оцїнити. 