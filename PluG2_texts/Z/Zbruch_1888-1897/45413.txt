На Коляду і Новий Рік. — Недуга вилїчена сном.

На Коляду і Новий Рік.
З XII. томом "Рускої Историчної Бібліотеки" появив ся конець найзнаменитшої моноґрафії М. Костомарова. Таким способом вийшло доси десять випусків "Рускої Историчної Бібліотеки". Печатаня VII. і VII., тому не можу і тепер ще розпочати, позаяк обіцяна для "Руск. Истор. Бібліотеки" спеціяльна монографія про початки козаччини ще не готова. Пока се наступить, друкую дальші Историчні Монографії М. Костомарова, а именно яко том ХІІІ. і XIV.: Гетьманованє Ивана Виговского, Юрія Хмельницкого і Руїну. Хоча видавництво стрічає чималі трудности і перепони, однак заохочуваний з ріжних сторін вестиму дальше розпочате дїло в надїї, що Вп. Родимцї підмагати і ширитимуть єго і поміж своими знакомими, а тим розповсюднять свідомість нашої минувшини. У народів освічених историчні твори бувають настільними книжками в кождій майже хатї. Нехай же і у нас війде в звичай на коляду, новий рік і при инших нагодах робити подарки літературні, а на таку цїль надаєть ся именно "Руска Исторична Бібліотека" в гарній оправі.
Пренумерата на оден том з пересилкою 1.25 кр. на два томи оправні з пересилкою 3-10 зр.
Щоби на час можна вислати, прошу о вчасні замовленя.
У Львові в грудни 1890.
Олександер Барвіньскій, професор семінарії учительскої мужескої, ул. св. Миколая Ч. 13. ІІ. Недуга вилїчена сном.
Проф. Крафт-Ебінґ демонстрував оногди в заведеню божевільних своїм слухателям дуже цїкаву гіпнозу. Гіпнотизований був 22-лїтний, сильний, досить интеліґентний мужчина, котрий так журив ся відмовним рішенєм що до єго принятя до маринарки, що попав в мелянхолію. Мелянхолія перейшла з часом в гістерію, котра появлялась епілептичними нападами, що другій день. По епілептичних нападах був недужій сумним або божевільним. Також підчас демонстрації мав недужій такій напад. Скоро лиш прийшов до себе з того нападу, посаджено єго у вигідне крісло а професор Краффт-Ебінґ велїв єму думати лиш о снї, о тім "цїлющім снї", котрий вилїчить єго з тяжкої недуги. "Incipit" сказав професор і вдивив ся остро в очи недужого та погладив кілька разів рукою по єго лици, сказавши: "Спіть тепер, бо будете мати цїлющій сон, котрий увільнить вас з тяжкої недуги". Сейчас замкнув недужій очи, голова опала в зад на поруче крісла і видавалось, мов би він твердо заснув. Єсли єго поспитано о що, то він чув се так довго, як професор стояв з ним в полученю, але як лиш професор взяв від него свою руку, то не чув нїчого і спав дальше. Притакував або заперечував поставлені питаня звичайними порушенями голови та глухим невиразним голосом. Відтак сказав єму професор, щоби був веселий і повний надїї, бо єго недуга на певно скінчить ся з днем 1 сїчня. "А тепер пробудїть ся", закликав професор. Хорий усміхаючи ся отворив очи, заявив, що чуєсь дуже добре, бо певний, що подужає на 1 сїчня. На питанє з-відки се знає, не мав відповіди, а лиш твердив напевно, що подужає. По тій демонстрації заявив Крафт-Ебінґ, що по трех таких гіпнотизованях недужій на певно подужає а слухателї будуть о тім могли пересвідчитись на демонстрації 8 сїчня.   