◦ ◦ ◦ ◦ ◦ ◦ ◦ ◦ ◦ ◦

Підгірска Рада в Стрию вислала дальші петиції до ради державної в справі безпосередного голосованя і збільшеня числа послів з сельскої курії від громад: Лукавиця нижна, Тухля і Либохора в повітї стрийскім і Підбереж та Чолгани в повітї долиньскім. Всїх петицій вислала Підгірска Рада доси 30.
Поминальне богослуженє за упокій душі Тараса Гр. Шевченка відбуде ся ві второк дня 7 н. ст. марта в православній церкві у Львові о 11-ій годинї перед полуднем. Афіші зазиваючі на се богослуженє писані именем "русской молодежи" в россійскій мові.
Здичілість молодежи. З Сянока доносять, що там вибито сими днями вікна директорови ґімназії і деяким професорам. На жаль, лучають ся такі факти що-раз частїйше між молодежію ґімназіальною.
За напад на священика, о. Завадского греко-кат. пароха з Микитинець, відбувала ся дня 2 н. ст. марта карна розправа в Коломиї против Грицька Угринюка, Ивана Семаковского і Грицька Морозюка. При розправі виявило ся, що напастники засїдали в кількох місцях на о. Завадского і хотїли єго кинути в Шешорах в пропасть. Коли их увязнено зізнали, що причиною нападу мала бути проповідь о. Завадского вимірена против радикалів. Суд засудив всїх трех злочинцїв, а то: Угринюка на 1 рік, Семаковского на 10, а Морозюка на 8 місяцїв тяжкої вязницї. Всї обжаловані люде молоді і з слезами в очах жалували свого поступку.
Від видїлу краєвого одержали ми слїдуюче письмо: "Ч. 6961. Оповіщенє результату конкурсу на ориґінальні рускі твори сценічні. Видїл краєвий королевства Галичини і Володимирії з Великим Княжеством Краківским подає сим до публичної відомости, що комісія, покликана до порішеня конкурсу на ориґінальні рускі твори сценічні, оголошеного ухвалою видїлу краєвого з дня 24 лютого 1891 ч. 3861, а продовженого ухвалою з дня 10 грудня 1891 ч. 53656, постановила на засїданю, відбувшім ся в видїлї краєвім дня 14 січня 1893 признати: першу нагороду в сумі триста (300) зр в. а штуцї п. з. "Катерина Чаківна", написаній через п. Надежду Кибальчич; другу надгороду в сумі двіста пятьдесять (250) зр. в. а. штуцї п. з. "Мужичка", написаній через п. Константина Ванченка Писанецкого; третю надгороду в сумі двіста (200) зр. в. а. штуцї п. з. "Украдене щастє", написаної через п. Ивана Франка. Комісія ухвалила заразом поручити штуки п. з. "Шукав щастя" і "Пан Корнилій" до граня на сценах аматорских, особенно в читальнях народних. Тії Вп. пп. автори штук, не відзначених надгородою, котрі не подали видїлови краєвому окремо адреси, під якою их твори мають бути звернені, зволять тоє зробити тепер, а именнно найдальше до дня 30 цвітня с. р., бо в противнім случаю видїл краєвий зарядить отворенє дотичної коперти, і відісланє твору під адресою автора, поданою в тій копертї. З Видїлу краєвого Королевства Галичини і Володимирії з Великим Княжеством Краківским. У Львові дня 15 лютого 1893 р."
Дрібні вісти. Маршалок краєвий кн. Евст. Сангушко виїхав оногди на кілька днїв зі Львова до Гумниск. — Міністерство оборони краєвої увільнило аптикарів від загального ополченя. — Орден Бенедиктинів буде обходити сего року 900 лїтну річницю свого основаня св. Войцїхом. Першій монастир був оснований 893 року в Вжеснові коло Праги. Першими монахами були Италійцї. 