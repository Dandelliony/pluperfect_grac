◦ ◦ ◦ ◦ ◦ ◦ ◦ ◦ ◦ ◦

Посвяченє церкви відбуло ся дня 26 н. ст. грудня в Отиневичах, ходорівского деканата. Чину посвяченя довершив о. декан Лев Рудницкій при участи 20 священиків. Ново збудована церков поставлена жертвами прихожан в сумі 7.000 зр. перед 20 лїтами згоріла церков в Отиневичах і за той час зібрана сума позволила приступити до збудованя нової церкви без всякої конкуренції. Підчас посвяченя церкви співав хор з Підднїстрян.   Нова часопись. В селї Кадобештє на Буковинї має, як доносять з-відтам до "Батьківщини", з новим роком виходити илюстрована часопись для народа, раз на місяць під заголовком "Селянин". Она має поміщувати поучаючі і забавні статейки, повістки, піснї народні, дописи і новинки; коштувати буде на рік 1 зр. 50 кр. або 3 корони. Де буде друковатись тота часопись, не доносять; тяжко, щоби на селї була друкарня.   Галицкі селянки перед найвисшим трибуналом. Віденьскі ґазети описують таку подїю: Саля розправ найвисшого трибуналу судового представляла дня 30 грудня незвичайний вид. На місцях, призначених для публики, явила ся громадка женщин, в селяньских строях. Декотрі з них мали дїтей при грудях. Молоді горожане давали часто знати о собі голосним криком. Дванацять жінок, під проводом старшини громадскої і двох селян, прийшли до Відня з села Мичковець, пов. лїського, щоби тут перед трибуналом касаційним поперти свій відклик неважности против засуду трибуналу сяніцкого, котрий засудив их за нарушенє публичного спокою на чотири до шість тижднїв. Справа була така: Дїдич Мичковець, Віктор Журовскій видав приказ, заорати і засїяти дорогу, що находила ся на єго території і котру уживали селяне. А що селяне не могли без тої дороги дістатись до свого поля, то намовили кількадесять замужних жінок до опору. Жінки, забравши знаряди рільничі, кинули ся з криком на поле дїдича і знищили засїви. Коли служба дїдича вийшла на поле, закричали жінки: "Укаменувати их!" і хотїли виконати свою грозьбу. Слїдство викрило, що дванацять жінок проводило тому нападови на поля дїдича і их засуджено за нарушенє публичного спокою та ушкодженє чужої власности. У відклику, внесенім до трибуналу касаційного, піднесено, що в закиненій провинї нема злочину нарушеня публичного спокою, бо жінки були в блудї, уважаючи згадану дорогу публичною. По промові ґенерального прокуратора, відкинув трибунал касаційний, під проводом сов. Раквича, відклик селянок яко неоправданий. — Скоро оголошено се ореченє, сейчас кинулись дванацять жінок перед трибунал з плачем і просьбами. Рівнож і три селяне молили о ласку, піднесши руки до гори. Мужчини і женщини зачали рівночасно говорити, немовлята плакати, жінки заводити — і скоїлась дуже прикра сцена, котра закінчилась в сей спосіб, що сенат вийшов до побічної салї, а возьний випровадив цїлу громаду бідаків з салї при чім мусїв ужити всеє своєї сили і енерґії.   Огні. Вчера о пів до 2-ої в ночи повстав огонь на пляцу будови клініки при улици Піярскій за головним шпиталем.   Буджет міста Львова на рік 1894 виносить в розходах звичайних 1,530.204, в приходах звичайних 1,422.375 зр. Недобір 107.849 зр. знайде покритє в сподїваних надвишках доходів. Надзвичайні, головно з виставою краєвою получені розходи вставлено в числї 181.486, а доходи надзвичайні 148.720 зр. В тім остатнім числї містить ся сподїваний від галицкої каси ощадности зворот коштів будови школи промислової. На покритє видатків звичайних комісія буджетова предложила підвисшенє податку громадского о 3% від всїх безпосередних податків, так що додаток громадскій має виносити 6%. Ухвалу сю внесено з уваги, що додаток краєвий буде обнижений о 3%, а проте тягар буде незмінений. На сплату довгів теперішних потреба 151.000 зр., заряд міста коштує 322.000, касарнї для войска 51.000, видатки на освіту і школи 345.268, на цїли добродїйні 71.000, на дороги і хідники 140.000 освѣтленє 68.000, чищенє міста 83.580 зр.   Дрібні вісти. В Стрию померли тими днями дві учительки тамошної шестиклясової школи жіночої М. Мозерівна, переживши 48 лїт, і молода, недавно перенесена зі Львова Я. Мокловска, переживши 20 лїт. — У Львові помер д-р Игнатій Каспарек, емер. совітник двору при судї апеляційнім, в 81 роцї житя. Покійний був испитувателем при испитах для судьїв і адвокатів.   Дѣло 