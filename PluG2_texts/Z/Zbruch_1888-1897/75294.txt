◦ ◦ ◦ ◦ ◦ ◦ ◦ ◦ ◦ ◦

Відень 11 сїчня. В переговорах зайшли трудности. Ґр. Гогенварт не хоче приняти проґрами, бо в нїй застережено ся против всяких квестій національних, именно що-до полудневих Славян, а Нїмцям признано геґемонію в краях полудневих Славян.
Берно мор. 11 сїчня. При доповняючих виборах до ради державної в Новім Їчинї побідив кандидат нїмецких лібералів д-р Фухс, а ґр. Штольберґ перепав.
Прага 11 сїчня. Передмістє Вршовиц не стягає нїяких податків для правительства, а то після ухвали ради громадскої. Податки стягає староство.
Париж 11 сїчня. Кабінет подав ся до дімісії, а то за-для того, що Фрейсіне помимо закидів ґазет не хотїв уступити з уряду міністра війни. Карно приняв дімісію і поручив Ріботови зложити новий кабінет. До нового кабінету не війдуть Фрейсіне і Любе. Міністерство війни обійме Льоазільон, а міністерство рільництва Віже. Прочі міністри задержать свої теки. — В парляментї прийшло до заколоту. При виборі презідента палати Фльоке не міг дістати більшости голосів, бо много послів здержалось від голосованя. Аж коли Фльоке заявив, що не кандидує, вибрано 254 голосами на 408 презідентом палати Казимира Перієра. Періє має бути тайним сторонником орлєаністів. — При розправі против Лєссепса перед трибуналом переслухано найперше Кароля Лєссепса, сина Фердинанда. Не оправдав ся з закиду, мов би товариство панамске знало з самого початку, що предприємство упаде, а лиш туманили публику. Признав, що баронь Рейнах дістав 6 міліонів на реклями і підкупства. Що до т. зв. бонів на оказателя зізнав, що ті бони були призначені для тогдашного міністра Бегота. Бего жадав міліон франків в двох ратах, одної при внесеню закона о емісії льосів панамских, а другої по ухваленю того закона. Однак тогдї не ухвалено того закона і Бего дістав лиш 375.000 франків. На тім перервано переслуханє. — На улицях Парижа не прийшло до демонстрацій, бо правительство зарядило великі средства осторожности. 