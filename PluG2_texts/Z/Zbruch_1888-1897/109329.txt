◦ ◦ ◦ ◦ ◦ ◦ ◦ ◦ ◦ ◦

Провізоричний буджет і скликанє сойму. По причинї сподїваного скликаня сойму під сам кінець року ухвала буджету на рік 1897 перед новим роком була би неможлива. Тому видїл краєвий, бажаючи застерегти буджетове право сойму рішив ся предложити соймови внесеня в справі провізоричного буджету на першій квартал 1897 р. Видїл краєвий ставить внесенє, щоби сойм уповажнив єго робити звичайні видатки з краєвого фонду на рахунок буджетового року 1897 на основі буджету з 1896 р. Дальше видїл краєвий ставить внесенє, щоби сойм уповажнив правительство до поборів в користь краєвого фонду додатків до податків, по 61 кр. від кождого 1 зр., цїлої належитости безпосередних, державних податків. В містї Кракові і в краківскім та хшанівскім повітах той додаток буде виносити 47 кр. Повисші уповажненя для видїлу краєвого і правительства мають обовязувати до дня 31-ого марта 1897 р. Сойм буде скликаний дня 29-ого грудня лиш на три днї, бо 3-ого сїчня по новім роцї зачнуть ся знов парляментарні засїданя в цїли докінченя буджетової розправи і ухваленя фінансового закона. В часї тридневної грудневої сесії сойм на першім своїм засїданю перекаже комісіям в першім читаню внесеня видїлу краєвого; на другім засїданю наступить вибір комісій, а вкінци третого дня буде ухвалений провізоричний буджет і евентуально деякі внесеня видїлу краєвого, котрі можуть бути ухвалені і зараз в другім читаню. Можна сподїватись, що Рада державна упорає ся з буджетом в двох тижднях місяця сїчня. В такім разї сойм міг би бути скликаний знов на дальші сесії, що потревали б до кінця лютого 1897 р.   З Станиславова пишуть нам: Дохід з вечерка устроєного тамошним товариством руских женщин дня 9 н. ст. падолиста с. р. при співучасти Бояна Станиславівского на дохід института для руских дївчат в Станиславові, виносив brutto 184 зр. 85 кр. В тім доходї містять ся і наддатки. Ласкавим жертводавцям, як неменше Боянови Станиславівскому і пп. аранжерам Шанковскому і Иваницкому за провід в танцях складаємо на сїм місци щиро-сердечне спаси-Біг! — За видїл товариства Руских женщин в Станиславові О. Зарицка секретарка.   Страшна теща. Вчера рано зголосив ся на поліційній инспекції у Львові експрес Давид С. і зажадав помочи проти власної тещі Сари С., що напала єго дім з криком і лайкою, жадаючи від него... постелї доньки. На місце "катастрофи" вислано одного поліціянта, щоби втихомирив страшну тещу.   Епідемічний тиф ширить ся в Поли що-раз то грізнїйше. Війскові власти зарадили відповідні средства осторожности, між иншим обмежено час, в котрім морякам вільно виходити на місто, наказано им пити лиш переварену воду і т. п. Доси померло звиш 50 моряків.   Невдачні самоубійства. Вчера перед полуднем пострілив ся кулею з револьвера 20-лїтний Євгеній Г. і зранив собі лїву сторону грудей. Не маючи відваги стріляти ся другій раз, він побіг на стацію ратункову, де єму виймили кулю і заосмотрили рану. Так само невдачно пострілив ся того самого дня вечером 21-лїтний Роман Б. Куля застрягла понизше лївої пахи. Нї першому нї другому не грозить нїяке небезпеченьство.   Дрібні вісти. Ґр. Кароль Лянцкороньскій, знаний подорожник, вибирає ся тими днями з Відня в подорож по Америцї. — Ключ Лисець, станиславівского повіта, власність ґр. Чакі і ґр. Куденгове мав закупити д-р Иордан з Кракова. — В Станиславові ширить ся дифтерія і шкарлятина.   Дѣло 