◦ ◦ ◦ ◦ ◦ ◦ ◦ ◦ ◦ ◦

Град величини 20 до 30 мілім., а навіть розмірів кулї білярдової упав в селї Глубокій коло Ярослава і наробив величезної шкоди. На поли все змішане з болотом. Овес, ячмінь і бараболї майже цїлковито знищені.   Речинець испитів кваліфікаційних на народних учителїв перенесла краєва рада шкільна в сїм роцї на другу половину жовтня, а то длятого, щоби дати кандидатам змогу і час добре познакомити ся з новими плянами науковими і з новими підручниками.   Нова стація телєґрафічна отворена в Соколові коло Стрия з днем 1 н. ст. серпня. Стація тая получена з урядом почтовим і має обмежену службу денну.   Д-р Рудольф Зубер, звістний ґеольоґ і подорожник польскій, одержав на університетї львівскім другій раз доцентуру для ґеольогії динамічної і ґеольоґії Карпат, котру покинув перед 6 лїтами виїзджаючи до Арґентини. Д-р Зубер розпічне викладати в найблизшім півроцї ґеольоґію примінену до нафтового гірництва в Карпатах.   Експльозія екразіту. Дня 1 н. ст. серпня перед полуднем в забудованю технічного і адміністраційного видїлу войскового у Відни на Ґетрайде маркт п-р 9. вибух ґранат в наслїдок неосторожности двох саперів, котрі наповняли єго екразітом. Один з вояків убитий на місци, другій тяжко покалїчений, лежить без надїї житя. Експльозія була така сильна, що в будинку вилетїли всї шиби і стїни тяжко ушкоджені, а потрясенє воздуха перевернуло кільканайцять людей навіть на другім поверсї головного будинку.   Від комітету ратункового в Гусятинї одержуємо отсе письмо з просьбою о оповіщенє: Дня 14. липня с. р. повстав великій огонь в нашім місточку, а ширив ся з такою скоростію, що в кількох годинах згоріло 130 домів, церков і дві божницї, а близько 3000 людей позістало без даху. Брак мешкань примушує нещасливих до пробуваня днем і ночею по улицях, а серце ся крає на вид, як мужчини і женщини ломять руки, а дїти заляні слезами просять о кусень сухого хлїба. Нижда страшна і для того поспішна поміч єсть конечною. Свідомі як охотно Вп. П. Т. Публика наша складає жертви в таких нещастях, удаємо ся з просьбою о складанє хотяй би найдрібнїйших датків для нещастних погорілцїв. — Датки просимо відсилати до комітету ратункового — Комітет ратунковий. — Ґр. Адам Голуховскій, Винкентій Цїхоцкій, судя повітовий.   Комітет педаґоґічного института глядає спосібної дївчини до домашного заряду. Платня в місяць 5 зр. мешканє і харч. Натомість вимагає ся знаня шитя.   Hайщасливійшій край в Европі. Княжество Ліхтенштайн єсть все ще независимим краєм, хоч єго адміністрація зависить майже цїлковито від австрійского Форарльберґу. Край сей ще й тому интересний, бо находить ся властиво в війнї з Пруссією що від 1866 року. Яко часть колишного союза держав нїмецких виповів Ліхтенштайн 1866 року війну Пруссії, але не доставив своїх 44 стрільцїв, як був обовязаний, до союзної армії. При заключеню мира забуто на Ліхтенштайн і від того часу не направлено сеї похибки. Однако ся країна находить ся в дуже відрадних відносинах. Не має нїяких видатків на війско, а також нїяких податків державних. Що більше, минувшого тиждня, як пишуть з Вадуца (столицї Ліхтенштайна), заявило княже правительство ліхтенштайнскому соймови, що справи фінансові княжества так добре стоять, що треба би конче зменшити данини, які тяжать на земли. Очевидно, що сойм дуже скоро полагодив сю справу.   Дрібні вісти. В Синькові під Радеховом помер вчера Тадей Василевскій в 58-ім роцї житя, бувшій посол на сойм краєвий.   Дѣло 