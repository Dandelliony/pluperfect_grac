Політична і парляментарна ситуація в Австрії.

У Львові, дня 19 н. ст. жовтня 1893.   Політична і парляментарна ситуація в Австрії з кождим днем замотує ся що-раз більше по вибуху тої бомби, яку ґр. Таффе верг в палатї послів у Відни в день відкритя нової сесії ради державної.   Нїмецкі ліберали, бачучи, що реформа виборча станесь причиною их загибели, стратили зовсїм голову і рівновагу. Свідчить о сїм як найвиразнїйше оногдїшна статья в Neue freie Presse, де орґан лібералів, підхлїблюючись нараз Полякам, апелює до них, щоби в спільнім интересї ратували нїмецкій лібералізм перед грозою реформи виборчої, а буде се мати таке значінє, як оборона Відня королем Собєским від Турків... Всї сторонництва, противні нїмецким лібералам, вже не знаходять по тім апелю міри кпинам з безголовя, що нинї запанувало в таборі п. Плєнера.   Апель той мусїв підхлїбити Полякам і они з вдоволенєм вказують на безголовє в нїмецкім сторонництві ліберальнім, — але на дїлї нїхто другій так само, як нїмецкі ліберали, не дрожить передо реформою виборчою, як именно "коло" польске. Перестрах той видко виразно на цїлій лінії — видко в нарадах "кола", видко і в прасї, що стоять на услугах "кола". Дійшло до того, що нинї вже голосно толкує ся про димісії міністра-rodaka п. Залеского та намістника ґр. Баденього... про намірену авдієнцію п. Яворского у цїсаря... і т. д. А дневники польскі, підпираючі політику "кола", не можуть накричати ся на реформу виборчу та навиказувати: яким тяженьким ударом она була би "dla kraju"! — а властиво для нинїшної верховодячої партії польскої в краю і в державі.   Przegląd і Gazeta Narodowa не можуть утаїти страху перед грозою, що коли-б таку реформу переведено, Rusini [ґвалт!] мусїли би осягнути більше мандатів нїж доси, по містах не виходили би не то Пєнтаки та Мадейскі, але й Щепановскі, вкінци кс. Стояловскій з своїми "радикальними хлопами" наварив би саламахи на Мазурщинї. Przegląd каже виразно, що така реформа виборча "не лише цїлком знищила би вплив Поляків в Радї державній, але в дальших наслїдках відняла би Полякам всї народові здобутки, доси осягнені в Галичинї. Поляки — каже — мусять боронити своєї політичної переваги на Руси, здобутої пятивіковою працею, славними чинами воєнними і т. д., не вільно им зрікати ся свого першеньства на Руси, навіть — додає по лицемірски — з огляду на справдїшний интерес Русинів, котрим моральне провідництво Поляків приносить великі моральні користи..." Наводимо ті слова Przeglad-y не щоби полємізувати з фарисейством і перфідією, яка в них містить ся, але для показу: як дуже і з яких причин верховодячі нинї круги польскі дрожать перед реформою виборчою...   Річ певна, що Поляки, як і нїмецкі ліберали, будуть уживати всїх способів против реформи, але здержати єї они не в силї. Ґр. Таффе заявив виразно, що єсли палата послів не згодить ся на проєкт реформи виборчої, він палату розвяже, нові вибори будуть відбуватись під окликом "реформа виборча", а новий парлямент реформу певно ухвалить... І що-ж зискала би на тім верховодяча нинї партія польска? Тому-то можна сподїватись, що "коло" польске "не спасе Відня" — в опозицію не перейде, а тілько буде старати ся по змозї уторгувати бодай що-то на свою кастову користь а на шкоду міліонових мас людности Галичини...   Заступники руского народу заняли в справі реформи виборчої становище зовсїм відповідне интересам цїлого краю, населеня як руского так і польского, і з того становища нїяк зійти не повинні, хотяй би ситуація замоталась аж до остатної крайности.   Дѣло 