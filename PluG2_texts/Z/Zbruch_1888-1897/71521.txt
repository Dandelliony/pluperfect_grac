◦ ◦ ◦

Нові церкви. В Підберізцях, в повітї львівськім, посвятив Є. Е. Митрополит нову величаву церков. В тім селї мають бути дуже гарні порядки. Нарід просвічений, тверезий і ввічливий, школа гарна, а з коршми анї слїду. Підберізчане не знають, що то значить лихва, бо в потребі заратовують ся все в громадскій касї позичковій. — В Любши в жидачівскім посвячено дня 20 вересня нову церкву, котру там будували двацять кілька лїт.
Самоубійства. Передвчера по годинї 8 вечером повісив ся у Львові в мешканю властитель реальности Натан Любінґер, батько 8 дїтей. Вся родина єго була в другій комнатї, коли він повісив ся. Мабуть в послїдний хвили житя зійшов він з розуму, він навіть якійсь час був в закладї божевільних. — Василь Аксемюк, вислуживши три роки при войску, вернув тими днями до Банилова руского на Буковинї, де мав жінку. Саме в пору, як входив в село, довідав ся, що єго молода жінка що йно померла по короткій недузї. То додало єму такого жалю, що він ще того самого дня повісив ся в городї на галузи.
Слїпий скрипник. Минутного четверга на улици Мицкевича у Львові були перехожі люде свідками такої сцени: Маленька, бідна дївчина вела за руку темного старця, що в другій руцї держав скрипки і смик. Надїхав віз, дївчинка сїпнула старця на бік, він спотикнув ся, упав і розбив скрипки, так що в них лише тріски лишили ся. Дївчина в плач. Старець і собі закрив темні очи рукою. Люде обступили их і жаль им стало старця, що не мав вже тепер чим зарабляти на житє. Той і сей сягнув в кишеню та дав старцеви милостиною. Тимчасом з вікна каменицї придивляв ся тому всему синок паньства Р. Він пішов до родичів і за хвилю вибіг з брами зі своїми гарними скрипками. Дав их старому скрипникови, сказав: "Возміть собі их, а менї тато справить инші" — і утїк скоро до дому. Скрипник таки на улици спробував скрипки і як почув повні та чисті звуки, урядував ся дуже і вже з веселим лицем відійшов, дякуючи в душі ясноволосому хлопцеви за єго дарунок.
Трибунал карний в Станіславові по 11 дневій розправі засудив 28 вересня цїлу родину Босацких, заможних господарів з Житоміра під Бучачем за крадїж на вязницю. Они крали так спритно, що их нїхто й не підозрівав. Голова родини Семен дістав сїм лїт вязницї.
Нова зелїзниця місцева. П. Войтїх Біхоньскій, бурмістр Горлиць і др Найман, адвокат в Горлицях дістали від Міністерства торговлї дозвіл на вступні роботи до будови місцевої звичайно-шляхової зелїзницї з Горлиць через Рону на Устя руске, Ганчову і Високу до галицко-угорскої границї під Блїхнарку. 