Біржевий швіндель.

Паніка, яка настала дня 15 с. м. на віденьскій біржи, котрої результатом, як показало ся, був звичайний біржевий швіндель спекуляційний — ще появляє ся під різними видами в ґазетах віденьских. Коло польске, а властиво лиш деякі з менерів кола були і суть ще сильно заанґажовані, після твердженя деяких ґазет нїмецких, в сїй цїлій афері, тож і розходить ся им найбільше о се, щоби вийти з тої справи бодай як так honorowo... Перед кількома днями появилось в ґазетах заявленє посла д-ра Розенштока, в котрім він відпекуєсь всякої участи в спекуляціях біржевих, — а вчера опублікував п. Александер Шарф, видавець Wiener Sonn Montags Zeitung, що справдї кождий пересвідчений, що д-ра Розенштока не можна нїяк лучити в яку звязь зі звістною панікою біржевою.
В польскім порушив ту справу пос. Гомпеш і запала ухвала, що поc. Яворскій має заинтерпелювати міністра в повній палатї що-до слїдства в справі швіндлю, а друге, що парляментарна комісія мусить дати якесь відповідне заявленє в нїмецких ґазетах. Сі обі ухвали кола вже переведені.
На засїданю палати послів ві второк перед півночею заинтерпелював поc. Яворскій, яка єсть відповідь правительства на интерпеляцію з 17 с. м. в справі непокоячої вісти, поміщеної в ґазетї Wiener Tagblatt? На се відповів міністер судівництва ґр. Шенборн: "Веде ся судово-карне слїдство, заряджене прокураторією, що-до розширюваня непокоячих вістей о політичнім положеню монархії і що-до маневру біржевого, полученого з тими вістями. Переслухано свідків і заряджено реквізиції, а розумієсь, що сі реквізиції, позаяк их жадають орґани судові від инших властей, полагоджуєсь як найуспішнїйше. Але щоби в тій стадії справи подавати де-що до відомости, н. пр. зізнаня свідків або результати реквізиції, се видає ся менї цїлком недозволеним і я мушу здержатись з дальшими заявленями аж до хвилї, коли слїдство карне дефінітивно покінчить ся.
Заявленє комісії парляментарної кола польского єсть таке: "На засїданю кола польского з 22 с. м. заинтерпельовано презеса кола в справі підозрінь, які кинули деякі ґазети на поодиноких членів кола і тогдї сконстатовано без всякого сумнїву, що 1) нї в четвер (12 падолиста), нї в пятницю (13 падолиста) перед вечірним засїданєм кола, яке відбуло ся 13 с. м. не зрадив нї найменшим словом нїхто, анї презес кола, анї якій член парляментарної комісії, на котрої нарадї 13 с. м. був присутний ще лиш міністер Залескій, про слова, які цїсар говорив до презеса клюбу; — 2) що висказано найглубше обуренє на підозріня — котрі показують ся ще тим більше неоправдані по повисшім сконстатованю — кинені на членів польского кола, мов би они завинили в паніцї з 14 с. м., котру певно найпізнїйше ще 13 с. м. підготовлено в Парижи і Берлинї; — 3) що порішено поставити на ново интерпеляцію до міністра президента. — За парляментарну комісію: Яворскій, Mадейскій, Билиньскій."
Слідство веде ся і всї віденьскі кореспонденти до польских ґазет були візвані за свідків до судьї слідчого та переслухані.
Ся послїдна афера на віденьскій біржи буде мати певно вплив і на карне законодавство, бо, як доносить Ungarische Post, в комісії угорского парляменту для реформи закона карного ухвалено, що хто з розмислом розпускає фальшиві вісти, котрі викликують упадок або звишку курсу вальорів на біржи, винен єсть провини а каратись має се вязницею аж до одного року і карою грошевою до 2000 зр. 