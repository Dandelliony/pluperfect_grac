◦ ◦ ◦ ◦ ◦ ◦ ◦ ◦ ◦ ◦

Снятин 4 вересня (година 12). При нинїшних виборах до ради повітової побідила у нас ліста руска! Ми горою!
Гусятин 4 вересня. При виборах до ради повітової побідила ліста руска 102 голосами против 30. Вибрано 7 селян і 4 священиків.
Стрий 4 вересня. При виборах до ради повітової перепала ліста наша 7 голосами; головна причина брак орґанізації.
В Далешевій, пов. городеньского, отворено в недїлю, дня 24. н. ст. серпня, читальню. На торжество приїхали пп. д-р Окуневскій і и Дорундяк з Городенки та кількох околичних священиків. По поясненю статутів і вказаню зібраним, якої ваги для нашого народу просвіта, вибрано видїл, в склад котрого війшли: місцевий приходник о. Пик. Болошиньскій головою, Ив. Паньків заступником голови, Мих. Гурковскій секретарем а Лесь Шеремет касієром. До читальнї вписалось 24 членів a між ними кілька женщин, по заохотї Гафії Панькової. Отворенє читальнї єсть для громадян Далешеви дуже важною справою, коби лиш не засипляли добре зачатого дїла, як то в деяких тай то не дуже численних читальнях в Городенщинї дїє ся, а певно стануть в Далешеві що раз лїпші порядка і гаразд.
Запомоги для рукодїльників. Видїл краєвий роздав: Иванови Нїмцеви, укінченому ученикови школи виробів деревляних в Закопанім, 25 зр. яко беззворотну запомогу на купно приборів столярских; — Дезидерію Денкови, шлюсареви фабричному, стипендію по 35 зр. місячно, щоби міг ходити до школи шлюсарства і фабрикації машин в Комотові в Чехії.
Зїзд товарискій бувших учеників львівскої ґімназії академічної, котрі в р. 1870 складали испит зрілости, має відбути ся невдовзї. Близших пояснень що-до того зїзду удїляють мешкаючі у Львові: д-р L Бартошевскій, професор університету, Андрій Данилович, кандидат нотаріяльний; д-р Брон. Блажейовскій, адвокат і Тиберій Гобґарскій, совітник маґістрату.
Міністерство війни зарядило, щоби за-для сильного ширеня між войском в краях окупованих заразливої недуги очей, т. зв. трахоми, лїкарі войскові спеціяльно в тім напрямі слїдили вояків і тих, котрі перебули трахому але все ще она им грозить, відсилано до дотичних віддїлів войскових дисльокованих в их родимих краях.
Катастрофа зелїзнича. Нема майже тиждня, щоби не лучила ся на якім шляху зелїзничім в Астро-Угорщинї яка катастрофа. Ще не прогомонїли зойки з катастрофи в Чехії і Тироли, а вже треба занютовати нову катастрофу, яка лучила ся сего понедїлка на зелїзниця Франц Іосифа коло стації Нуссдорф під Віднем. О пів до пятої по полудни виїхав поїзд особовий, зложений з 7 ваґонів зі стації віденьскої a переїхавши якусь часть дороги мав вїхати на иншій шлях. Зворотниця була добре уставлена. Машина вїхала добре, але слїдуючій ваґон війшов на другій шлях побічний. Вісь ваґону пукла і він вивернув ся на бік, та потягнув за собою два слїдуючі ваґони. Три ваґони вивернулись a всї прочі ваґони перехилились лиш на бік. В поїздї їхало 160 осіб а в вивернених ваґонах сидїло 80 осіб. На поміч поспішили робітники і повибивавши окна в ваґонах повитягали подорожних. Сїм осіб єсть тяжко ранених а кілька легко. Найбільше ранених єсть в голову. 