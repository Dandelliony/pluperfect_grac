◦ ◦ ◦ ◦ ◦ ◦ ◦ ◦ ◦ ◦

Гостина перского шаха у Відни. Дня 20 серпня вечером прибуде до Відня шах перскій і заїде до Бурґу, де замешкає в апартаментах Радецкого. Шах забавить у Відни до 27 серпня і того дня вибереся до Персії через Константинополь.
На засїданю краєвої ради шкільної 9 н. ст. липня видадено кількох учеників тарновскої гимназії зі всїх шкіл середних в Галичинї; рїшено, що в днях, коли відправляєсь поминальне богослуженє за ціс. Фердинанда і ціс. Анну, наука має бути лиш по полудни; пригадано дирекціям, що не вільно сторожам гимназіяльним віднаймати своїх помешкань.
Дефравдація. В Підволочисках фирма Д. Ляндава одержала від банкира Кара з Нїмеччини лист з деклярованою квотою 2500 рублїв. Коли отворено лист, не найшли грошей, лиш друкований папір. Слїдять за виновником сего обманьства.
Сегорічне приміованє осїнне коней відбудеся в Галичинї, а то в Жовкви 6 вересня, в Стрию 11 вересня а в Коломиї 13 вересня. Будуть преміовані кобили, ховані в краю.
Дрібні вісти. Гр.-кат. комитет парохіяльний в Бродах одержав від цісаря 200 зр. підпомоги на внутрішнє устроєнє церкви. — Испит квалификаційний для учителїв шкіл народних начнеся перед комисією в Ряшеві дня 19 вересня с. р., подаватись можна до 8 вересня с. р. — Француске министерство публичних робіт виготовлює плян пробитя тунелю скрізь Юрайскі гори, щоби получити безпосередно Францію з Женевою і Турином; був-би се шлях з такою самою задачею, що і св. Готгарда. — Дня 11 серпня дає правительство француске в Парижи пир для мерів всїх громад француских. Розіслано 86.000 запросин. Доси ще не вибрано комнати, де відбудеся сей величезний пир. — В Радівцях на Буковинї ученик VII кл. гимназіяльної Рей, одержавши злий поступ з минувшого року шкільного, кинувся на професора І. в коридори шкільного будинку і так сильно обив, що професор упав на землю, зомлївши; бутного ученика увязнила жандармерія. — Polnische Wirtschafs має називатись оперетка, котру виготовлює Герман Сумпе, автор "Фарінелля". 