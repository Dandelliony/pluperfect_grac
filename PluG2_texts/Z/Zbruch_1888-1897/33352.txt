Из Стрия пишуть нам. — Петиція рабінів до папи.

Из Стрия пишуть нам: В руско-народнім театрї під дирекцією п. И. Биберовича, котрий 15 н. ст. лютого загостив до нашого міста, виставлено доси прегарну драму Карпенка: "Хто винен?", драму Ясеньчика "Лену", "Полуботка" і "Чернигівку" пок. О. Барвіньского і дві з торічних вистав вже звістні а все свіжі оперетки: "Ґаспароне" і "Барон циганьскій". Сеї суботи пійде опера: "Запорожець за Дунаєм" з "Вечерницями" Нїщиньского, дві прегарні перли питомої музики — у середу будемо мати спосібність побачити у першій раз "Дїти недолї" драму Мирного, окрасу нашого репертоару, а у четвер, на невідклично послїдне представленє стараєсь дирекція виставити Лисенка оперу: "Різдвяна Ніч". Дирекція приложила чимало труду, щоб в теперїшнім сезонї в Стрию представити з репертуару свого переважно не звістні ще а великої стійности драматичної твори та на жаль сказати мусимо отверто, що сі заходи дирекції не вінчались пожаданим успіхом. Суспільність наша, а именно интеліґенція доокрестна з малими виїмками, відносить ся дуже рівнодушно до нашого театру. Не довелось нам доси побачити на представле нях людей, звістних з свого патріотизму а котрим і час і средства матеріяльні позваляли би бути майже постійними гостями театру. Чи мав би бути се один з дальших обявів оспалости, сонливости та байдужности, в які то пороки попадає постепенно і від якогось часу на кождім майже поли народного житя наша, свого часу світилом бувша, Стрийщина? Маймо надїю, що сі послїдні представленя викажуть безпідставність сих здогадок.
Петиція рабінів до папи. Між рабінами европейскими і американьскими курсує тепер петиція до папи, в котрій рабіни просять папу, щоби взяв их в оборону против розширюваних знов вістей, мов то жиди уживають до своїх обрядів реліґійних христіяньскої крови. Петицію виготовила редакція часописи Israelitische Wochenschrift в Маґдебурзї і навела в ній вискази римских пап і инших христіяньских учених, котрі уважали ті версії за безпідставні. Товчок до тої петиції подав такій факт: Один писатель францускій видав книжку під заг. Le Mystere da sang ches les Juifs (Тайна крови у жидів), де обжаловує ся жидів, мов-би они уживали крови христіяньских дїтей до своїх обрядових цїлей, і післав о дин примірник сеї книжки папі Льву XIII. Вскорї опісля кардинал Рамполля, секретар папи, повідомив автора, що книжку відобрано, і додав, що папа Лев XIII заявляє єму цїлковите одобренє. Між жидами підняв ся крик, що папа Лев XIII єсть антисемітом і признає правдивою сю тяжку жалобу против жидів. Рабін анґлійскій звернув ся з просьбою до кардинала Манінґа, голови католицкої церкви в Анґлії, щоби він єму пояснив, як треба розуміти се заявленє папского секретаря. Кардинал Манінґ відповів, що одобренє згаданої книжки єсть простою формальностію, бо папскій секретар висказує таке одобренє кождому авторови, котрий надішле папі свою книжку, навіть ще перед прочитанєм єї. Таке поясненє не вдоволило вповнї жидів, бо, як бачимо, висилають они петицію впрост до папи, щоби цїлком пояснити порушену справу. 