◦ ◦ ◦

Посвященє школи в Знесїню. Дня 10 вересня відбуло ся в Знесїню підо Львовом торжественне посвященє нового будинку шкільного. Чину посвященя довершили місцеві священики: о. А. Билинькевич і кс. Котускій. На торжество прибули всї урядники львівского староства, кільканайцять учителїв і учительок з околицї, богато місцевого і замісцевого населеня і цїла репрезентація громадска. По довершенім торжестві подякував громадї за єї жертволюбність на цїли науки ц. к. комісар Староства п. Величко, бо нїяка громада Львівского повіта не видала на будову школи 20.000 зр. так як Знесїнє. Управитель школи п. Вітошиньскій подякував громадї і властям шкільним за их заходи коло розвою сеї школи, котра в короткім часї дійшла до того, що подає науку 300 дїтям, що перше волочили ся по улицях і час дармо тратили, між тим як тепер працює над ними пять учителїв, дві практикантки і трех катихитів. По промові о. Билинкевича до дїтей відбуло ся снїданє для гостей, причім віддано честь пп. Бачевским, котрі найбільше причинили ся до будови сеї школи. Будівничій п. Альф Каменобрідскій зложив 100 злр. для бідної дїтвори на руки начальника громади Малєра. Вечером заходами пп. Малєра і Вітошиньского відбула ся товариска забава з музикою, танцями і співами на дохід убогої молодежи шкільної.
Огнї. В Ляшках при шляху жовківскім погоріло сїм загород селяньских. Як би не львівска сторожа огнева, то цїле село могло піти з димом. — Шкода зроблена огнем в Костїєві коло Куликова числить 40.000 зр. Погоріло 120 будинків, 34 родин без даху і хлїба. — В Желехові великім згоріло чотири загороди селяньскі.
Кваліфікація рабінів. Ц. к. Міністерство віроисповідань і просвіти видало розпорядженє, нормуюче степень загального образованя, потрібного на уряд рабіна в Галичинї. Після того кандидати на уряд рабіна в головних громадах: Броди, Бережани, Дрогобич, Ярослав, Ясло, Коломия, Краків, Львів, Новий Санч, Подґурже, Перемишль, Ряшів, Самбір, Сянік, Станіславів, Стрий, Тернопіль, Тарнів, Золочів і Жовків, мусять виказати ся що-найменше свідоцтвом укінченої висшої ґімназії. Кандидати на рабінів у всїх инших громадах, мають виказати ся що найменше свідоцтвом з укінченої 4 кляси шкіл народних. Однак Намістник Галичини має право в имени Міністра віроисповідань в деяких случаях увільнити кандидатів від предложеня приписаних свідоцтв.
Вистава промислу будівляного буде завтра замкнена. На другій день роздадуть медалї виставникам. Завтра о год. 6 по полудни буде на виставі льотерія фантова, на котрій можна виграти річи вартости на кількасот зр. 