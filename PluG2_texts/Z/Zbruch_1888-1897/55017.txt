◦ ◦ ◦ ◦ ◦ ◦ ◦ ◦ ◦ ◦

З Лисця пишуть нам: В недїлю дня 9 с. м. вертаючи з Надвірної до Станіславова задержались архикнязь Леопольд Сальватор і архикнягиня Блянка коло церкви лисецкої, вступили до неї і оглянули в серединї. Відїзджаючи спитала архикнягиня, їй не могла би купити на памятку ручного хрестика. Тогди о. Комариньскій подав им жаданий трираменний хрест і заявив, що се буде великою відзнакою для церкви нашої, єсли зводять єго приняти. По відїздї жертвував архикнязь даток на церков.
П. Франтішек Ржегорж з товаришем п. Понцим вибирають ся в цїлях етноґрафічних по нашій Гуцульщинї, а відтак до Буковини. Сподїваємось, що в кождім рускім домі, куда загостять ті труженики на поли нашої етноґрафії, найдуть они щире принятє і поміч при своїх студіях.
П. Кипріян Цїпановскій, инжінер в Перемишли, буде мати дня 15 н. ст. серпня с. р. о 2 год. відчит: "Про новий спосіб гашеня і усуненя пожарів без води або т. зв. изоляцією воздуха", —а то при нагодї зїзду сторожі огневої, що має відбути в Перемишли свої збори 15 і 16 с. м.
О уніформах урядників видало міністерство справ внутрішних розпорядженє, що політичним урядникам адміністраційним зачавши від 6 ранґи в низше вільно носити уніформові блюзи в внутрішній службі при сповнюваню такої урядової функції, при котрій треба особливого фізичного напруженя.
Дирекція ґімназії в Ярославі видала за рік шк. 1890/1 справозданє, з котрого виходить, що ґімназія ярославска мала в сїм роцї 21 учителїв і 418 учеників, з котрих виступило в роцї 62. Що до віроисповіданя то було: 231 римо-кат., 51 греко-кат. а 65 жидів. Що до поступу одержало 9 ступінь з відзначенєм, 201 першій, поправку 63, 50 другій ступінь а 24 третій. Стипендистів було 5, котрі побирали разом 635 зр.
До вправ війскових краєвої оборони стягають власти війскові множество сельскої молодїжи, хоч жнива в самім розгарі і селяне потребують за для слоти богато рук до покінченя робіт. В деяких селах відбуває ся збірка збіжа ночію, щоби лиш чим скорше звезти плоди під стріху.
Члени товариства переплетників у Львові видали відозву, в котрій домагають ся, для поправи своєї долї, 10-годинної працї для всїх працюючих, знесеня відробку за свята, підвисшеня платнї о 30% і щоби дївчата заняті переплетництвом записувано не робітницями але ученицями, щоби виказували ся фаховим уздібненєм і вкінци щоби майстри держались приписаного статутом числа учеників. Жаданя ті ставлять робітники переплетничі майстрам.
Залоги війскові в австрійских провінціях. Після послїдної конскрипції розміщене в Австрії війско в той спосіб: в Австрії долїшній стоїть залогою 31.863 людей, в Австрії горішній 5826, Сальцбурзї 1584, Стирії 8.043, Каринтії 3714, Країнї 2264, Трієстї з округом 1995, Гориції і Градисцї 1152, Истрії 8630, Тиролю 7886, Передарулянії 433, Чехах 34.392, Мораві 14.988, Шлезії 2924, Галичинї 53.401, Буковинї 8544 а Дальматії 5398, разом 187.537 людей.
Дрібні вісти. Управительство департаменту дорогового в видїлї краєвім обняв ґр. Антоній Водзицкій на місце п. Едв. Єнджеєвича, котрий виїхав зі Львова до кінця серпня. — Дня 15 і 16 н. ст. серпня відбуде ся в Перемишли пятий зїзд краєвого звязку охотничої сторожи огневої. 