◦ ◦ ◦ ◦ ◦ ◦ ◦ ◦ ◦ ◦

В справі виборів до сойму з повіту сяніцкого доносять до польских дневників, що зголосив уже свою кандидатуру маршалок повітовий Гнєвош, а єї певно потвердить центральний комітет польскій. Кандидатура кс. Колєньекого з Риманова притихла. Серед Русинів чутно кандидатуру о. Калужняцкого пароха з Загіря. Сторонництво людове загадує ставити якогось селянина або міщанина з того повіту.   Частина 30-ого львівского полку піхоти виходить в понедїлок зі Львова, а буде розміщена в Оломуци, Райхенберґу і Іозефштадтї. Знов з львівского корпусу висилають наші полки людей до ІХ-ого корпусу ческого, котрому не стало жовнїрів. Але чи постарали ся для них о людей, котрі розуміли би та знали нашу бесїду і через се улекшили прикрий час початкової науки, а ще прикрійшої розлуки з ріднею і своїми сторонами, — о тім нїчо не відомо.   "Nasza rodaczka" — так називає Gazeta Lwowska панну Саломею Крушельницку в вістцї про єї гостину в Трієстї. Мимохіть збирає ся на сміх, гладячи на таку фабрикацію rodak-ів і rodacz-ок. Панове фабриканти повинні би уважати, що тепер иде не до спек, а до морозів, то і музки у них повинні би функціонувати якось нормально...   Славні дороги має повіт львівскій! — такі, що конї топлять ся. Якось-то утопив ся на гладкій дорозї повіту львівского кінь господаря Якова Руна. А люде, що хотїли єго ратувати, мусїли поприносити дошки, що би самим не утонути... А відомо, що в львівскім повітї маршалкує славний пан Давид Абрагамович!   Бурмістром міста Самбора вибрано вже по третій раз д-ра Будзиновского а єго заступником п. Алексевича, тамошного аптикаря. Давна господарка, на котру всї там нарікають, лишить ся і на дальше, коли правительство не розвяже ради міскої і не установить свого комісаря, аби интереси громади привів до ладу.   Дрібні вісти. Ц. к. намістництво надало презенту на опорожнену римо-кат. парохію св. Анни у Львові кс. Андр. Свистерскому, дотеперішному парохови в Бродах. — В Дрогобичи віддала тамошна громада двоповерхову каменицю на ужиток ґімназії; камениця має 27 саль викладових і 12 убікацій мешкальних. — Командантом війскової сторожи поліційної у Львові именований Іосиф Вонсович. — Акт введеня в урядованє новоименованого прокуратора скарбу д-ра Віктора Корна відбув ся вчера в забудованю прокураторії скарбу. — У Львові помер вислужений инспектор краєвий Едвард Гікель в 66-ім роцї житя. — З каменицї другого поверха при ул. Оссолиньских у Львові скочила в намірі самоубійства панночка X., але що зачепила ся о балькон першого поверха, то лиш троха потовкла ся. — Антонина Фединякова, 32-лїтна жінка сторожа епедімічного шпиталю при улици Янівскій, в розстрою нервовім випила цїлу склянку карболевої кислоти і померла.   Дѣло 