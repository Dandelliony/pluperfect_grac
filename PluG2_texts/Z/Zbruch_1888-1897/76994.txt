◦ ◦ ◦ ◦ ◦ ◦ ◦ ◦ ◦ ◦

Недуга очей в школї. З Бродів доносять, що трех лїкарів займає ся там вже два днї огляданєм недужих на очи учеників. Доси сконстатовано 42 случаї запаленя очей і заходить підозрінє, що се єсть епідемічне запаленє т. зв. єгипетске.
Удержавненє части шляху зелїзницї північної. Доносять з Відня, що між дирекцією зелїзниць державних, а дирекцією зелїзницї півнчної ведуть ся переговори, щоби удержавнити шлях зелїзничій від Кракова до Бялої. Як доносять, єсть надїя, що переговори покінчать ся успішно.
Инфлюенца появила ся і ширить ся з великою силою в північній Европі. З Копенгаґи доносять з дня 17 н. ст. лютого, що послїдного тиждня занедужало там на инфлюенцу 556 осіб, а умерло 5. — В Штокгольмі занедужало сими днями 200 учеників ґімназіяльних на сю пошесть.
Народи а реліґія. Один міссіонар подає в часописи "Світовий перегляд міссіонарскій", що всїх людей на земли єсть 1.467,920.000, з чого припадає на Европу 360 міліонів, на Азію 840, на Америку 125, на Африку 170 а на Австралію і инші острови 5 міліонів. На цїлій земли говорять люде 3065 мовами. Библія переложена на 386 мов. На вісїм людей єсть 5 білих і 3 мурини. Поган єсть 847 міліонів, магомедан 173 міліони, католиків 195 міліонів, православних 85 міліонів, протестантів 135 міліонів, а жидів 8 міліонів. Один католик припадає пересїчно на 8 людей, один магомеданин на 9, один протестант на 10 до 11, православний на 18, а один жид на 180 людей. Всїх христіян на світї єсть 415 міліонів, не христіян більше як міліярд. 