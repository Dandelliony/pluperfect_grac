Д-р Нанзен,

звістний норвежскій учений і подорожник, задумав пустити ся сего року в подорож до північного бігуна. Приготовленя до сеї подорожи роблять ся вже від довшого часу і небавом будуть покінчені. Один з редакторів в Христіянії говорив сими днями про тую подорож з одним астрономом, щоби дізнати ся, як властиво може поводити ся д-рови Нанзенови, коли він — як вільно надїяти ся — стане на бігунї. Астроном подав редакторови такі поясненя: Имовірно не єсть на бігунї так зимно, як звичайно думають. Вже в школї учать, що на земли єсть два т. зв. бігуни зимна. Один з них лежить в північній Америцї, а другій в північнім Сибіри, в місцевости Верхоянску. Верхоянск має в сїчни 50°Ц. пересїчної температури, але бували случаї, що температура спадала й до 68° понизше 0. На бігунї, здаєсь, далеко теплїйше. Що-до освітленя то день треває від 21 марта до 22 вересня, прочу часть року залягає ніч, темна як наші ночі осїнні. Але звізди стоять заєдно на небі, нїколи не всходять і не заходять. Всюди панує глубока, страшна тишина. Відтак надходять бурі, але бурі в ледовім мори. Нїхто по може собі представити, що значить буря в ледовім мори серед темної зимової ночи. Вітер виє і гудить в безконечній темнотї, свище, стогне, клекотить, реве, як би всї гіґанти підземеля вирвались на світ та товкли і бороли ся в дикій скажености. А довкола тьма кромішна, глубока, непрозора, без кінця. Знаємо, що довкола нас гори ледові, що одна другу настигає та що під ними море, але не видко нїчого. Буря лютує, а ми колишемо ся в оріховій лушпинї, що називає ся кораблем, самотні в пітьмі, й з трівогою в серци. Ніч в ледовім мори страшна. Відтак прийде час, так довгій як наш день, коли Нанзен побачить розвиднюванє. Буде се початок дня. В коротцї появить ся на виднокрузї сонце. Чверть року підносить ся оно заєдно в гору, щоби відтак поволи знов знижуватись цїлі три місяцї і зайти на пів року. Дай Боже, щоби Нанзенови не прийшло ся більше ночей ночувати на бігунї! — Интересні суть тамошні відносини часові. Коли би Нанзен поставив стіл в середині на бігунї і засїв з своїми товаришами довкола, тогдї була би для него 12 година, а для єго товариша 1, для другого, що дальше сидить 2 і т. д. Люде, сидячі коло стола на бігунї, сидять на всї можливих полудниках, котрі там сходять ся, а звістно, що з кождим полудником на всхід сходить сонце скорше, отже єсли би Нанзен схотїв зискати одну годину, потрібував би лише крок на бік поступитися. Одним словом: на бігунї нема годин. Нема там також всходу, заходу і півночи, бо в котру небудь сторону покажемо рукою, все буде лежати на полудни. 