◦ ◦ ◦ ◦ ◦ ◦ ◦ ◦ ◦ ◦

Огнї. В Городку повстав тамтої ночи огонь, котрий обернув одну часть передмістя львівского в попіл. Згоріло именно 25 господарств: около 60 будинків, припаси збіжеві і паші, инвентар... 25 родин без стріхи і майна, а шкоду обчисляють на 25.000 зр. Місцева сторожа огнева і черляньска працювали з напруженєм всїх сил, щоби зльокалізувати огонь при надзвичайнім вітрі. — Дня 8 цвітня о 10-ій годинї вечером повстав був огонь в Бабичах, котрий знищив 2 ґаздівства зі всїм майном і міг був знищити цїле село за-для густого забудованя і браку приладів ратункових, сли би не віддїл войска, що зльокалізував огонь і пригасив на місци. Причина не звістна. — В Журавици коло Перемишля знищив огонь вечером в четвер дня 9 с. м. 3 обійстя зі всїми будинками. Причина огню не відома.
Спис людности при войску. Після обчисленя було 31 грудня м. р. в Передлитаві 187.507 войскових активних осіб. Між ними було по обряду рим. кат. 151.735. гр. кат. 19.712, правосл. 4.024, жид. 6.042, а 5.863 було евангеликів обох віроисповідань. Жонатих було лише 8.574 а вдівцїв 296. Читати і писати уміло 153.521 вояків, 2123 лише читати, а 31.893 було неграмотних. З тих по руски говорило 18.999 а по польски 24.037. Найбільше войска стояло у Відни: 22.029 осіб, потім в Поли 8562, на третім місци єсть Львів з ґарнізоном 8.553, а відтак Перемишль з 7.192 войска. В Кракові було 5.452, в Ярославли 4.452, а в Чернівцях 1956 вояків. В краях угорскої корони було при кінци минувшого року 91.396 вояків. В Будапештї числив ґарнізон 11.984, о половину менше, як у Відни.
Віче урядників державних у Львові відбуде ся в четвер, дня 7-ого мая о годинї 11 рано в сали міскої ради, щоби ухвалити петицію до ради державної у Відни в справі управильненя платнї і етату урядників державних.
Нинї о 4-ій годинї з полудня починає ся в тутешнім судї карнім голосна розправа против Кобринової, обжалованої прокураторією о скритоубійство.
Дрібні вісти. Поліція бельґійска приарештувала шістьох анархістів, котрі хотїли висадити в воздух фабрику пороху в Омбрет в Бельґії. — Войсковий суд в Дісельдорфі засудивсь одного підофіцира на 18 місяців вязницї в кріпости і деґрадацію за се, що збиткував ся над жовнїрами. — У Відни стрілила до себе в голову в намірі самоубійства служниця Вебер і, тяжко зранена, повила в шпитали здорового хлопчика, котрий зараз потім став сиротою. — У Відни буде отворена з днем 20 с. м. в австрійскім музею для штуки і промислу межинародна вистава фотоґрафічна. — В Віртомберґії на озері Гогенрадскім, утонуло сїм хлопцїв, підчас перевозу на лодцї до школи. 