Дирекція державних зелїзниць у Львові. — Покутні писарі. — Крадїж в урядї податковім.

Дирекція державних зелїзниць у Львові
подає до загальної відомости, що з днем 1 жовтня 1890 р. зміняє ся розклад їзди на понизше виказаних шляхах зелїзниць державних, именно: 1. На шляху Підгірє-Плашів Осьвіцим курсувати будуть замість поїзду число 352 (відїзд Підгірє-Плашів година 5 і мінут 14 рано — приїзд Осьвіцим година 8 мінут 37 рано) поїзд ч. 354 (відїзд Підгірє-Плашів година 6 і мінут 35 рано — приїзд Осьвіцим година 9 мінут 54 перед полуднем). — 2. На шляху Орлів Новий Санч переходити будуть замість поїздів особових ч. 411 (відїзд Орлів година 2 і 16 мінут по полудни — приїзд Новий Санч год. 4 і 30 м. по пол.), число 412 (відїзд Новий-Санч год. 9 і 16 мінут перед полуднем — приїзд Орлів година 11 і 33 мінут перед полуднем), ч. 413 (відїзд Орлів година 6 рано — приїзд Новий Санч година 8 і 15 мінут рано) і ч. 418 (відїзд Новий Санч година 5 і 35 мінут по полудни — приїзд Орлів година 7 і 47 мінут вечером); поїзди мішані ч. 459 (відїзд Орлів година 1 і 25 мінут по полудни — приїзд Новий Санч година 4 і 30 мінут по полудни), ч. 456 (відїзд Новий Санч година 9 і 16 мінут перед полуднем — приїзд Орлів година 12 і 23 мінут по полудни), ч. 457 (відїзд Орлів година 5 і 20 мінут рано — приїзд Новий-Санч година 8 і 10 мінут рано) і ч. 458 (відїзд Новий Санч година 5 і 50 мінут по полудни — приїзд Орлів година 9 і 16 мінут вечером). — 3. На шляху Мези Ляборч-Нове Загірє переходити будуть в ночи з дня 29 на 30 вересня 1890 р. поїзди особові ч. 723 (відїзд Мези-Ляборч година 1 і 25 мінут в ночи — приїзд Нове Загорє година 3 і 45 мінут рано) і ч. 724 (відїзд Нове Загорє година 11 і 44 мінут в ночи — приїзд Мези-Ляборч година 2 і 30 мінут в ночи) по раз послїдний — 4. На шляху Львів-Стрий-Лавочне переходити будуть поїзди ч. 911 (відїзд зі Львова о годинї 5 мінут 30 рано — приїзд до Стрия о годинї 7 мінут 30 рано) і ч. 914 (відїзд з Лавочного о годинї 3 мінут 35 рано — приїзд до Львова о годинї 8 мінут 6 рано) після теперішного розкладу їзди дня 30 вересня с. р. цо раз послїдний, натомість від 11 жовтня оба тії поїзди курсувати будуть о незначно зміненім розкладї їзди. — 5. Докладний розклад їзди нових поїздів поміщений єсть на оголошених плякатах. — 6. На всїх инших висше неозначених шляхах розклад їзди не зміняє ся. Покутні писарі.
Петицію з турчаньского повіту минувшого року до сойму, щоби запобігчи против визискуваня людности писарямя покутними, передав сойм видїлови краєвому до полагодженя. Видїл краєвий віднїс ся до намістництва з просьбою, щоби видало в тій справі до всїх староств відповідні зарядженя, та віднесло ся ще і до обох висших судів краєвих. Президія намістництва видала обіжник до староств, в котрім звернула увагу, що визиск непросвіченої людности писарями покутними прибрав знов ширші розміри і селяне падуть жертвою каригідної захланности несовістних і небезпечних дорадників. Також сконстатовано, що давнїйші розпорядженя намістництва не принесли успіхів і що пани старости, не здаючи собі очевидно справи з важности предмету, полишають писарям покутним вільну руку в нечестнім визиску людности а людність власній оборонї против того визиску. Тому завзиваєсь старостів строго пильнувати згаданих розпоряджень і в границях своєї власти рішучо виступати против покутного писарства, а то каранєм виновних і поучанєм людности. За иніціятивою намістництва видав висшій суд краєвий львівскій обіжник до всїх судів, в котрім завзиваєсь суди, щоби заряджували доходженя против покутних писарів, після розпорядженя мініст. з 8 червня 1857, при кождій нагодї і переводили их з всею строгостію. Також візвано суди, щоби звертали сторонам поданя, котрі не підписані адвокатом, помимо того, що мають бути заосмотрені сиґнатурою адвокатскою. Крадїж в урядї податковім.
В лютім сего року — як нам пишуть з Хшанова, — украдено в хшанівскім урядї податковім из замкненого столика суму 450 зр., і то в само полудне, коли урядники пійшли на обід. Злодїї дістали ся до уряду в той спосіб, що сховали ся через полудне в сїнех за двері, а коли урядники пійшли на обід, они увійшли сміло до уряду і там як найвигіднїйше господарували, а потім сховали ся назад в сїнех і вийшли з відтам по поворотї урядників до бюра. Того дня було в столику більш як 1300 зр., але злодїї не взяли сего, лише 450 зр. бо, як пізнїйше в судї зізнали, не хотїли від разу звернути уваги, що гроші украдено, тілько думали, що касієр буде доходити своєї похибки. Суму тую мусїв касієр зараз того дня заплатити, бо сли би був не зложив, то, на випадок сконтра каси, був би найневиннїйше по саду втратив а в додатку був би дістав ся і до "Иванової хати". Злодїїв виловив в два місяцї пізнїйше тутешний вахмайстер жандармерії, Стефан Дзядик, але вже без грошей, бо знайшов у них при ревизії тілько 60 зр. готівки і накуплених річей може за 30 зр. Злодїями були два молоді (по 20 лїт) паробчаки, оба католики-Поляки з Хшанова родом. Засуджено одного на три роки, а другого на рік тяжкої вязницї. — Касієр внїс просьбу до краєвої дирекції скарбу о відшкодованє, а то на тій підставі, що о закупленє підручної каси з двома замками просив через кілька лїт при кождій нагодї, але все надармо. Рішеня ще до нинї нема. Вахмайстер жандармерії Стефан Дзядик, викривши сю крадїж, виратував з нещастя урядників касових на будуще, бо оба ті злодїї, маючи дороблені ключики, були би певно і на дальше в той спосіб маніпулювали і урядників руйнували. П. Стефан Дзядик Русин, чоловік дуже честний, незвичайно пильний і здібний, єсть пострахом для злодїїв, котрі тут мають велику догідність, бо повіт хшанівскій граничить з Прусами і Россією (Царством Польским). Треба піднести ще й то, що п. Ст. Дзядик при своїй тяжкій праци не забуває на Русь, бо не тілько що сам часописи рускі і книжки предплачує та й читає але також теплим словом кождого бідного Русина, на Мазури вигнаного, до читаня заохочує, книжок позичає, а вкінци о бідних дїтях руских, ходячих до школи, не забуває, посилаючи від часу до часу якусь бодай невеличку запомогу. Таких людей дай Боже Русинам більше! 