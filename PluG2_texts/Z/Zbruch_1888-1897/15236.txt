Про синод церковный. — Уживанє тортур!

Про синод церковный так пише "Dziennik polski", котрий нераз достає досить добрі информації з св. Юра: "Синод провинціональний Гр.-кат. буде скликаний по святах великодних. В четвер відбулась у митрополита Сембратовича друга нарада висшого духовеньства, на котрій вибрано шість комисій для приготовляючих робіт. Папа заявив, що гадає вислати на синод свого відпоручника; мабуть хоче поінформуватись о дусї і тенденціях розправ. Відпоручником буває звичайно папскій нунцій. А що теперїшний нунцій віденьскій монс. Ґалимберті не розуміє по руски, висланє на відпоручника одного з краєвих епископів обр. лат. могло-би дати причину до жалїв на латинизованє і до политичних коментарїв, а наради в латиньскім язиці в справах литургичних суть неможливі, именно для молодших священиків, то буде відпоручником кардинал Герґенретер або кард. Говард або також архіепископ Исакович обр. вірменьского, єсли папа взагалї не залишить свого намїру."
Уживанє тортур! В Букарештї скінчилася карна розправа проти трех висших урядників мїсцевої префектури полиції обжалованих о мученє арестантів в слїдчій вязницї тортурами, щоби видобути з них зізнаня: бито вязнїв мїшками з піском і зелїзними прутами, калїчено их острими ножами так, що по кількох мїсяцях видно ще було сліди З ран. Суд засудив нечестивих урядників на кару 2.000 франків і по 100 зр. винагороди для кождого з тортурованих. 