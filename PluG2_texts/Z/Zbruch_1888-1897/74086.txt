◦ ◦ ◦ ◦ ◦ ◦ ◦ ◦ ◦ ◦

Холєра в Гусятинщинї. В Шидлівцях умерла з давнїйше занедужавших на холєру одна женщина і одна дитина. В Гусятинї умерла давнїйше виказана одна дитина. Впрочім не було нових случаїв. — В справі холєри одержав видїл краєвий від презідії намістництва таку відозву: Розпорядженєм з дня 8 н. ст. падолиста с. р. ч. 58.961 оголошеним в вістнику розпоряджень для почт і телєґрафів зарядило ц. к. міністерство торговлї, що в наслїдок постанов §.2 бук. б. точка 6 розпорядженя міністеріяльного з дня 17 жовтня 1869 ч. 17.900 [В. з. д. ч. 159] треба уважати донесеня телєґрафічні, роблені до властей політичних о підозріних випадках занедужаня або смерти на холєру (про появленє холєри) яко вільні від оплати телєґрами службові без різницї, чи ті донесеня походять від ц. к. властей або від начальників громад, лїкарів, команд жандармерії і инших публичних орґанів, від стацій зелїзничих або в кінци від осіб приватних. Стації телєґрафічні повинні однако принимаючи такі донесеня уважати на се, щоби они були обмежені до конечно потрібних розмірів. — О рішеню міністерства торговлї поданім в наведеній відозві повідомив видїл краєвий всї видїли повітові для дальшого розвсюдненя.
Нові гроші. Проби срібних корон, котрі віденьска монетарня предложила цїсареви, вже одобрені і монетарня почне ті корони чеканити в найблизшім часї зі срібла, яке правительство має в запасї. Срібні корони будуть могли лише тогдї війти в курс коли стягнуть ся дво- і чверть-ґульденові монети. Дотичний проєкт закона лежить вже від довшого часу готовий в міністерстві скарбу і висланий вже угорскому правительству, однако доси відповідь того правительства ще не надійшла. По одержаню відповіди, предложить правительство той проєкт закона безпроволочно радї державній і зараз по єго ухваленю зачнуть ся стягати старі гроші а пійдуть в курс срібні корони. В половинї грудня має правительство видати вірні взірцї нових грошей, а публичні каси одержать вказівки, як обчисляти виплати після коронної валюти.
В справі увязненя польского маляря Лускини доносить варшавске Słowo, що арештовано єго на донесенє віденьскої поліції. В донесеню подано парискій поліції вість, що Лускина привіз з собою до Парижа і що задумує там виставити образ, представляючій драмат в Маєрлінзї, на котрім всі особи суть живцем портретовані. Цїлею вистави мало бути вимушенє грошей від цїсарского двора у Відни. На такій донос заборонено в Парижи виставляти образ а рівночасно поручено двом аґентам тайної поліції парискої слїдити маляря. Слїдженє, як звістно, скінчило ся арештованєм Лускини, у котрого забрано богато карт і різних паперів. Виделєґуваний офіцир француского штабу до перегляненя тих паперів заявив, що не може бути сумнїву що-до злочинних намірів Лускини. Крім того сконстатовано, що арештований мав у себе якісь документи, котрі хотїв в Парижи використати, щоби вимусити на дворі австрійскім гроші та що згаданий образ "Маєрлінґ" вспів вже продати. Лускина єсть підданим пруским, має 42 роки, а в судї назвав себе Нїмцем.
Видїл краєвий ухвалив на внесенє комісії для справ рільничих, вислати на рік професора школи лїсної Бронислава Липиньского до Франції, Бельґії і Швеції для студій над торговлею і промислом деревним.
Климентій Мохнацкій, колишний питомець львівскої рускої семинарії духовної, увязнений враз з Смолькою яко політичний переступник і занимаючій ся відтак ґувернерством по шляхотских домах помер у Львові в притулку им. Домса в 82 роцї житя.
Дрібні вісти. Архикнязь Леопольд Сальватор виїхав оногди з рана зі Львова до Городенки на лови до бар. Ромашкана.
Европейскій мілітаризм. Яким тягаром стала ся тепер служба войскова для европейских народів видно найлїпше з низше поданих чисел. І так армія, т. зн. войско лінійне і всякі роди резерв та оборони краєвої (без загального ополченя) творять з загального числа населеня: у Франції 4.6%, в Италії 3.81%, в Нїмеччинї 3.65%, в Туреччинї 3.45%, в Австро-Угорщинї 3.07%, в Россії 2.45%, а в Анґлії 2.02%. Для всїх держав в Европі одержимо пересїчно 4.6%, при чім належить замітити, що на се число впливають проценти менших держав европейских, як на пр. Швайцарії 7.11% або Сербії 11.82%. Чисельно представляють ті проценти масу 14,200.000 людей, а коли додамо до того 27,000.000 людей обовязаних служити на случай войни в загальному ополченю, то одержимо правдиво импонуючу суму 43,200.000 вояків, котре то число в найблизших лїтах значно збільшить ся, коли буде ухвалене нове предложенє войскове в Нїмеччинї. Позаяк наша часть світа числить 358 міліонів мешканцїв, то показує ся, що один вояк припадає на 9 голов европейского населеня. Однако се число не дає цїлком точного понятя о річи, бо треба зважити, що загальне ополченє не истнує в Анґлії і Испанії, а в Туреччинї обовязує лише населенє магомеданьске. Число людей відорваних вже в часї мира від своїх занятій виносить в Европі 3,423.000. Люде ті, очевидно молоді і сильні, не причиняють ся нїчим підчас служби войскової до сили продукційної своїх країв. Що все те войско коштує видко з того, що удержанє одного вояка підчас мира виносить річно: в Анґлії 1000 зр., у Франції 468 зр., в Нїмеччинї 406 зр., в Италії 376 зр., в Австро-Угорщинї 370 зр., в Россії 364 зр., а в Туреччинї 343 зр. Пересїчно коштує річне удержанє одного вояка европейского 371 зр. 