◦ ◦ ◦ ◦ ◦ ◦ ◦ ◦ ◦ ◦

Дванацятка співацка уладжує тепер свої рахунки. Дохід netto на фонд будови нашого національного театру — як нам доносять — виносить около тисяч зр.; навіть из коштів, котрі місцеві комітети асиґнували "дванацятцї", постає досить поважна сума надвижки. Провідник дванацятки, по стягненю всїх належитостей, предложить докладне справозданє, котре буде оголошене в "Дѣлї".
Концерт семилїтного пяніста Равлька Кочальского відбуде ся завтра дня 1 н. ст. жовтня с. р. в сали касина міского. Проґрама обіймає пієси Вебера, Рубінштайна, Шопена, Бетовена, Мендельсона, Ліста і самого Р. Кочальского. Початок о год. 7½ вечером. Цїни місць: крісло першорядне 2.50 зр., другорядне 1.50 зр. вступ до салї 1 зр.
На виставу пчільничо-огородничу у Львові, прийшов оногди один селянин з Середополець коло Радехова, идучи умисно 9 миль пішки, щоби єї оглянути. Селянин той називає ся Максим Наконечний і від 5 лїт занимає ся дуже живо садівництвом та пчільництвом.
Для розширеня будинку ґімназіяльного в Чернівцях розписано вже оферту. Прибудованє коштувати буде 47.508 зр. 30 кр.
Зміна власности. Маєтність Обозовиско в повітї бережаньскім закупив від спадкоємцїв бл. п. ґр. Кел. Завадскої Маріян Лїщиньскій з Мушкатівки. — Маєтність Радлів в повітї бжескім власність спадкоємцїв ґр. Замойского, купив на ліцитації за 1,500.001 зр. професор Маврикій Страшевскій з Кракова. При ліцитації був також маршалок краєвий кн. Сангушко і підступав два рази по 5000 зр., почім Страшевскій додав ще 1 зр. Львівскій банкир Іонаш відступив від ліцитації.
Еміґраційна охота наших селян не устає. Оногди задержала поліція у Львові три селяньскі родини, зложені з 20 осіб, з Березовицї в повітї збараскім. Всї они хотїли еміґрувати до Америки. За причину еміґрації подали задержані крайну нужду.
Страшного злочиньства допустив ся в місточку Боянах на Буковинї Олекса Маланчук. Вже від довшого часу жив він з женою в великій незгодї. В ночи з 19 на 20 н. ст. вересня, коли жінка спала, кинув ся Олекса на ню і задусив єї на смерть. Убійцю арештувала жандармерія.
Марк Твен славний американскій гуморист подорожує тепер по Франції. Спосіб, в якій він сей край обїзджає, єсть досить ориґінальний. Твен бо привіз з собою збудоване після своїх указок човно рибацке, в котрім їздить по більших ріках Франції і их притоках та оглядає важнїйші прибережні місцевости. В суботу приїхав до Ліону, щоби з-відси поїхати дальше до Авініону. В товаристві Твена єсть єго секретар, слуга і один личман. 