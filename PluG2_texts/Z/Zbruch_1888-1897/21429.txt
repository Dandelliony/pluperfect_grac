З Відня пишуть нам. — Кілько бесїд виголошено підчас дебати буджетової? 

З Відня пишуть нам: Звістний славист віденьского университету проф. д-р Ватрослав Яґич оголосив на лїтний семестер с. р. такі виклади: 1) Die Literatur der Sudslaven (vorzuglich Serben und Kroaten) три разів тижднево; 2) Uibersicht der slavischen Ethnographie, два рази тижднево і 3) в семинари славяньском Lecture der serbo-kroatischen Texte des 15. und 16. Jahrhundertes. Окрім того читають доценти: д-р Стрекелій "Uiber slavische Volksetymologie", а д-р Пастрнек "Slavische Yolkspoesie". В попереднім семестрї читав д-р Яґич про россійску литературу аж до Державина і викладав граматику старо-словеньску, д-р Пастрнек старо- і ново-ческу литературу, д-р Менчік основи, ортографію і етимологію ческої мови, а доцент д-р Лєцєєвскій (в предстоячім семестрї не буде читати) Geschichte der polnischen Literatur im 19. Jh. Як звичайно, оголосив і тепер проф. Ив. Головацкій виклади граматики россійского язика. — Из справозданя университету довідуємося, що він числив в минувшім півроці 6371 слухателїв, з того 4803 звичайних а 1568 надзвичайних. В лїтнім семестрї минувшого року були 5648 слухателїв, 4563 звичайних а 1085 надзвичайних. Порівнавши сі дані, бачимо, що число студентів зросло о 723, з того о 240 звичайних. Професорів і доцентів було в минувшім семестрї 353, викладано понад 500 предметів. Товариств академичних було 95. Після галузей наук було студентів богословія 243 (звичайних 228, надзвичайних 15), правників 2145 (звич. 1852, надзвич. 303), медиків 3185 (звич. 2292, надзвич. 893), философів 599 (звич. 431, надзвич. 168), фармацевтів 189. В числї студентів заступлені всї краї коронні Австрії. Галичина дала 27 теологів, 195 правників (з того 15 надзв.), 394 медиків (з того 69 надзв.), 37 философів (з того 12 надзв.) і 14 фармацевтів. З Буковини було 18 правників, 98 медиків (в тім числї 10 надзв.), 4 философів (з того 3 надзвичайних) і 1 фармацевт. Після народностей і вір годї розрізнити, бо о те тут нїхто нїкого не питаєся. Заступлені також всї краї Европи (найсильнїйше Россія, Сербія, Румунія, Англія і Греція) а також всї инші чотири части світа, з котрих найбільше (110) доставила Америка, а по нїй Азія і Австралія, найменше Африка. В загалї университет віденьскій єсть найбільшим і найславнїйшим в цілім світї. (Дати повисші були недавно зовсїм фалшиво подані в "Черв. Руси"). — Й. П.
Кілько бесїд виголошено підчас дебати буджетової? Після стенографичних записок промавляло підчас 40 засїдань буджетових в палатї послів 5 министрів, 12 комисарїв правительственних і 149 послів (на 358). Министер торговлї Бакегем промавляв 5 разів, д-р Ґавч 4, гр. Тафе і Вельзерсгаймб по 3 рази, а д-р Дунаївскій лиш раз. Найбільше число виголошених бесїд, бо аж 350 припадає на опозицію. З чесного клюбу промавляло 15 бесїдників і виголосили 34 бесїд; з кола польского 18 бесїдників і 27 бесїд; з молодо-ческого клюбу 6 бесїдників і 11 бесїд. З руского клюбу промавляли два бесїдники і виголосили 7 бесїд, з котрих 6 припадає на самого посла о. Озаркевича. Клюб Лихтенштайна: 9 бесїдників і 17 бесїд; клюб Гогенварта 14 і 45; клюб Корониніого 6 і 11; клюб Трентино 1 бесїда; сполучена нїмецка лївиця (112 членів) 45 і 108; нїмецко-національний союз (18 членів) 16 і 34; антисемити (6 членів) говорили всї 28 разів а сам Тирк виголосив 9 бесїд. З 16 диких промавляло 7 послів 24 разів. Кронаветтер промавляв 9 разів а Крайциґ 6 разів; прочі бесїди припадають на комисарїв правительства. 