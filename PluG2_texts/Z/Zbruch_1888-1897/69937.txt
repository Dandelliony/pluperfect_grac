◦ ◦ ◦ ◦ ◦ ◦ ◦ ◦ ◦ ◦

Єго Вел. цїсаря підчас єго гостини у Львові повитає депутація Русинів під проводом посла Юл. Романчука. В склад депутації увійдуть деякі посли соймові і з ради державної, представитель наших товариств і репрезентанти всіх верств руского народу.
З Черновець пишуть: В день уродин Є. Вел. цїсаря давав презідент краю барон Кравс о 5-ій годинї з полудня почетний обід, на котрий запрошені були зверхности всїх властей. З Русинів були запрошені: презес карного суду сов. Исидор Винницкій і гр. кат. крилошанин о. К. Костецкій.
Цїсар має приїхати до Львова о один день вчаснїйше, як перше було заповіджено. Причиною тої зміни в подорожи єсть відкликанє цїсарских маневрів.
Анальфабети в европейских арміях. Мимо шкіл народних і примусу шкільного число анальфабетів в европейских арміях ще дуже велике. І так між 1000 рекрутами в Австрії було в 1890 роцї 236 анальфабетів, в Угорщинї 340. Найгірше стоїть під тим взглядом Сербія з 793 анальфабетами на 1000 рекрутів. Противно Швеція, де лиш 3 анальфабетів випадає на 1000 рекрутів, дає доказ, що може добра система наукова в школах народних. Що число анальфабетів не зависить від числа шкіл доказує Франція, що в 1889 роцї мала найбільше народних шкіл в Европі, а однако виказала в згаданім роцї 95 анальфабетів на 1000 вояків. По Швеції наступає Данія з пересїчним числом 54 анальфабетів на 1000 рекрутів, відтак Нїмеччина з 6 і Швайцарія з 11. В Россії числять 708 анальфабетів на 1000 рекрутів в Италії 420, а в Бельґії 159.
Зміна ґарнізонів. На постійний побут до Львова прибуде 30 баталіон стрільцїв з Бродів. На єго місце пійде до Бродів один баталіон 80 полку зі Львова. Полк 95-тий, що тепер стоїть у Львові, стояти буде в Станиславові і Коломиї, а станиславівскій 58-ий полк перенесений до Перемишля. Полк 24-тий прийде на місце 95-ого полку з Коломиї до Львова.
Станиславівска рада повітова ухвалила закупити 7 бочок карболового квасу для роздачі між убоге населенє повіта, щоби перевести десінфекцію станиславівского повіта. Крім того має роздати ся також 300 зр. в тій самій цїли. Будова шпиталя холєричного в Станиславові буде сего тиждня скінчена. Барак сей будує ся на міскім ґрунтї за кладовищем, помістить з 20 недужих і буде коштувати около 1200 зр.
Рада міста Черновець вибрала на довірочнім засїданю делєґатів до Львова, котрі мають повитати цїсаря именем столицї Буковини. До делєґації увійшли: президент міста, чотирох і радних і — яко представителї народностей — Нїмець д-р Рот та секретар ради суду краєвого Румун Морарію. Представителя народности рускої не вибрано, так як би в Чернівцях не було зовсїм Русинів.
Огнї. До львівских часописей доносять зі Стрия, що в суботу дня 20 н. ст. серпня згоріло на тамошнім передмістю "Лани" кільканацять домів міщаньских. З погорільцїв був лише один убезпечений. — Дня 21 н. ст. серпня перед полуднем згоріло 15 господарств з всїми плодами в Куницї, повіта жовківского. Причина огня незвістна.
Д-р Евсевій Чернавскій совітник надвірний і професор фільософії на львівскім університетї перейшов на пенсію. При тій нагодї надїлив єго цїсар хрестом Леопольда.
Всї полки, сконцентровані у Львові, як також і резервісти покликані до вправ, вертають нинї, в наслїдок відкликаня маневрів, перші до своїх ґарнізонів в резервати домів.
Утопив ся оногди вечером в ставку на т. з. Штілєрівцї у Львові лякерник Винкентій Киш, жонатий, отець четверо дїтей. Мимо того, що ставок огороджений і уміщено там таблицю з остереженєм, що купати ся в нїм не вільно, влїз Киш до води, але заки відплив кілька кроків від берега, почав потапати. Переходячій по-при ставок коваль, Иван Игнашевскій, скочив до води і по кількох мінутах добув Киша, маючого в устах клубок ростин водних а ноги як би звязані тими ростинами. Відратувати Киша вже не можна було.
"Чудотворний" лїкар. Від мая с. р. поселив ся в Закшувку за Вислою під Краковом, "чудотворний" лїкар Леонард Мидляховскій, 76-лїтний старик, уроджений в Мостисках. Довшій час слїдила єго поліція, аж вкінци, зібравши досить даних увязнила єго оногди в хвили, коли Мидляховскій удїляв ради службі зелїзничій. Мидляховскій признав ся, що лїчив людей різним зілєм і иншими средствами. Штуки тої мав научити ся з книжки, полишеної єму вітцем, але книжка ся — як казав для него така дорога, що сховав і не показав би єї нїкому за нїякі гроші. При ревізії забрано у Мидляховского різні слоїки і лїкарске зїлє. На рецептах підписував ся відворотно зіставленим своїм именем і назвищем, з додатком: "совітник здоровля". Мидляховскій служив при войску яко вахмайстер, а познїйше був респіцієнтом сторожі скарбової. Волочив ся давнїйше по Львові, а певно що і по краю вандрував з своїми лїками.
В рускій чотиро-клясовій женьскій школї вправ у Львові має бути вже з концем вакацій отворена І-ша кляса. На посаду учительки був — як звістно — розпаоаний конкурс. Як довідуємось, подало ся чи мало учительок-Русинок з дуже добрими кваліфікаціями. Длятого дивно виглядає ширена в польских кругах учительских поголоска, що сю посаду дістане Полька, а не Русинка, бо то посада лучша, а на лучші посади виглядують ся звичайно учителї і учительки народности польскої. Ми не хочемо в то вірити і думаємо, що сю посаду обійме одна з Русинок, котрої матїрним язиком єсть рускій, отже докладно орудує тим язиком, — а не якась Полька, що руского училась може лиш на тілько, аби перелїзти при испитї, як то нераз буває. Особливо-ж для першої кляси, в котрій мають дати ся початки руского язика яко викладового, конче потрібно учительки добре знаючої той язик, а такою може бути очевидно лиш Русинка. 