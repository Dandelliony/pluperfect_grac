Рада міста Стрия. — Недобір краєвого Фонду шкільного. — Дрібні вісти.

Рада міста Стрия, уконституовавшись, зібралась д. 28 н. ст. лютого на перше засїданє, скликане заступником бурмистра, і більшістію голосів ухвалила візвати бурмистра д-ра Фрухтмана, щоби зараз обняв своє урядованє. Ухвала ся запала з причини листу від д-ра Фрухтмана, в котрім він заявляє, що за-для болю голови не може урядувати, а урядованє передає заступникови бурмистра. Рада узнала, що д-р Фрухтман зовсїм не хорий, урядувати може, а "почетного бурмистра" місто не потребує...
Недобір краєвого Фонду шкільного емеритального на рік 1888 виносив 57.000 зр., а краєва рада шкільна ухвалила покрити той недобір из продажи вальорів того Фонду.
Дрібні вісти. В Станиславові помер Тадей Стоклосиньскій, адюнкт судовий, в 35 році житя. — В Кошицях відобрав собі житє презес комнати адвокатскої, замотавшися в криминальний процес. — Образ Семирадского Фріне закуплено в Петербурзї за 50.000 рублїв. — Іосиф Домбровскій, родом з Буківска, одержав в Кракові степень доктора медицини. — Поборця ряшівского уряду податкового Володислава Погорецкого по 40-лїтній службі перенесено в стан супочинку. — Знаменитий скрипак Іосиф Іоахим обходив оногди в Берлинї 50-лїтний ювилей; министер Ґослер вручив єму від цісаря золотий медаль, а почитателї єго таланту зложили для него 100.000 марок. — У Відни помер фельдмаршаллейтенант Іосиф Турнав. — "Gazeta Przemyska" почала виходити замість раз два рази в тиждень, в середу і суботу. — Маршалок краєвий гр Тарновскій вернув до Львова. — На ловах в Букові нїмецкій цісар Вильгельм пострїлив місцевого реставратора.  