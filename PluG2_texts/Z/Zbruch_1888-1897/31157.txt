Дефравдація 70.000 зр. — "Библіотека для молодїжи".

Дефравдація 70.000 зр. Дня 31 н. ст. грудня відбулись вибори комитатових урядників в Пряшеві і між иншим вибрано комитатовим касієром Н. Над замість дотеперїшного касієра Жигмонда Битта. Коли на другій день зійшлись урядники, щоби віддати касу в заряд нового касієра, не явився Битто, а дома у него пересвідченося, що вже від суботи нема єго в Пряшеві. Сейчас виломили касу і побачили вже на першій погляд, що в касї хибує цінних паперів на 14.500 зр. і готових грошей 36.000 зр. Почали слїдити близше і тогдї виявилося, що Битто був в послїдне минувшої суботи в касї разом з контролором і тогдї мусїв він неспостережно украсти пакети з тими грішми. Коли перечислено докладнїйше касові рахунки, то показалося, що взагалї хибує над 70.000 зр. На першого сїчня не можна було комитатовим урядникам виплатити платнї, бо хибувало готових грошей. Министерство, повідомлене о дефравдації, наказало строге слїдство, тому відбуваються ревизії по домах всїх урядників. Вечером в суботу продав Битто в пряшівскій конторї виміни всї здефравдовані цінні папери. Розписано телеграфично гончі листи до всїх портових міст і головнїйших міст европейских. На щастє не забрав з каси Битто з собою решти цінних паперів, вартости пів миліона зр.
"Библіотека для молодїжи" книжечка ІІ містить: Молитва (стих). — Як убиралися в стародавній Українї Руси. — Невольничка, оповіданє Марка Вовчка. — Бесїди про наші землї. — Любов матерня (з илюстрацією). — Дещо з физики: звук. — Хома, байка. — Стрїча з вовком. — Товариство "Руска Бесїда в Чернівцях", ул. Петровича ч. 4., кінчить V-тий річник свого вельми цінного видавництва "Библіотеки для молодїжи". В VI-тім річнику заповідає видавництво поміщати в книжочках "Библіотеки" розвідки з исторії Руси, землеписи і исторії природи, а для забави будуть поміщені твори наших звістних писателїв, україньских і галицких. Предплата "Библіотеки для молодїжи" на цілий річник, с. є. 12 книжочок, з почтовою пересилкою лиш 1 зр. 