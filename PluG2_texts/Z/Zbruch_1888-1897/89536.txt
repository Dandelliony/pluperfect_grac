◦ ◦ ◦ ◦ ◦ ◦ ◦ ◦ ◦ ◦

Проба зелїзницї елєктричної у Львові відбула ся вчера вечером і випала цїлком вдоволяючо. — Львівска зелїзниця елєктрична, вибудована фірмою Сіменс і Гальске, єсть системи американьского инжинєра Спраґа, о горішнім веденю току. Довжина цїлого шляху виносить 5.650 метрів. Току, потрібного до руху, достачає центральна стація, поставлена коло ставу Пелчиньского. В фабрицї уставлені два рурові кітли. Вода кирнична, непридатна до кітлів, чистить ся насамперед в устроєній до сего стації. В будинку машиновім поміщені дві парові машини, кожда о силї 250 коней. Обі получені бозпосередно з машинами "дінамо" системи Сіменс і Гальске. Ток, якій там витворює ся, о напруженю 500 Вольт, ведений осібними проводами до кождої з пятьох секцій зелїзницї. Ваґонів має зелїзниця доси 16; всї виготовлені в фабрицї Сіменса і Гальского. Ваґони порушають ся в той спосіб, що ток, якій переходить дротами, розтягненими по-над ваґонами, дістає ся при помочи зелїзного патика на ваґонї до машини "дінамо", уміщеної в возї і обертає єї, а з-відси переносить ся рух посредством ланьцухів на колеса. Кождий ваґон, освічений пятьма лямпами елєктричними. Найбільша скорість поїздів виносить 15 кільометрів на годину. — Цїна їзди з двірця зелїзничого на площу вистави буде виносити І. клясою 16 кр., II. клясою 12 кр. Стація коло Віденьскої каварнї буде становити середну точку, з-відки в одну і другу сторону буде оплачувати ся половину наведеної належитости. Шлях з двірця зелїзничого до парку Стрийского буде відданий до публичного ужитку 29 н. ст. мая, а дальше продовженє до площі вистави дня 5 н. ст. червня. Шлях до кладовища Личаківского буде викінчений в серпни с. р.   Руско-народний театр перед виїздом на представленя підчас вистави у Львові, дасть почавши від 6 червня с. р., в сали театральній товариства имени Монюшка в Станиславові кільканацять представлень переважно нових штук — драм, комедій і опереток. Руска публика Станиславова і околицї буде мати нагоду видїти старанно на виставу підготовлені і вибрані штуки і не занехає з тої нагоди як найбільше користати. Представитель руского театру в часї перебуваня свого в Станиславові дістав від місцевих кружків интеліґенції рускої заяву, що она з всею готовостію буде театр наш підпирати.   ОО. Василіяне держать місію в парохії Виноград деканата тисьменицкого від 20 до 24 мая. В місії тій беруть участь оо. Ломницкій, Кулик і Скоробогатий. Видїл краєвий призначив з запомоги, призволеної соймом на місії Василіян у всхідній Галичинї, для епархії станиславівскої 750 зр.   Холєра. Дня 19 і 20 н. ст. мая занедужали в Скалї 2 особи, в Бурдяківцях 1 особа а в Борщеві 6 осіб; померли в Борщеві 2 особи, а в Бурдяківцях виздоровіли 2 особи.   Санкцію цїсарску одержав проєкт закона сойму галицкого, дозваляючій видїлови повітовому в Залїщиках затягнути в имени повіту 25.000 зр. позички. Ся позичка має бути ужита на збільшенє фонда для будови зелїзниць льокальних у всхідній Галичинї.   Процес о дефравдацію відбув ся дня 16 н. ст. мая перед судом присяжних в Станиславові против Станислава Москви, адюнкта зелїзничого і начальника стації в Монастирисках, обжалованого о дефравдацію суми 5140 зр. 82 кр. Судьї присяжні увільняли обжалованого від вини, однако прокуратор внїс жалобу неважности.   Краківска поліція увязнила якогось чоловіка, підозріного о убійство шинкаря Коркеса у Львові на Хорущинї перед 13 лїтами. Мнимого убійника відослано до Львова.   Помершій ґр. Ив. Тарновскій подїлив свій маєток в той спосіб, що Дзиків призначив для сина Здислава, а Кіньске з фільварками і фабриками, положене в Конґресівцї, для другого сина Юлія. Перед трема тижднями, отже ще перед смертію вітця, ґр. Юлій Тарновскій приймив підданьство россійске.   Каденція судьїв присяжних у Львові розпічне ся дня 28 н. ст. мая. Доси визначено кільканацять розправ, переважно в справах підпаленя, крадежи, убійства і дефравдації. Між иншими буде розбирати ся справа дефравдації Констант. Кіяньского, урядника видїлу краєвого в віддїлї сільнім. Початок розправи назначено на день 14 н. ст. червня.   Огнї. В Хоронові дня 10 с. м. згоріли 4 загороди селяньскі вартости 2840 зр. Частина була обезпечена. — В Петликівцях дня 10 с. м. згоріло 6 загород, вартости 2.200 зр. — В Лановичах знищив огонь дня 11 с. м. 16 загород (34 будинків), вартости 7500 зр., в більшій части обезпечених. Мабуть хтось підложив огонь. — В Миколаєві дня 10 с. м. згоріли три обезпечені будинки вартости 2200 зр. — В Товмачику згорів млин жидівскій, вартости 30.000 зр. — В Білокерници згоріло кілька будинків вартости 2000 зр. — В Бетлинї в Ярославщинї дня 8 с. м. наробив огонь шкоди на звиж 5000 зр. — Дня 15 н. ст. мая погорів в Бібрцї дім тамошного секретаря громадского Чемериньского разом з будинками господарскими. Огонь був підложений.   Дрібні вісти. Дня 19 н. ст. мая перевів архикнязь Леопольд Сальватор, яко командант 24 полку піхоти инспекцію залоги войскової в Коломиї. — У Львові померла дня 21 н. ст. мая Юстина Слонецка, властителька більшої посїлости.   Дѣло   