◦ ◦ ◦ ◦ ◦ ◦ ◦ ◦ ◦ ◦

Народне окружне віче скликують до Коломиї на день 2. н. ст. лютого с. р. пп. д-р Северин Данилович і Иларій Гарасимович.
Професорами видїлу богословского в університетї львівскім именовані: кс. Евстахій Скроховскій до исторії церковної, д-р Іосиф Комарницкій до студії біблійної нового завіта і кс. Іос. Більчевскій, сотрудник костела св. Петра в Кракові, надзвичайним професором до спеціяльної доґматики.
Всч. о. Василь Чернецкій з Сїльця белского доносить нам в справі орґанізації дяківскої в епархії перемискій: "Всесвітлий Ординаріят перемискій приняв рішенєм з дня 12 сїчня 1891 ч. 5365 протектората над маючим завязати ся "Товариством взаїмної помочи дяків церковних греко-кат. епархії перемискої", удїливщи заразом наміреному дїлу архієрейске благословенє. Відповідно до §.3. б) статутів дяківских, затверджених Вис. міністерством, именував Всесвітлий Ординаріят підписаного предсїдателем, а Впр. о. К. Селецкого, пароха з Жужеля, заступником предсїдателя в переходовім видїлї основательного комітету. Дїятельність того видїлу буде продовжатись до часу, заким не скличуть ся загальні збори дяківскі в Перемишли. Позаяк до введеня в житє епархіяльного дяківского товариства не слїдно вже нїякої перепони як зі сторони духовної так і світскої власти, тому передано статути печатні, і они розішлють ся опісля по епархії в цїли придбаня товариству звичайних та спомагаючих членів. Для покритя вступних видатків, рішено удатись о ласкаву матеріяльну поміч до знаменитших, з щедроти і милосердія звістних осіб, а кожда найменша лепта буде вдячно принята і в своїм часї подана до прилюдної відомости. О тім увідомляю епархіяльних дяків церковних. З переходового дяківского видїлу, В. Чернецкій.
Добрий способ заробкованя. З Дрогобицкого пишуть до Dziennik-a Pol.: Добрий спосіб заробкованя, чи новий, — не знаю, але певно рідко практикований, винайшов собі і переводить від кількох лїт управитель одного з найбільших дібр повіту дрогобицкого. Для поясненя справи треба подати, що сей двір має понад три тисячі морґів лугів положених переважно над Днїстром, котрі що року винаймає морґами найбільше околичним селянам, з обовязком заплати умовленої цїни около 1 падолиста. Звістний нам всїм звичай наших селян не додержувати умовленого речинця. Ото з сеї обставини користає управитель тих дібр, щоби придбати для своєї особи якійсь дохід. Коли кілька днїв мине по умовленім речинци, вносить він від разу по 800, кажу виразно, по вісїмсот жалоб баґателярних до тамошного суду повітового. Кілько се причинить доходу, варто обчислити. Розуміє ся, що сам тих жалоб не пише, бо се був би захід непотрібний, а натомість доставляє писарям судовим потрібних блянкетів, а писарі по 6 кр. від одної жалоби виповняють блянкети. Цїлий кошт отже на такі жалоби винесе: два стемплї по 12 кр., 6 кр. за написанє жалоби і 1 кр. за блянкет — що при 800 жалобах винесе разом 248 зр. При розправі баґателярній признає єму суд титулом коштів по 80 кр. від жалоби , а всї кошти призначені на 800 жалоб виносять 640 зр. Порівнавши з видатком показує ся чистий зиск в квотї 392 зр., квота, вправдї не сотки, але все таки не до відкиненя, коли приходить без працї і труду. Коли додати до того ще і се, що часто подаєсь до суду і таких, котрі свою належитість прислали почтою ще перед умовленим речинцем та будуть певні, що нїчо им не стане ся, коли не стануть на термінї, а в наслїдок того западає вирок заочний і признанє коштів, то мусимо сказати, що на такій визиск уже і так збіднїлого нашого селяньства може рішити ся тілько чоловік, котрий не має анї найменшого почутя гуманности, а факт сей варт того, щоби дістав ся до загальної відомости. 