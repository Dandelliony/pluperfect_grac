◦ ◦ ◦ ◦ ◦ ◦ ◦ ◦ ◦ ◦

Посвященє нового льокалю львівскої "3opі" в Народнім Домі при ул. Краківскій ч. 17 в партері відбуде ся в недїлю дня 19 н. ст. падолиста о годинї 12-ій в полудне, на котре видїл товариства запрошує Вп. Членів почетних і дїйстних. — Вечером того самого дня о 9-ій годинї відбудуть ся в "Зори" вечерницї в честь Маркіяна Шашкевича з відчитом. Вступ лише за оказанєм запрошеня, бо льокаль за малий. — В нинїшнім представленю театральному, яке відбуде ся в користь фонду будови дому для "Зорі" візьмуть участь пп. Концевич і Ольговий та взагалї цїлий співучій персонал нашого театру.   Дирекція товариства обезпечень "Днїстер" у Львові оповіщує: В місяци жовтни прибуло в Товаристві взаїмних обезпечень "Днїстер" 2.241 поліс нових на обезпечену суму 1,214.810 зр. в. з. Разом з попередними видав "Днїстер" до кінця жовтня 1893 поліс 12.846 на обезпечену суму 8,504.770 зр. в. а. Шкід до кінця жовтня 1893 зголошених було всїх, разом з попередними 70, з котрих залагоджено і виплачено до кінця того місяця 60, ліквідація прочих 10-х шкід укінчена вже в падолистї. Всї шкоди до того часу виносять тілько 17% від чистої премії позисканої в тім періодї адміністраційнім.   Нова часопись політична буде виходити в Стрию два рази в місяць почавши від 1-го сїчня 1894 року. Мабуть се буде орґан "Підгірскої Ради".   Напад селян на учителя. 3і Снятина доносять до польских часописей, що дня 15 н. ст. падолиста в полудне напало около 40 селян в Лоточку на мешканє учителя Рикала. Селяне виважили двері, повикидали всї річи і обставу на улицю та поломили і понищили, що було під рукою. Учитель з матерію утїкли на під перед напастниками. Порядок привернув жандарм, котрий случайно явив ся в селї підчас того нападу і арештував двох провідників з між напастників.   Підводи для войска. Щоби забезпечити підводи для войска як для осіб так і для тягарів в окрузї 11 корпуса (львівского) на рік 1894 відбуде ся дня 21 н. ст. падолиста о 10-ій годинї з рана розправа при помочи оферт, в войскових провіянтових маґазинах в Станиславові, Тернополи і Чернівцях, а також в войскових стаційних командах в Бродах, Боянах, Чорткові, Коломиї, Монастирисках, Мостах великих, Рогатинї, Новій Жучцї, Товмачи, Теребовли, Золочеві, Радівцях і Сучаві. Близших вістей і подробиць можна дізнати ся в бюрах згаданих войскових маґазинів, взглядно стаційних команд.   Непорядки в зарядї громади Бялої. В наслїдок відкритя великих непорядків в рахунках міского заведеня консумаційного для безрог в містї Бялій, рішив видїл краєвий зарядити ліквідацію того заведеня. Також рішив видїл краєвий за-для наведених і многих инших непорядків зарядити дисциплінарне слїдство против бурмістра міста Бялої, д-ра Ивана Рознера. Делєґований до переведеня слїдства дисциплінарного совітник видїлу краєвого, Михальчевскій, виїхав до Бялої.   Убійство. В понедїлок вечером убито на гостинци між Синівцями горішними і долїшними на Буковинї стражника скарбового, молодого чоловіка, прибувшого недавно з Чехії. Заходить підозрінє, що убійства допустили ся місцеві селяне, котрі в тих сторонах ведуть пачкарство на великі розміри. Одного з підозріних о убійство арештовано.   З жалю за судженою. В Бродку на Буковинї мало бути недавно вінчанє 24-лїтного паробка Теодора Халатинюка з сїльскою красавицею, молодою дївчиною Катериною Скоїнюк. На два днї перед самим вінчанєм занедужала Катерина і померла. Молодий жених попав в таку розпуку, що рішив себе позбавити житя і повісив ся.   В процесї Ивана Гулика, війта обжалованого о дефравдацію на шкоду громади і мешканцїв Волї добростаньскої в повітї городецкім, запав вчера засуд. Гулика засуджено на три місяцї вязницї. Писаря громадскога Синоса увільнено.   Дѣло 