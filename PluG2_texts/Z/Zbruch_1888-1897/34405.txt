Закон громадскій для більших міст. — Стрейк польских артистів львівскаго театру.

Закон громадскій для більших міст.
З днем 10 падолиста 1889 р. став правосильним новий закон громадскій для більших міст як: Бяла, Бохня, Броди, Бережани, Бучач, Вадовицї, Віличка, Горлицї, Городок, Дрогобич, Жовків, Золочів, Коломия, Коросно, Подґуж, Перемишль, Ряшів, Самбір, Сянік, Новий Санч, Снятин, Сокаль, Станіславів, Стрий, Тернопіль, Теребовля, Тарнів, Ярослав, Ясло, Яворів.
Після §.28. того закона мають бути в кождім з повисших міст установлені бодай отсі посади: секретар, рахмайстер, касієр, лїкар, будівничій і инспектор поліції. Після §.51. мають именовані урядники мати приписану кваліфікацію. Видїл краєвий в порозуміню з намістництвом має означити, які кваліфікації суть потрібні для кождої катеґорії посад, увзглядняючи заразом різницю потреб і відносин більших міст від менших і полишаючи відповідний час переходовий.
Видїл краєвий виконуючи сю постанову, ухвалив отже установити кваліфікацію для функціонерів повисших міст і подїлив всї міста на дві ґрупи, увзглядняючи більші і менші громади міскі.
До першої ґрупи належать: Бала, Бохня, Дрогобич, Коломия, Подґуже, Перемишль, Ряшів, Самбір, Станіславів, Стрий, Нов. Санч, Тернопіль і Тарнів. Всї прочі міста належать до другої ґрупи.
Для міст, що належать до першої ґрупи, установив видїл краєвий слїдуючі кваліфікації урядників: для секретаря всї три правничі испити державні; для рахмайстра і касієра 6 кляс ґімназіяльних або реальних; для будівничого патент авторизованого будівничого. — Для міст, що належать до другої катеґорії: для секретаря скінчену ґімназію або школу реальну і испит, зложений перед маючою установити ся спеціяльною комісією; для касієра і рахмайстра 6 кляс ґімназіяльних або реальних і испит з рахунковости державної; для лїкаря дипльом диктора всїх наук лїкарских; для будівничого патент авторизованого будівничого.
Час переходовий в обох ґрупах міст назначено: для секретарів 3 роки, для урядників рахункових і касових 2 роки; для лїкарів і будівничих 1 рік. Постанови кваліфікаційні будуть ще предложені намістництву, щоби і оно висказало о них свою гадку. Стрейк польских артистів львівскаго театру. На вчера заповіла дирекція львівского театру виставу комедії Książę pan, а нараз перед початком представленя появились на афішах червоні картки з повідомленєм, що "з причин від дирекції независимих" представленє відкликане. Причиною того був стрейк артистів. Зі заявлень поміщених в львівских дневниках зі сторони директора і співредактора Dziennik-а Pol. п. Мечислава Шмітта та артистів представляєсь цїла справа ось як: 3 днем 1 мая с. р. кінчать ся контракти службові поодиноких артистів, а дирекція театру розіслала вчера артистам пропозиції до заключеня нових контрактів, обнижаючи их платню сталу о 25 до 30 процент, і даючи им тридневий речинець до підписаня тих контрактів під загрозою утрати місця. Артисти і артистки, побачивши таке несподїване і несправедливе поступованє директора п. Шмітта, котрого підпомагали всїми силами по перенятю ним дирекції від п. Баронча, рішили одноголосно, що зривають цїлком з теперішною дирекцією а цїлу справу віддають до рішеня кураторії фондації ґр. Скарбка і видїлу краєвого. Відпоручниками своїми для евентуальних договорів і для чиненя якихсь кроків вибрали артисти пп. 3боїньского, Скальского і Квіциньского. В часї стрейку, щоби не дармувати і зарабляти на удержанє, буде устроювати п. Фішер маючій концесію на сценічні представленя у Львові, представленя при співучасти артистів в приватних салях на спільний рахунок артистів. Треба згадати, що п. Шмітт, переймаючи дирекцію театру, умів приреченями наклонити артистів, щоби они не переймали заряду театру у власні руки, а тепер коли вже міцнїйше станув на ногах, зараз зачав переводити свої давно обдумані пляни. 