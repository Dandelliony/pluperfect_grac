◦ ◦ ◦ ◦ ◦ ◦ ◦ ◦ ◦ ◦

Вечерок музикально-деклямаційний в память ХХХ-их роковин смерти Тараса Шевченка відбуде ся дня 22 н. ст. марта с. р. в Камінцї струмиловій. Вечерок відбуде ся в сали ради повітової. Члени "Львівского Бояна" візьмуть участь в тім вечерку. Хто би з околицї не одержав запросин, зволить се оголошенє уважати за запрошенє — Комітет.
Ревізії. Дня 12 марта відбулась ревізія поліційна у п. Вол. Впискаля, правника в Кракові. — В Тарнові заряджено ревізію у ученика VIII кл. ґімназіяльної Бохеньского.
З Тисова в Болехівскім пишуть нам: За старанєм о. Іосифа Грабовеньского, дано минувшого року украсити місцеву церков. О. Грабовеньскій причинив ся до сего щедрим датком і за се складає єму комітет церковний щире руске "спаси Біг!"
Недобрі віщуни. Під днем 17 н. ст. марта пишуть нам з Перемишлянщини: "Нинї мали ми рідке зявище. Около 5-ої години по полудни надійшла від заходу невеличка хмарка, а пристанувши на хвильку над селами Кореличі, Дусанів, Бачів і Янчин розрослась скоро в велику хмару, в котрій почало страшно гудїти, а дальше блискати і греміти, ба й громи били з такою силою, як серед горячого лїта. Рівночасно пустилась страшна злива, а сильна буря погнала тою чорною хмарою в сторону північно-всхідну. Люде дуже переражені тим зявищем і приповідають, що мартові громи не на добро віщують". — З Букачовець пишуть до Przegląd-у під тою самою датою: Нинї мали ми тут незвичайне зявище. День був погодний і теплий, в полудне навіть значно припікало сонце. Около 4-тої години з полудня почали насувати ся від заходу хмари, невдовзї дались чути громи і блискавицї, о год. ¾ на 5 померк виднокруг, а з посеред хмар, блискавиць і битя громів почав падати густий град без дощу, великости лїскового оріха; падаючи через чверть години, покрив землю, прозябаючу траву і озимину на півтора цаля.
Переступлений обсяг дїланя. Рада міска в Кракові вибрала з по-між себе комісію, котра мала уложити проґраму святкованя 100-лїтних роковин конституції 3 мая, а д-рови Розенблятови поручила бути відпоручником на зіїздї у Львові для уложеня спільної проґрами святкованя. Намістництво львівске знесло обі ті ухвали, мотивуючи се тим, що рада міска переступила обсяг свого дїланя. Така сама судьба зі сторони намістництва стрітила анальоґічні ухвали львівскої ради міскої в справі святкованя роковин. Як бачимо, всякі змаганя Поляків надати святкованю якійсь публичний характер, за-для участи в нїм репрезентації міст і поодиноких товариств, стрічають рішучій опір зі сторони правительства. — Цїкаве ще, які приймуть дотичні сфери ухвалу ц. к. галицкого товариства господарского, запавшу одноголосно оногди на загальних зборах, що товариство возьме участь ві святкованю торжества.
Zasnoubenia ohlasky u Rusinü v Haliсі. Під таким заголовком подав ческій писатель Франтішек Ржегорж в чч. 10 — 14 часописи "Zlata Praha" с. р. етноґрафічний матеріял, зібраний ним в різних сторонах галицкої Руси про обряди й звичаї передвесїльні именно під час заручин і заповідей у галицко-руского люду. Автор описує різні поведїнки при "обзоринах" чи "ладї", де переговорюють ся родичі обоїх "молодих" про віно. Така злагода робить ся часто на письмі і автор подає два образцї такої передслюбної злагоди (одна з Ясеницї сільної, другій з Волкова). Наступає потім опис "словин" як до місцевостей і подрібно зображений обряд весїльний. Для наміченя дослюбних відносин між молодими похіснував ся п. Ржегорж по більшій части обичаєвою картиною Катерини Довбенчуківної, поміщеною в альманасї жіночім "Перший Вінок". Крім того перечислює автор дарунки, що их приносить народ для "ксьондза" та пана ("поклін"); згадує про протокол у священика, про питанє "молодих" катехізму. Кінчить ся статья описом одягу "молодої" в якім ходить по заручинах. Статья переплїтана для поясненя описів народними піснями, по більшій части перекладеними на ческу мову. — Д. Ор. 