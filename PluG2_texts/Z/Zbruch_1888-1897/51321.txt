◦ ◦ ◦ ◦ ◦ ◦ ◦ ◦ ◦ ◦

Право загального голосованя для жінок. У Відни відбудуть ся дня 11 с. м. загальні збори жінок, на котрих жінки мають ухвалити резолюцію, жадаючу права голосованя для жінок.
Львівскі злодїї на великодні богослуженя загостили до церкви Успеньскої і коли вірні заняті були світлостію дня, они "маніпулювали". Тож і результат их побуту в церкві був такій, що десь щезло як дим з захристії 5 капелюхів, переважно нових, що поскладали собі там були ученики ґімназіяльні, щоби послугувати при богослуженях і так само "щезла" одній пани з кишенї мошонка з грішми...
Нову церкву будуть будувати з твердого матеріялу в Малехові під Львовом, а кошти будови мають виносити до 12.000 зр. Закладини і посвященє угольного каменя мали відбутись вчера, при нагодї деканального соборчика у місцевого священика. Видатки поносить громада і львівскій маґістрат яко патрон.
Полотняна покрива на вежу Айфеля. До Ярославля, міста в Россії, осередка россійскої фабрикації полотна приїхало недавно двох панів, котрі видавали себе за ґенеральних комісіонерів з Парижа і познакомили ся тут зі всїми важнїйшими фабрикантами полотна. Між тими винайшли собі одного старшого вже хоч не наймудрійшого фабриканта, котрому "в тайнї перед конкурентами", предложили "добрий" интерес. Показавши єму всякі папери і лєґітимації, замовили у него именем міста Парижа полотняну покриву на вежу Айфела (300 метрів високу). Фабрикант згодив ся, попідписував контракти, виплатив комісіонерам 1500 рублїв "лапового", а взявши від них поручаючі письма, поїхав до Парижа. Сими днями вернув він щось дуже лихій з Парижа; очевидно, там висміяли ярославского фабриканта.
Хрестини доньки архикнязя Леопольда Сальватора і архикнягинї Блянки відбула ся нинї в латиньскій катедрі о 11 год. з-рана. На хрестини ті прибули з Відня архикнязь Кароль Сальватор з женою Марією Иммакулятою Клементиною, з сином архикн. Альбрехтом і донькою архик. Каролиною, архикнязь Франц Сальватор і Марія-Валерія, отець архикн. Блянки князь Мадриту і инші. В кільканацяти повозах їхали ті гостї улицею Коперника через майдан Маріяцкій до катедри. Багато цїкавих Львовян утворили по обох боках улицї шпалір, витали архикнязїв і архикнягинї капелюхами та подивляли дорогі строї пань і ґенералів в ґальових уніформах. Обряд хресту тревав пів години.
Виділ черновецкого товариства драматичного рішив розширити дїяльність товариства, перетворюючи єго в товариство для плеканя рускої пісни, музики і драматичної штуки та товариского житя. Небавом буде скликаний головний збір для зміни статуту в тім напрямі.
Нову читальню відкрили дня 5 мая в селї Олешові, товмацкого повіту, при участи місцевих і сусїдних селян-патріотів під проводом місцевих священиків. Читальня основана старанєм тамошного пароха о. I. Крижановского за иніціятивою самих селян, котрі бачивши конечність просвіти, пійшли слїдами сусїдної читальнї в Буківнї, де вже від року єсть читальня, основана заходами місцевого учителя. Читальня в Олешові рішила заснувати рівночасно громадску крамницю і шпихлїр. Щасть Боже!
Дрібні вісти. Дня 12-го мая н. ст. відбуде ся вінчанє Ивана Филиповича, укінченого богослова за п. Павлиною Ясеницкою донькою о. Антонія Ясеницкого пароха в Болехівцях, перестанок зелїзничний в місци коло Дрогобича. 