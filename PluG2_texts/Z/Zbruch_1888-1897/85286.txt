Двацять і п’ять лїт товариства "Просвіта".

У Львові, дня 8 н. ст. грудня 1893.   Сегодня минає двацять і пять лїт, як в роцї 1868-ім дня 8 н. ст. грудня відбули ся перші конститууючі збори славного нинї на всю Русь-Україну — товариства "Просвіта" у Львові.   Тогдїшна наша молодїж академічна — при помочи де-що старших патріотів, а головно д-ра Корнила Сушкевича, Наталя Вахнянина і Олександра Борковского — довершала дїла епохального в исторії розвою галицко-руского народу.   Заснованєм товариства "Просвіта" — для освічуваня люду руского і то в дусї народнім — тогдїшна молодїж наша поставила дїло просвіти народної на єдино властиву, реальну основу — то й не диво, що товариство здобувало собі з кождим роком що-раз більше довірія серед интеліґенції рускої і серед люду та поваги у своїх і чужих, доки не дійшло по двацять і пятьох лїтах до нинїшної своєї слави на всю Русь-Україну.   Исторію дїяльности і розвою товариства "Просвіта" за тих двацять і пять лїт будемо ми мати нагоду подати небавом після памятної книжочки ювілейної, яку видїл товариства видасть сего місяця. Нинї-ж в 25-лїтний ювілейний день основаня товариства зазначимо лише в найголовнїйших чертах, що:   "Просвіта", перше товариство для освіченя мас народу руского, сотками тисяч своїх книжочок популярних за двацять і пять лїт, славно потрудилось для постановленої молодими патріотами-основателями задачі — "виховати люд свічнїйшій, народности своєї свідомий, не тілько кровью але й духом з интеліґентною верствою рускою злучений, в котрім народність руска узискає підпору, яка не лише всї напори ворогів переможе, але й нову будучність, красшу долю для цїлого руского народу колись роздобуде".   "Просвіта" — кромі повисшої найбільшої своєї заслуги — положила немалу заслугу і для розвою шкільництва руского, взявши на себе видавництво перших учебників руских для шкіл — в дусї народнім і поклавши тим основу на пізнїйше.   "Просвіта" через довгі роки була єдиним товариством народовцїв руских а й до нинї єсть найповажнїйшим серед усїх наших товариств, — она бувала і буває до нинї покровителькою многих других товариств наших як у Львові так і по цїлім краю.   "Просвіта", розвиваючи ся поступінно що-раз красше й ширше і осягнувши значні вже успіхи в напрямі просвіти народу, — розширила перед кількома роками обєм своєї дїяльности — побіч просвіти також на піднесенє добробиту руского народу — і в тім другім напрямі ставить нині перші кроки відповідною орґанізацією по краю.   В день 25-лїтного ювілею "Просвіти" годї нам знайти красшого желаня для сего много заслуженого товариства над желанє, щоби пощастило ся єму стілько придбати собі заслуги для руского народу дїяльностію для тої нової своєї задачі — піддвигненя добробиту руского народу, скілько вже доси придбало собі успішною дїяльностію в напрямі просвіти народу.   Того певно бажають єму разом з нами також тисячі єго членів — і кличуть нинї з щирої груди грімко:   Дорога наша "Просвіта" най живе, росте і процвітає для добра і на славу руского народу!   Дѣло 