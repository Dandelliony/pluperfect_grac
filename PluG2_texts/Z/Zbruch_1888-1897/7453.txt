З Станиславова 

З Станиславова пишуть нам : Дня 11 н. ст. мая ставав перед судом присяжних Василь Клибусь з Бабча, обжалований о убійство одного паробка з того самого села. Яко робітникь на ропищах в Старуни, заробляв Василь на стілько, що міг сяк-так з дня на день животїти. Коли одного разу, по цїлоденній праци в глубокімть нафтовім шахтї в голодї і холодї, вернув до дому, та перекусивши, що Бог дав, влїз в пічь, щоби огрїтись та переспатися, учув нараз в хатї великій стукіт і гамір. Перед ним стояли три бабчаньскі парібки, витягли єго за волосье на хату і стали домагатись, щоби пійшов купити им горївки. Василь пійшов, купив і погостив своїх непрошених гостей; та й влїз знов у пічь. „Ба !“ — кажуть гостї, — не пійдешь спати, ми хочемо гуляти, заграй но нам дрібненької !“ Василь мусїв послухати, добув сопівку і грав а паробки танцювали, підохочені сивухою. Набавившись, пійшли два з них до дому, а Василь запхався знов у пічь. Але третій не відійшов, лишь почав Василя на ново тягнути за волосье, щоби вилїз из печи і з ним танцював. Теперь не стало вже Василеви терпцю, просив, грозив, кричав, нїчого не помагало. Вкінци трунув єго від себе, — той упав на одвірок, а відбившись з одвірка, присїв цїлим тягарм на лаві, опустив руки, голова его повисла і в хатї зробилося тихо. Василь вхопив ще за кочергу і потягнув нею по голові свого гостя, почїм всунувся знов у пічь і заснув. По хвили учув лише, що той-же переважився і звалився на землю. В хатї стало знов тихо, як в гробі. Доперва рано, коли прибудився, пізнав, що зробив. Паробок ще харчїв якійсь час, а потім умер. Все то оповів Василь при розправі серед плачу і дрожаня. Суд засудив єго з огляду на всї ті обставини лишь на 8 місяцїв вязницї. Сумний образ ! 