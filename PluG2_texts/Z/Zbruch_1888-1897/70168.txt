Знаймо всему міру!

У нас все буває не так, як у людей: коли не робить ся нїчого, то вже крайно нїчого; колиж возьмуть ся що робити, то знов без кінця і міри. Так оно дїє ся і тепер, коли з обави перед холєрою заводять ся всїлякі порядки санітарні. Розуміємо то дуже добре, що для загального добра мусить і не оден поодинокій чоловік потерпіти, мусить принести жертву для загалу. Алеж знов годї, щоби ті жертви були такі, що руйнували би бит чоловіка або оскорбляли єго в чуствах людскости. В таких випадках, як теперішний не досить єсть поступати енерґічно, але при тім і розважно та по людски, щоби в виду грозячої небезпечности не викликувати ще нетактовним і нерозважним поступованєм загального знеохоченя, ба що більше якогось опору або й розяреня, а відтак і шкоди, котра би в дальших наслїдках могла так само статись небезпечною і шкідливою, як то зло, котрому стараємо ся заздалегід зарадити.
До сих кілька слів спонукали нас жалї і наріканя, які дійшли до нас з кількох сторін краю, а именно з повітів Львівского, мостиского і з Поділя, на невідповідне поступованє тих, котрих обовязком єсть допильнувати заряджень санітарних по селах. Всї ті жалї виходять на одно; селяне кажуть: Та най вже і холєра прийде; то для нас все одно, бо чи так, чи сяк, прийдесь загибати. Головні жалї підносять ся против того, що в многих селах заказують поїти худобу в ставах і ріках, та що в самі жнива наказують вивозити гній в поле, хоч господарі готові закопувати єго в землю, або присипати грубою верствою землї. То вивоженє гною на поле найбільші лякає господарів, бо не лиш, що они заняті вивоженєм не можуть вхопити завчасу збіжа з поля, але ще й тратять гній, бо не можуть єго нїяк переорати. На Поділю, де чорна земля, тверда тепер як скала, о ораню нема й бесїди а вивезений гній зісох на поли на порох і вітер єго тепер розносить світами. Не знаємо, як на то глядить комісія санітарна, але по нашій думцї присипуванє гною грубою верствою землї, може чи і не лїпшій мало би хосен, як вивоженє єго в поле, а господарі не потребовали би лякати ся на рік неурожаю.
Так само заказують по селах прати білє в ставах і ріках, мочити коноплї, хоч би в копанках, положених далеко за селом і т. д. А при тім ще й як обходять ся з людьми! З Тишковець в Городенщинї н. пр. доносять нам, що там якійсь сторож безпечности заставши жінку, що прала визолене білє на ставі, не лиш скинув то білє з лавки у воду, але ще й жінку друлив в став, на щастє в тім місци не глубокій. В многих селах, де коноплї становлять одну из найголовнїйших галузей господарства і промислу домашного, або не позваляють их мочити, як вже сказано, хоч би в копанках поза селом, або під загрозою великих кар наказано повитягати на пів перемоклі з води. Найбільше однакож жалують ся всї на то поступованє, яке практикує ся при заводженю порядків санітарних. Ми то знаємо, що наш селянин не дуже скорий до заводженя якогось нового ладу у себе; але він знов і не такій, щоби не послухав, коли промовить ся єму до розуму і серця і коли вкажесь єму на єго власне добро. Тому ще раз звертаємо увагу на то, що тактовне поступованє тих, що мають допильнувати порядків санітарних по селах, єсть у нас в нинїшну пору ще більше потрібне, як коли небудь.
При тім насуваєсь нам ще одна гадка. Звістно загально і то учить давний досвід і досвід на теперішній холєрі за границею, що пошесть та вибухає як раз найскорше і найсильнїйше по таких осередках, як міста і місточка, а значно слабше по селах. Коли де потреба у нас великої енерґії, то як раз по наших містах і місточках; тут би навіть не завадило й трохи драконьскої строгости. А тимчасом що тут дїє ся? Де слїдно ті порядки санітарні? Не перечимо, що може в неоднім містї або місточку дещо зроблено; але ми беремо примір зі Львова; перейдїм ся заулками по нашій столици — чи знайдемо тут таку чистоту, якої тепер потреба?
A що дїє ся тепер в нашій столици, то певно в далеко більшій мірі дїє ся по других наших містах. Ми не можемо собі навіть представити, як могли би виглядати такі міста як н. пр. Коломия, Бучач і другі без историчної в них нехарности. Тут би то треба взяти ся з цїлою енерґією і, як кажемо, навіть з драконьскою строгостію до заводженя санітарних порядків, бо колиб що не дай Боже, мала би й до нас занестись та страшна пошесть, то річ певна, що она вибухне в тих найлюбійших їй гнїздах всякої зарази, як по селах вже з своєї природи здоровійших. 