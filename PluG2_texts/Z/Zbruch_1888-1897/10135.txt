Берлин – Петербург – Париж – Лондон – Білград 


Берлин Власноручним письмом до кн. Бисмарка подякував цїсарь за докази сочувства по причинї смерти цїсаря Фридриха з многих сторін і каже, що буде старатися так, як і єго предки о скрїпленє мирної працї для розвою і добра краю. — Перед відкритєм парляменту именував цїсарь вел. кн. Баденьского ген.-полковником в ранзї польного маршалка. — Румуньскому министрови дїл заграничних, Карпови, надав цїсарь ордер червоного орла І. кляси.
Берлин Після „Nat. Ztg.“ відбудеся з'їзд цїсаря Вильгельма з царем имовірно межи 10 а 15 липня. Місце стрїчи і дорога, котрою буде їхав цїсарь Вильгельм, ще неозначені.
Петербург 30. червня. Царь надав ген. Папе ордерь св. Андрея і Александра Невского, а ад'ютантови єго Айленбургови ордер св. Анни II. кляси з брилянтами.
Париж В сенатї интерпелював радикальний сенатор Марку в справі перенесеня урядника судового, котрий казав арештувати бурмистра міста Каркасон за обманьство при виборах, а відтак не хотїв відсидїти кари. Сенат висказав свій жаль по причинї перенесеня сего урядника і перейшов відтак над интерпеляцією до порядку дневного. По причинї голосованя над сею справою в сенатї, рїшився министер судівництва податися до димисії.
Лондон Палата лордів затвердила проєкт правительства в справі краєвої оборони.
Білград Надзвичайний посол нїмецкій нотификував королеви вступленє на престол цїсаря Вильгельма і висказав в имени цїсаря глубокі чувства вдячности, які цїсаря нїмецкого сполучають від многих лїт з королем сербским. Король відповів, що єго тїшать ті заявленя взаїмної дружби.
Зальцбург Є. Вел. цїсарь вертаючи зь Ґастайну приїде до Зальцбурга на виставу историчну.
Відень Єсть вже певною рїчею, що незадовго наступить з'їзд цїсаря Вильгельма II з цїсарем Франц Іосифом. Нїмецкій цїсарь відвідає однакож скорше царя Александра III.
ПарижВибори в департаментї Шарант випали зовсїм в некористь булянжистів, котрих кандидат. Дерулед одержав лиш 11.691 голосів. Вибрано кандидата консервативного, Жилиберта, 37.514 голосами ; опортинист Кельє одержав 26.934 голосів. В департаментї Льоар прийде до тїснїйшого вибору.
Берлин Президент италійского кабинету , Криспи, вислав телеграму до италійского амбасадора в Берлинї, в котрій каже, що правительство италійске єсть вельми вдоволене заявленєм цїсаря о дружбі з Италією і що то вдоволенє подїляє також і нарід италійскій. На то відповів гр. Герберт Бисмарк, що Нїмеччина єсть горда з того, що може публично заявити, що жиє в дружбі з Италією. Тїшить єго то, що Италія зрозуміла цїсаря. 