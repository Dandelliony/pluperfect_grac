Краєвий буджет шкільний на 1893 р.

Комісія буджетова залагодила на оногдашнім засїданю прелімінар краєвого фонду шкільного на 1893 р. На засїданю комісії був також віцепрезидент краєвої Ради шкільної, др Бобжиньскій, котрий давав комісії потрібні поясненя.
Краєва Рада шкільна і Видїл краєвий прелімінували видатки в сумі 1,548.647 зр., доходи в сумі 198.748 зр., а з того виходить недобір до покритя з фондів краєвих в сумі 1,349.899 зр.
В справозданю комісії сказано, що о скілько в першій і другой половинї сего десятилїтя причиною постійного підвисшуваня видатків, було головно закладанє нових шкіл, з котрих велике число позіставало на папери з причини браку будинку і учителя, о стілько причиною збільшуваня ся видатків в послїдних роках єсть робота орґанізаційна, яку переводить краєва Рада шкільна практично і енерґічно.
Полїпшенє долї учителїв шкіл народних, а також підвисшенє стіпендій для кандидатів стану учительского, хоч введене в житє аж сего року, не позістало без впливу на число молодежи, що віддає ся званю учительскому: — по лїтних вакаціях зголосило ся значно більше число учеників до запису в семінаріях учительских, єсть отже надїя, що незадовго число учителїв відповість в більшій мірі постійному зростови фреквенції.
В виконаню закона з 1889 р., предкладає краєва Рада шкільна, щоби край причинив ся до ремунерації за науку реліґії в сумі вісїм разів більшій, як видано три роки тому назад на ту цїль, а видаток той відповідаючій висказаній Соймом воли і вийшовшій из справедливого оцїнюваня реліґії за головну підставу вихованя, єсть — після думки комісії — не лиш доказом, то Сойм шанує працю духовеньства і цїнить єї, але також при гармонїйнім співдїланю краєвої Ради шкільної і ординаріятів епіскопских, вплине без сумнїву на правильне веденє науки реліґії.
Дальше піднесено в справозданю, що в почутю, що далеко більше від скількости шкіл єсть их якість мірою вартости шкільництва, що отже там, де нема до того здорового будинку, або де учитель не відповідає задачі, заложенє школи єсть ще передчасне, старає ся краєва Рада шкільна надолужити повільне отвиранє нових шкіл через доповнюванє і улїпшуванє истнуючих шкіл, а именно через скріпленє надзору і енерґічне єго виконуванє, через зниженє цїн книжок шкільних а передовсїм через неутомиму працю на поли педаґоґічнім, розвиваючи духа иніціятіви а однак здержуючись від реформ занадто наглих і до морального ґрунту краю нашого непримінимих. Праця та — на погляд комісії — причинить ся без сумнїву до постепенного усуваня на жаль досить численних, в справозданях комісії і розправах соймових a навіт справозданю краєвої Ради шкільної підношених уємних сторін нашого шкільництва. Доказом тої працї єсть маюча війти в житє в 1893 р. зміна плянів наукових в школах народних, котра так само, як значне число ново виготовлених книжок шкільних, опираючих ся на припорученім комісією відріжненю школи сїльскої від міскої і индівідуалізовано, причинить ся без сумнїву до практичного напряму в шкільництві. Виразом того єсть дальше заведенє четвертого року науки в кількох семінаріях учительских, головно в цїли переведеня зменшеної проґрами з розширеною проґрамою науки господарства сїльского.
В справозданю піднесено дальше, що орґанізаційна праця викликаня полїпшенєм долї учителїв, а именно зміна шкіл філіяльних на етатові, новий подїл учителїв і висшій вимір их пенсій суть вже на укінченю і в послїдних днях вересня війдуть в житє.
Комісія буджетова приняла в цїлости прелімінар краєвого фонду шкільного на 1893 р., підвисшила лиш рубрику видатків на дари з ласки о 615 зр., через що недобір збільшив ся о 1,301.815 зр. Крім того ухвалила комісія, щоби Сойм завізвав правительство:
а) о підвисшенє субвенції державної на стипендії для кандидатів на учителїв шкіл народних; — б) щоби краєва Рада шкільна доглядала точно того, щоби ученики і ученицї семінарій учительских, що побирають стяпендії, не лиш зобовязували ся по укінченю семінарії приймати посади в публичних школах народних, але их дїйстно приймали. 