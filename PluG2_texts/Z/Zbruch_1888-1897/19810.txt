Память Тараса Шевченка. — Одноразова наука у школах женьских. 

Память Тараса Шевченка обходять в роковини єго смерти скрізь по містах України — очевидно неявно, бо того там не вільно. Шевченкове свято обходили вчера Українці в Катеринодарї на Кубани і вчера вислали телеграму, адресовану на имя Ив. Белея редактора "Дѣла", в котрій при нагодї того всенародного свята шлють свій привіт братам Галичанам, котрі — як сказано в телеграмі, — "прилюдно" святкують роковини Тараса. Сегодня рано одержали ми тую телеграму і містимо єї в дотичній рубриці. Телеграма говорить сама про себе — ми-ж від себе бажаємо сердечним нашим братам Чорноморцям і в загалї Українцям, щоб і они змогли як найскорше святкувати память Тараса — прилюдно!
Окружна рада шкільна міска у Львові заводить у всїх женьских школах в своїм окрузї одноразову науку шкільну. Таке зарядженє заведено наразї лише на пробу в сїм році шкільнім. На години кінцеві визначено наукові предмети, що не вимагають більше напруженя умислового, а то науку калиграфії, співу, рисунків і ручних робіт жїночих. Між другою, третою і четвертою годиною буде відпочинку 10 минут, а між четвертою і пятою 15 минут. Окружна рада шкільна просить всїх интересованих, щоби подавали свої спостереженя по введеню в житє сеї зміни в женьских школах.  