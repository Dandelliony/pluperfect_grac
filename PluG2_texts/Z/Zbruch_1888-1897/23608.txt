Як виглядала Галичина в 1780 р.? — Кілько заробляють денно в Рудецкім?

Як виглядала Галичина в 1780 р.? В королївствах Галичини і Володимирії було в 1780 р. міст 261, місточок 67, сел 6429, домів 508.326. Родин було: христіяньских 517.382, жидівских 36.362, в загалї 553.744. Осіб було: христіян 2,627.817, именно мужчин: священиків 7,609, шляхтичів 29,911, урядників і Honoratiores 17,135, не-горожан (Unburgerliche) 1.119, горожан або міщан 105,414, селян 94.888, халупників, огородників і инших 446.703, урльопників 3.725, спосібних до инших потреб державних 67.586, дїтей від 1—12 лїт віку 437.461, хлопців від 13—17 року віку 112.522. Женщин було 1,303.444. — Родин жидівских було: жонатих мужчин 37.258, нежонатих і вдівців 38.790, женщин 75.354, в загалї жидів 151.302. — Число всїх жителїв обох королївств виносило 2,797.119 лиць. Межи христіянами було жонатих 552.238, нежонатих і вдівців 771,835. — Чужинців було 8.599.— В 1780 р. уродилось христіян мужчин 91.765, женщин 79.163; жидів уродилось мужчин 4.163, женщин 3.509, в загалї дїтей 178.600. — Умерло христіян мужчин 47.454, женжин 43.255, жидів мужчин 1.939, жидів женщин 1.610, в загалї 94.258. Уродилось прото о 84.342 більше як умерло. — Законних подружій було: христіяньских 69.06, жидівских 833. — Католицких костелів було 1066, церквей 2.955, божниць жидівских 244, монастирїв мужеских 188, женьских 28; попівств 2.410. Священиків було (парохи і капеляни разом) 4.292, черців 2.722, черниць 678. — Коней було 286.965, волів 305.016. Перукарів і цукорників було по 7, малярїв 113, кухарїв 318. Дати ті виняті з Бишинґа.
Кілько заробляють денно в Рудецкім? Переїзджаючи через село Вощанці, пов. рудецкого, прийшли менї на гадку слова Шевченка:
Аж страх погано
У тім хорошому селї:
Чорнїйше чорної землї
Блукають люде.
Повсихали сади зелені
Повалились і буряном поросли.
Люде неначе понїміли.
А чому? — На се послужить відповідею моя розмова з одним господарем, котра досадно малює економичні відносини Вощанець. "У нас господарї мають по 2, 3, 4 морги грунту. З чого тут жити? Худоби нема на чім вдержати. Є у нас кусник пасовиска, але і о то мабуть прийде нам з паном правоватися. Пан у нас Августинович; великій богач; збіже по три роки стоїть в стиртах. Заробок на паньскім ось якій: Тепер на веснї засадженє бульби, за грабанє пирійки, за полотьбу, або при "маршинї" дає денно без нїчого 8 кр., а і з того часом урве де-що за то, що пізно вийшлося на роботу і т. п. Cївачови за цілоденне двиганє мішків і ходженє по ріли 15 кр. Косар дістає 20 кр.; за громадженє сїна, ношенє і ставлянє в копиці 10 кр ; жнець бере 15 кр. В зимі за роботу при "маршинї" по 4—5 кр. Та коби то хоть з роботи сходити в часї! А то в жнива приходиться перебути на поли і до півночи, а опісля вже і спати на лану, щоби на роботу не опізнитися. З зарібку нема за що купити нї топки соли, вже не казати о податку — а ту і безроги не доплачують. Того року зїла мишня всю озимину, здалось-би переорати, а ту нема чим засїяти. Ой біда, біда!" — Вислухавши тоє, подумаєш, як порадити лиху, та не найдеш поради. — Иван.  