Розвязанє ради міста Городенки. — Льотерія при розправах ради державної.

Розвязанє ради міста Городенки.
Ц. к. намістництво — взявши під розвагу внесенє видїлу краєвого о потребі розвязаня ради міста Городенки з причини викритих там непорядків — видало слїдуюче ореченє:
Громада Городенка від довгих лїт остає в відносинах анормальних. Уряд начальника громади — з причини різних публичних і приватних занять начальника (бар. Ромашкана) — веде заступник начальника Петро Зибчин. Той же допускає ся надужить і тяжких переступлень службових, а цїлий уряд громадскій і рада громадска суть на скрізь здеморалізовані і представляють образ нездарства і занедбаня.
Результат переведеного доходженя на місци ствердив, що в зарядї громади Городенки панують: непорядок, розлад, недбальство і надужитя. А хоч непорядки ті і надужитя суть ноторичні і будять загальну соблазнь, то все-таки рада громадска занедбала свій обовязок надзору чинностей начальника і уряду громадского, і не зробила анї одного кроку, щоби завести порядок; ба стверджено навіть, що рада громадска нїколи не шконтрувала каси громадскої. Громадска каса позичкова з 27.000 оборотового капіталу доведена до крайного упадку. З причини, що радні і их свояки порозбирали межи себе капітали і не хотїли сплачувати анї капіталів анї процентів, мусїв городеньскій видїл повітовий відобрати громадї заряд каси. Так само мусїв видїл повітовий стягати гроші за продані ґрунти громадскі. Премію асекураційну за спалений базар громадскій в квотї 1800 зр., належачу до основного майна громади, обернула рада на текучі видатки.
Ті факти і богато инчих вказують, що Петро Зибчин допустив ся тяжких провин службових, а теперішна рада громадска не вміє вести надзору, не потрафить завести ладу і порядку і не зможе належно урядувати. Длятого намістник скидає Петра Зибчина з уряду заступника начальника громади в Городенцї і узнає его нездібним до повненя уряду члена зверхности громадскої через три роки, а раду громадску розвязує. Для тимчасового веденя справ громадских буде установлений окремий заряд, а поки-що поручив намістник повненє обовязків начальника громади комісареви повітовому Генрикови Сїткевичеви. Льотерія при розправах ради державної.
Двацять шестий раз промовляв посол д-р Розер, сей неутомимий поборник льотерії, в радї державній при титулї "льотерія" і як звичайно поставив резолюцію, щоби знести малу чисельну льотерію. З промови єго, повної дотепу і иронії, подаємо кілька уступів: "Мушу заявити мій жаль, що п. міністер фінансів не єсть присутний при розправах над сею гарною, великолїпною і шляхотною институцією державною. Я мушу з того заключати, що вже починають самі встидати ся тої институції. (Веселість.) Кождий нарід має свою гру: Англичанин свого віста, Француз пікета, Испанець льомбра, Италіянець таррока, Россіянин наші-ваші (Веселість), щасливий Австрієць свою льотерію (Велика веселість). Найдурнїйшою зі всїх, але також і найбільше негодною єсть без сумнїву льотерія, бо зачинає ся єї грати яко обманений, а кін чить ся яко обманщик. І таку гру піддержує держава, що хоче бути державою закона. Ту гру назначили пагубною всї економісти, навіть давнїйшій професор економії в краківскім університетї, Дунаєвскій, — не знаю, чи той самий, що сидить на фотели міністерскім — (Голоси: Той самий!) котру знесли всї держави — піддержують ще лиш Австрія і Италія. Гамільтон каже, що кождий посол повинен бути приличним, але коли говорить ся о институції шкідній для людности, то може бути простаком. (Веселість.) Римскій цїсар Веспазіян, коли говорено єму, що доходи єго пливуть з поганих жерел, тим боронив ся, що понюхавши гріш казав: Non olet. І оно справдї так. Бо кілько разів я держав ті наші доходи з нечистих жерел під носом п. міністра, а п. міністер мусить мати добрий ніс, бо нїколи не занюхав неприємної вони на тих грошех. (Веселість.) Найпоганїйшою плямою в исторії австро-угорскій льотерії єсть драма льотерійна короля тернового Фаркаша і єго помічників урядників льотерійних. Від року 1883 до р. 1889 виграв він на льотерії 655.000 зр. Єсли би таких Фаркашів було більше, то льотерія не довго могла би удержатись. Але щоби виграти на льотерії, треба знати відповідні нумери, і се знав Фаркаш, а до-при се він умів так робити, щоби вигривав терна. Говорять, що Фаркаш мав часто добрі сни і знав покористуватись ними. Снили єму ся: Ліхтенштайн, Ґавч, Дунаєвскій. Що значить такій сон? Я студіював льотерію і знаю добре сонник австрійскій. Ліхтенштайн значить: клерикально-федералістична проґрама шкільна, також відворот, також фіяско, і єсли не ошибаю ся, число 44. Міністер Ґавч означає фабрикацію новель шкільних, а се число 50. Міністер Дунаєвскій значить підвисшенє податкову дорожню нафти і кави, а се число 88. На ті нумери ставляв Фаркаш і видвигав тому поручаю их також п. міністрови. Австрія від многих лїт сталась державою, кат ексохен, льотерійною. (Правда!) Єсли Австрія хоче затягнути позичку, то затягає позичку льотерійну; хоче Австрія зробити щось добродїйного, то уживає до того пристрасти люду до гри і устроює льотерію добродїйну; хоче піднести годівлю коней, видає льоси Kincsem; хоче будувати доми Божі, видає Dombaulose; на заосмотренє вдовиць і сиріт устроює льотерію; ба навіть коли має ся в радї державній означити порядок бесїдників, то також уживаєсь тягненя льотерійного. (Величезний сміх.) Від р. 1867. від коли я членом ради державної, програно на льотерію 550 міліонів зр. по тих печерах гри, званих ц. к. льотерійними колєктурами." Бесїдник розказує про всїлякі роди гри льотерійної і ставить резолюцію на знесенє льотерії. Резолюцію відослано до комісії буджетової а титул "льотерія" принято. 