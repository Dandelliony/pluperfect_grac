В справі руского суфрагана в Перемишли. — Наука, штука і литература.

В справі руского суфрагана в Перемишли пише нинїшний "Dziennik Polski": "Довідуємося з жерела годного віри, що справа установленя греко-кат. суфраганії в Перемишли уже в послїдних днях у Відні остаточно порїшена. Правительство згодилося на жаданє столиці апостольскої, щоби іменувати греко-кат. суфрагана для Перемишля, а заразом наступило також порозумінє що-до дотації нової суфраганії: правительство приняло на себе обовязок платити з религійного Фонду новому суфраганови пенсію річну, а решту додасть ординаріят перемискій з доходів своїх дібр. Установленє суфраганії лежало від давна в інтенціях перемиского єпископа Преосв. о. Іоана Сатурна Ступницкого (??? — Ред.) що зневолений віком відчував від давна потребу помочи в душпастирстві. Дїлячися з публикою сею вістею, пересланою нам зі сфер добре поінформованих, висказуємо надїю, що від тепер і віддалені парохії розлогої дієцезії перемискої будуть мати нагоду частїйше оглядати свого пастиря.
Наш віденьскій дописуватель завіряє нас, що вже і відповідну личність усмотрено на то достоїньство, а именно одного из крилошан, в силї віку, повного енергії, рівно добре записаного в сферах правительственних, як і в кругах ватиканьских." — На скілько вість подана "Dziennik-ом Polsk-им" єсть правдивою, покаже близька будучність. Ми недавно доносили, також на основі інформації з поважного жерела, що суфраганом в Перемишли мав-би стати крил. Величко зі Львова, і рівночасно зазначили, що по сторонї о. Величка станула-би вся симпатія Русинів. Нас при тім информовано, що сам Преосв. еп. Ступницкій мав остаточно згодитись на приданє єму суфрадана, а і менно Величка, але з Перемишля зараз одержали ми письмо, також з кругів, котрі можуть бути добре поінформовані, що Преосв. еп. Іоан нїколи сам не згоджався на придаванє єму суфрагана, бо чуєся здоровим і сам єсть в силї повнити всї свої архієрейскі обовязки. Однакож в нинїшних часах все можливе: можуть придати суфрагана епископови і против єго волї, а в Перемишли тим більше, що в компетентних сферах сельске духовеньство епархії перемискої представлено за "москвофильске", переняте тенденціями противними австрійскій державі і римскому престолови — і до того певно відноситься висказ Dziennik-a Polsk-ого: "...висказуємо надїю, що від тепер і віддалені парохії розлогої дієцезії перемискої будуть мати нагоду частїйше оглядати свого пастиря..." Будь що будь, "хтось" дуже стараєся і в Римі і у Відни о суфрагана для Перемишля. Головна рїч: кого вибрали-б на суфрагана? О тім ходять різні вісти. Кандидатів називають кількох... Кажуть, що і на недавнім зїздї всїх трех владик в Перемишли була та справа порушена.
Наука, штука і литература. Образ з рускої історії намалював маляр Н. В. Неврев. Образ той представляє принятє послів папи Інокентія III. князем галицким Романом Мстиславичем в троновій сали в Галичи. Єсть то подїя исторична: Инокентій III. стараючись приєднати могучого князя для католицкої віри вислав до него послів з королївскою короною і з візванєм, щоби він в случаю потреби прибігав до помочи Петрового меча. Почувши ті слова скочив гордий князь з трону і витягнувши меч закликав до послів: "Чи такій петрів меч у пани? Глядїть, я ношу свій коло себе а меча папи не потребую!"— почім посли відійшли з нічим. Маляр зобразив хвилю, коли Роман Мстиславич витягнувши меч викликує повисші слова. Постать князя велична-импонуюча, з лиця б’є гордість і відвага оправдана подїями, які записала про него исторія (Роман Мстиславич княжив з початком XIII. віку). Вкруг престола угруповані бояре, а на їх лицях пробиваєсь і зачудованє і вдоволенє; другу часть образу займає папска депутація, складаюча-ся з самих католицких достойників духовних з лицями суворими, насупленими бровами і устами складаючими-ся немов до анатеми. Образ яко цілість має високу артистичну вартість. Гарну копію єго подав ческій Svetozor в числї 35 з р. 1888. 