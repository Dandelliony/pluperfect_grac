Справи краєві.

(Испити кваліфікаційні функціонарів 30 більших міст в Галичинї).
Відповідно до постанов устави громадскої для 30 міст, видав Видїл краєвий в р. 1891 в порозуміню з ц. к. Намістництвом приписи, які відносять ся до квалїфікації всїх функціонарів 30 мість. В уставі зазначено, що всї ті секретарі, що не покінчили прав і не зложили трех державних испитів, мусять піддати ся кваліфікаційному испитови а дальше, що такій испит мусять складати також ті кандидати на инспекторів міскої поліції, що не мають испиту на команданта постерунку жандармерії. Саме тепер видав Видїл краєвий в порозуміню з намістництвом близші постанови щодо тих кваліфікаційних испитів. Приписи ті будуть небавом оголошені в дневнику краєвих законів. Тут наводимо лише важнїйші з них.
При испитї на посаду секретаря, має кандидат доказати знанє законів краєвих, розпоряджень і приписів адміністраційних, які відносять ся до круга дїланя власного і громади, а в особенности тих, що дотикають міст.
При испитї на посаду инспектора поліції має кандидат доказати докладне знанє законів і розпоряджень, які відносять ся до виконуваня обовязків міскоії поліції.
Прошеня о допущенє до испиту належить вносити до Видїлу краєвого. Кандидат на секретаря має долучати до поданя: а) метрику уродженя, б) свідоцтво зрілости, в) свідоцтво що найменше однорічної концептової практики в віддїлї адміністраційнім при однім з урядів державних або автономічних, г) свідоцтво поведеня; кандидат на посаду инспектора окрім метрики уродженя і свідоцтва моральности, повинен виказатись, чим дотепер займав ся і які школи укінчив.
При письменнім испитї доручить ся кандидатови потрібні закони і розпорядженя. Предметом задачі буде уложенє реляції до висшої власти, або виданє ореченя або розвязанє питань з кількох галузей адміністрації.
Испит устний буде мати на цїли вислїдженє знаня кандидата щодо уряджень публичних, законів і розпоряджень. Комісія испитуюча повинна заразом переконатись, чи і в якій степени має кандидат ясне понятє о річи, дар осуду, бистрість і практичну вправу.
Роботи письменні враз з протоколом испитованя будуть віддані радї Видїлу краєвого, котра орече, чи кандидат зложив испит з відзначаючим, дуже добрим, або добрим поступом. На случай лихого результату орече Видїл краєвий, чи і в якім речинци може бути кандидат допущений до поновного испиту. Три рази до испиту приступати не можна.
Испитуюча комісія буде складатись з трох членів, а именно, члена Видїлу краєвого яко предсїдателя і двох комісарів, з котрих одного визначить ц. к. Намістництво, другого Видїл краєвий. 