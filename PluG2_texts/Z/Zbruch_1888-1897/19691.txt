До відомости пана намістника. —  На загальних зборах тов. "Академичне Братство". — Декляматор збожеволів. — З Скалатщини пишуть нам.

До відомости пана намістника подають всї львівскі часописи, — очевидно з винятком урядової, — що учителї народні котрі добирають місячну плату в бобрецкім урядї податковім, зголосившись дня 1 н. ст. марта по пенсію до Бібрки, пенсії не дістали і з нїчим мусїли відїздити домів. В урядї податковім сказано їм, що ц. к. краєва рада шкільна не виасиґновала ще грошей на пенсію, хотяй окружна рада шкільна ще 20-го лютого вислала асигнацію до Львова! Цікава рїч, чи д. 1 н. ст. марта не дістали пенсії також члени краєвої ради шкільної?
На загальних зборах тов. "Академичне Братство", що відбулись вчера на университетї, відказався п. Кирило Трильовскій від дальшого проводу в товаристві яко голова, а збори вибрали на єго місце п. Казимира Тиховского, правника III року, дотеперїшного заступника голови. Заступника голови не вибрано, тому мабуть ще раз відбудуться загальні збори.
Польскій декляматор Станислав Конопка збожеволів і віддано єго на Кульпарків. Нещасливий по цілих днях деклямує перед варіятами. Память, видко не опустила єго, бо виголошує цілі поеми і драми.
З Скалатщини пишуть нам: Страшні замети снїгові дались особливо в знаки нашій Скалатщинї. Від пятниці позатамтого тиждня до четверга тамтого тиждня ми були зовсїм відорвані від світа — нїчо до нас не доходило. Доперва в четвер наспіли до Скалата письма і часописи з дат від пятниці до понедїлка включно.  