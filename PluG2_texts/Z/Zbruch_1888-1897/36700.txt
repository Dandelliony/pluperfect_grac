◦ ◦ ◦ ◦ ◦ ◦ ◦ ◦ ◦ ◦

На осьмім засїданю краєвої ради здоровля, дня 6 н. ст. мая, переведено між иншим обширну дискусію над справою занечищаня рік в краю фабричними відпадками, але порішенє мериторичних знесень в сїй справі відложено до слїдуючого засїданя.
Торжество знесеня панщини святкувано в Стрілисках нових 3 мая величаво. Місцевий парох о. Т. Билиньскій відправив в місцевій церкві службу Божу при битком наповненій церкві громадянами з Стрілись нових і старих та з Кнїсела. По службі Божій вийшов похід до хреста памятного в супроводї процесій зі всїх трех церквей, де відспівано молебен за померших. По богослуженю вже до вечера нїхто не брав ся до роботи, але сходили ся разом і розмавляли о "свободї", кріплячи ся при тім надїєю, що хоть на тепер єще нарід добре не провидів по довгім пробуваню в темнотї, то вже помаленько прозирає і дасть Бог, що скоро цїлком провидить.
Розвязанє бурси. Товариство помочи наукової истнуюче від 18 лїт удержує від чотирох лїт т. зв. "бурсу учительску", в котрій сего року шкільного єсть 32 учеників середних шкіл поміщених. Дирекція бурси предложила зборам товариства, зі взгляду, що догляд над бурсаками єсть трудний і много бурсаків не заслугує своїм поведенєм на таке безплатне удержанє, та зі взгляду, що нема відповідного льокалю, — внесенє: з слїдуючим роком 1890/91 розвязати бурсу аж до вибудованя власного дому, а замість того давати запомоги ученикам. Маєтку має товариство 1.200 зр. Річні видатки на бурсу виносять 20.000 зр. Збори, на котрих явило ся 10 членів, приняли шести голосами внесенє дирекції і бурса перестане в сїм роцї истнувати.
Практика аптикарска. Wien. Ztg. оголошує розпорядженє міністерства справ внутрішних, після котрого можна принимати до практики аптикарскої лиш тих, котрі укінчили 6 кляс ґімназіяльних або реальних, а з тих послїдних єсли доказали знанє язика латиньского. Практика треває три а для матуристів два роки. По практицї має складатись испит і розпочинатись студії на університетї. Щоби обняти аптику потреба пятилїтної служби в аптицї в характері асистента по одержаню степеня маґістра фармації.
П. Лонгина Рожанковского, совітника суду окружного в Золочеві, звістного патріота руского, посла соймового — поминули в міністерстві при остатних именованях совітників апеляції, заименувавши замість него кількох молодших від него урядників (прокуратора Воронецкого з Самбора, сов. Коссовича з Буковини, сов. Зонеґа-Зоненфельса з Тернополя). Поминенє се так прикро діткнуло нашого посла п. Л. Рожанковского, що — як загально говорять у Львові — він постановив податись на пенсію і отворити канцелярію адвокатску. Судівництво в Галичинї стратить в п. Рожанковскім урядника незвичайно здібного, чистого характеру судейского, взагалї чоловіка без найменчого докору...
З руско-народного театру. В Сяноцї перебуде наш театр вже лиш кілька днїв. Послїдні представленя будуть: в четвер 22 н. ст. мая "Різдвяна ніч", опера Лисенка; в суботу 24 мая відновлена по кількох лїтах оперета "Підгіряне", слова Гушалевича, музика Вербицкого; в недїлю 25 мая "Павло Полуботок, гетьман України"; в понедїлок 26 мая оперета "Мікадо", а в четвер 29 н. ст. мая на послїдне представленє драма Старицкого "Не судилось". З Сянока переїде наш театр до Ясла, де вже в суботу 31 н. ст. мая дасть перше представленє. Сяніцка интеліґенція не залишить чейже численно, так як доси, являтись в театрї на тих послїдних представленях і додати театрови нашому моральної і матеріяльної помочи до сеї подорожи майже вже на окраїни галицкої Руси.
Дрібні вісти. Громада Поріче-грунт, пов. рудецкого, одержала від цїсаря 50 зр. на реставрацію церкви. — У Львові помер бар. Конст. Бруницкій, властитель Любіня, в 70 роцї житя. — Маршалок краєвий покликав заступника члена видїлу краєвого, п. Ґустава Ромера, щоби обняв урядуванє в краєвім видїлї (п. Ромер єсть заступником п. Пєтруского). — В Козлові помер тамошний лїкар, д-р Онуфрій Нестор Заклиньскій, полишаючи жену і двоє дїтей. — Кіньскі перегони зачнуть ся сего року у Львові 22 н. ст. червня вже на новім майданї для перегонів позад стрийского парку. — Кс. Юліян Аксентович, крилошанин вірменьскої капітули у Львові, піддав ся сими днями операції, при котрій відтяли єму ногу за-для ґанґрени. — В кирници в огородї реальности під ч. 67 при ул. Личаківскій найдено тїло 14-лїтної дївчини Викторії Козьол; догадують ся, що се случай самоубійства. 