◦ ◦ ◦ ◦ ◦ ◦ ◦ ◦ ◦ ◦

Повени. Кількадневі дощі і зливи наробили вже сего року богато шкоди в нашім краю. З усїх сторін доносять про повени. Як можна було передбачити упало жертвою сего нещастя в першім рядї наше Підгірє. Від Дрогобича по Коломию доносять про повени і спустошеня від води. Ріки Лімниця, Чечва, Сївка, в Калущинї, обі Бистрицї в Станиславівщинї повиливали. Богато місцевостей стоїть під водою, міжь иншими Солотвина, село Хотинь коло Калуша і майже всї прибережні місцевости над Лімницею. З Солотвини телєґрафують, що вода забирає там доми. В Сваричеві коло Рожнітова зірвала вода міст повітовий, в Рожнїтові міст правительственний. В Станиславові зірвала Золота Бистриця малий міст, а великому грозить зірванє. Дорога до Галича частію під водою. Такі самі вісти доходять і з-над Днїстра, а то з околиць Бурштина, де Днїстер починає виливати. Перед кількома днями навістив околицю Мартинова сильний хмаролом і наробив величезної шкоди. З Перегиньска сеї нещастної місцевости, навіщуваної кождого року повенями, нема доси вістей, бо комунікація перервана. Перервана також комунікація зелїзнича між Стриєм а Станиславовом, а перерва потреває як доносить дирекція зелїзниць яких 3 днї. З того видко, що шкоди зроблені повенями мусять бути дуже значні. Тимчасом дощ не перестає і навіть не заносить ся на зміну. Страшне нещастє з перед кількох років готово повторитись в ще більшій мірі. У Львові підскочили цїни артикулів поживи дуже значно. — З Войнилова пишуть нам: У нас страшна повінь, дощ не перестає. Перевозець Мединя і другі околичні села цїлком в водї. Всі паші позаливані, воли позганяні до міста сумно ревуть без паші. В Войнилові поля над рікою Сїнкою цїлком залиті. Надїя на сегорічні урожаї пропала, бо дощ паде уже три тижднї.   Стяганє памяткових монет по 2 зр. Як звістно, вибито на памятку срібного весїля нашої цїсарскої пари в 1879 р. срібні ґульдени такої величини і вартости як звичайні срібні штуки по 2 зр. Мимо того, що сі монети мають нумізматичну вартість зачисляють ся і они до звичайних срібних грошей і длятого в наслїдок закона з 24 марта 1893 мають бути стягнені. Длятого пригадуємо, що й сі монети будуть в цїсарских касах приймати ся при вплатї, або до виміни лише до дня 31 н. ст. липня 1893. По сїм часї стратять они вартість грошеву і перестануть курсувати.   Концерт "Лютнї", що відбув ся двічи в великій сали "Народного Дому" удав ся під кождим взглядом дуже гарно. Батута, як звичайно, була в руках діріґента п. Цетвиньского, а на естрадї явило ся чи не сотка співачок і співаків. Войскова музика 55 полку обняла акомпаніямент. Проґраму одного і другого концерту становила композиція М. Бруха до Шіллєрових слів "Пісня о дзвонї". Годї нам розбирати подрібно сю велитну композицію, раз і місце не потому, а друге се завело би нас дуже далеко. Скажемо лише коротко про само виконанє єї, особливо про сольові партії. Перше місце в мужеских солях мусимо признати п. Олексї Нижанковскому, котрий обняв найбільшу партію басову і віддав єї на причуд гарно. Дуже добре держали ся тенористи пп. Сак, Слявічек і Мазуркевич. В жіночих солях визначили ся пп. Тіцова, Тинецка, Соханевич, а п. Ганинчакова збирала густі оплески. Публики було богато і она нагородила діріґента "Лютнї" лавровим вінком.   Уряд почтовий в Золочеві доносить, що від 1 червня їзда особова між Бережанами а Золочевом змінена в той спосіб, що віз почтовий відходить о год. 12½ з Бережан до Золочева, а о год. 6.30 приходить до Золочева, тож подорожні, прибувші почтою з Бережан до Золочева мають полученє з поїздом поспішним, відходячим о год. 8 вечером з Золочева до Львова. Віз почтовий відвозить прибувших почтою з Бережан подорожних просто на дворець. Зі Львова приходить поїзд до Золочева о год. 2-ій в ночи, а о год. 5-тій рано відїздить почта особова до Бережан.   Банкротство автономії. В Цвижковицях, пов. грибівского, мали відбутись дня 2 с. м. доповняючі вибори до ради громадскої. До голосованя явилось лиш пять голосуючих, а що задля того не можна було навіть вибрати комісії виборчої, бурмістр відложив вибори.   Комітет для похорону мощів Ленартовича кінчить свої підготовленя, бо похорони мають відбутись вже 12 с. м. Д-р Асник виїхав до Фльоренції і буде проводити мощі до Кракова. Кольонія польска у Відни почтить дня 9 с. м. вечером мощі поета на двірци зелїзницї північної. Промовляти буде один з послів, а на домовинї зложить ся вінець з цвітів, які ростуть на горі Калєнберґу, з написею: Pamięci Teofila Lenartowicza stowarzyszenia polskie we Wiedniu. Рівнож буде зложений другій вінець від польскої дїтвори шкільної у Відни. — Варшавскій ґенерал-ґубернатор видав заказ, що нїхто з Царства польского не сміє брати участи в похоронах. Також і ґазети варшавскі не сміють містити справоздань про похорони.   Дрібні вісти. Намістник ґр. Бадені виїхав нинї рано кіньми до Жовкви, з-відки поїде зелїзницею до Журавицї. — Громадї Адами дарував намістник ґр. Бадені ґрунт під будову нового будинку шкільного і 5000 цегол на сю будову.   Дѣло   