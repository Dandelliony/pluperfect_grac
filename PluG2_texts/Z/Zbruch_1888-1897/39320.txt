Цїкаві розправи апеляційні в окружнім судї бережаньскім.

З Бережан.
Дня 9 н. ст. липня відбула ся в окружнім судї бережаньскім розправа апеляційна в звістній свого часу справі п. Охоцкого, обивателя з підгаєцкого повіту, против чотирох священиків руских і трех селян о оскорбу чести, а радше за те, що всї ті обжаловані підчас торічного вибору посла до сойму виступили в єго оборонї і не дали его селянам поштуркати за се, що наважив ся видерти одному виборцеви карту леґітімаційну. Розправа в Підгайцях скінчила ся так, що п. Охоцкій не явив ся в означеній годинї, а суд на підставі §.48. пр. кар. увільнив обжалованих, а обжалователя засудив на заплату коштів 50 зр. При опозиційній розправі суд окружний, помимо що після актів сконстатовано, що п. Охоцкій прийшов до розправи о 35 мінут пізнїйше, знїс вирок і казав другу розправу перевести, бо... "суд не повинен числити ся з мінутами", і коли п. Охоцкій прийшов о 35 мінут пізнїйше, треба було розправу перевести. Се засада нечувана, она противна законови і дотеперішній практицї. Видно, що буде можна більше таких справ виграти, що до тепер було не можливе.
Так само випали справи апеляційні Грубского і других з Рогатина, котрі в рогатиньскім судї були засуджені за зневагу руских виборцїв священиків підчас сегорічного вибору посла до ради державної. Их заступав нотар п. Вольскій. Грубскій виторгував два місяцї арешту, а Русини будуть мусїли таки відсидїти то, що в Рогатинї дістали. При одній з тих справ пустив п. Вольскій фаєрверк, що в день вибору дня 12 лютого в Народній Торговли od rana odbywały się sute libacye. Защитник Русинів д-р Чайковскій пригадав п. Вольскому, що від рана того дня сидїв в "Торговли" комісар Мільнер з жандармами, що навіть таких Поляків як адв. д-р Маньковскій, обурило. П. Вольскій зараз поправив ся, що właśnie wskutek tych libacyj interweniował c. k. komisarz. Говори Климе, най твоє не гине!
Замітимо тут, що сей пан obrońca w sprawach karnych i с. k. notaryusz чогось дуже Русинів не любить, хоч забуває об тім, що тут живе ще другій ц. к. нотар... Але правда, п. Вольскій внїс до комнати нотаріяльної мотивоване письмо, щоби другого нотаріату по п. Шидловскім не обсаджувати, бо він, бідняка, не має з чого жити (а овес дорогій для коней, котрі собі сего голодного року купив...)
Він. 