Межинародне положенє.

На вчерашній радї министрів заявив Фльоке, що демонстраціи на улицях міста вже утихли і що правительство завело всякі можливі средства, щоби до нових демонстрацій не допустити. Палата послів ухвалила, щоби внесенє Бароделя в справі знесеня монастирів взяти під нараду. Фльоке заявив тогдї, що він буде мусїв виступити против сего внесеня. Министер маринарки Кранц предложив палатї проєкть затягненя позички в сумі 63 мил. на 8 лїт. Позичка та має бути ужита на укрїпленя портів в Брестї, Шербургу і Тульонї. Президент републики має нинї виїхати в супроводї министрів Делена і Льокроа до Бордо. Він предложив радї министрів зміст бесїди, яку має держати в Бордо. — Студенти постановили не робити вже нїяких демонстрацій против Булянжера а сенатор Барду сказав, що наколи б рух булянжерівскій збільшався, то не позіставало би нїчого иншого як лишь арештувати Булянжера.
Правительство турецке єсть теперь в великім клопотї, бо рівночасно ажь з трох сторін порушено справи церковні, котрі можуть довести до нових запутанин политичних. Вірмене домагаються реформ на поли церковнім і бунтуються ; справа з арештованим грецким митрополитом в Серрес ще не залагоджена і ставляє нові трудности. Серед Греків в Македоніи викликало то велике невдоволенє, що екуменьскій патріарх хоче залагодити сю справу особисто з вел. везиром і не скликує анї синоду анї ради світских людей. Теперь ще виступив і болгарскій ексарх і домагаєся чим скоршого заїменованя болгарских епископів в Македоніи. Він доказує в своїм письмі до вел. везира, що стан Болгарів в Македоніи єсть дуже прикрий, они не мають нї своїх церквей нї священиків і епископів і длятого жадає, щоби Порта занялась чим скорше упорядкованєм церковних справ в Македоніи. 