З Станіславова пишуть нам. — Про вечерок в честь памяти Тараса Шевченка. —  Рада громадска в Жовкві — Дефравдація у віденьскім товаристві жировім.

З Станіславова пишуть нам: Пригадуємо, що вже в понедїлок 31 н. ст. марта відбудуть ся в честь Т. Шевченка в сали касина міщаньского величаві вечерницї, котрі уряджує "Руска Бесїда" при участи нашого славного поета-артиста К. Устіяновича, барона Ромашкана, хору міщан из Тисьменицї з орхестрою і инших. Проґрама, вельми богата і добірна, обіймає 10 точок творів виключно руских, — бо на наших вечерницях творів чужих авторів зовсїм не буде. Тим то отже наші вечерницї будуть різнитись від инших руских вечерниць, концертів і вечерків. Запросини розіслано в околицю і в місци: хто би однакож не одержав, просимо прибувати, а повитаємо всїх радо. З огляду на те, що прилюдне святкованє памяти першого нашого поета уважає ся народною маніфестацією, в котрій брати участь єсть обовязком всякого тямучого Русина, надїємось, що станіславівска і околична Русь численною участью звеличає память нашого ґенія, а зійшовшись, разом почуєсь одною родиною і ободрить ся до дальшої працї для вітчини. Початок точно о год. 7. В антрактах орхестрa відограє дві найновійші вязанки з руско-українских пісень. По вечерницях відбуде ся спільна вечера, в справі котрої близших информацій удїляє п. Стахевич. Про вечерок в честь памяти Тараса Шевченка, котрий устроює дня 2 мая в Кракові тамошна "Академічна Громада", пише так N. Reforma: Комітет докладає всяких змагань, щоби се торжество випало так само світло як і минувшого року; має запевнену співучасть перворядної співачки львівскої опери, котру в Кракові знаємо лиш из єї слави. Хори приспособляють кілька пісень Лисенка і Нїщиньского а именно ефектовний хор з орхестрою з опери "Купало". Композитор сеї опери проф. Вахнянин прибуде до Кракова, щоби дириґувати відспіванєм свого твору. Нововибрана рада громадска в Жовкві уконституовала ся дня 17 н. ст. марта в сей спосіб, що вибрала п. Евг. Розвадовского бурмістром а заступником п. А. Дадлєца. Нова рада мала би много справ полагодити, а з важнїйших от хоч і би і сі: отворенє низшої ґімназії, котра давнїйше истнувала і основанє школи ремісничої; управильненє потока, котрий річно на кількадесять тисячів наносить шкоди міщанам з Винник, замулюючи поля і луки. Дефравдація у віденьскім товаристві жировім. Перед кількома місяцями лучила ся, як відомо, у Відни чудна пригода: довголїтний урядник жирового товариства Ляйнер застрілив ся, бо на кілька днїв перед самоубійством украв єму хтось 36.000 зр., коли зомлїв в сїнех банку есконтового. Але доходженя поліції виказали, що сей напад був видуманий, а Ляйнер сам ті гроші здефравдував а відтак відіслав их жировому товариству, лишивши для жінки 6000 зр. Також показало ся, що і жінка Ляйнера брала участь в тій дефравдації. Оногди ставала жінка Ляйнера і єї сестра, у котрої переховано крадені гроші, перед судом у Відни і трибунал засудив Ляйнерову на два роки тяжкої вязницї а єї сестру на 8 місяцїв арешту. 