◦ ◦ ◦ ◦ ◦ ◦ ◦ ◦ ◦ ◦

Приїзд цїсаря до Львова — як довідав ся Kurjer Lw. з президії маґістрату — заповіджений на 6 вересня с. р. Побут цїсаря у Львові має продовжатись до вечера 8 вересня а відтак має наступити виїзд до Тернополя.
Зі Зборова одержали ми вчера, 29 червня, з полудня таку телеґраму: "Місто горить. Над сто домів вже погоріло. Всяка поміч дуже потрібна."
До рускої кольонії в Америцї вибрав ся о. Теофан Обушкевич, парох з Устя руского, дек. біцкого, еп. перемискої, одержавши однорічну відпустку від обовязків в своїй парохії.
Кандидатуру на посла до сойму з міста Бродів зголосив ще д-р Едвард Корнфельд, адвокат віденьскій.
Стабілізація податкових екзекуторів. Доносять, що в справі організації і стабілізації служби екзекуторів податкових мають бути внесені в соймі і радѣ державній на найблизших засїданях відповідні интерпеляції вказуючі на лихе положенє тих функціонарів.
Зміна приналежности територіяльної. Намістництво оповіщує розпорядженє міністерств справедливости і справ внутрішних, що громади і обшари двірскі Лопушна, Лукавиця і Манастирець вилучають ся з днем 1 сїчня 1891 з округу староства в Дрогобичи і суду повітового в Підбужи, а прилучують ся до округу староства і суду повітового міско-дел. в Самборі.
Дрібні вісти. Громада Кугаїв, пов. львівского, одержала 100 зр. підпомоги від цїсаря на будову школи. — Заступником маршалка ради повітової в Бродах затвердив цїсар п. Володислава Гнївоша. — На стації зелїзницї Кароля-Людвика в Медицї, зайшли в ночи конї між поїзд товаровий і особовий, йдучи зі Львова. Поїзди роздушили коней, при чім один віз поїзду товарового вивернув ся а поїзд особовий мусїв задержатись під Медикою півтора години. 