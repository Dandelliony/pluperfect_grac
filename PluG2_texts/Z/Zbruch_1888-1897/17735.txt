Складковий обід для намістника. — Віче львівских робітників.

Складковий обід для намістника дають польскі посли в четвер дня 17-ого с. м. о 5-ій годинї вечером а запросили на той обід межи иншими очевидно і руских владик, яко членів сойму. Польскі посли не числилися зовсїм з тим, що пора зо взгляду на навечеріє перед празником Богоявленія — щедрий вечер — зовсїм не дібрана відповідно. Та они, на жаль, взагалї не числяться нї з національними нї з религійними чувствами Русинів.
Віче львівских робітників, щоби оговорити проєкт пос. Пленера о закладаню палат робітничих, відбулося в недїлю при участи кількасот всякого рода робітників. Прийшли також посли Леваковскій, Нїмчиновскій і Щепановскій. Наради велися з жаром, хоч по-найбільше статочно. Всї згодилися на то, що після проєкту пос. Пленера палати робітничі радили-би над долею і потребами робітників, але не мали-би можности ввести свої ухвали в житє. Пос. Щепановскій пояснив зібраним цілий проєкт і зазначив, що правительство не хоче наразї надати тим палатам прав политичних, але коли дїяльність тих палат покажеся хосенною в суспільности, то певно признасть їм ті права. Тепер мають робітники вислати лише двох відпоручників до анкети у Відни, де они могли-би зазначити потреби галицких робітників. Зібрані згодились на відпоручників поручених пос. Щепановским, на пп. Маньковского і Табачковского. Опісля оговорювано инструкції для тих відпоручників, се головні з них ось ті: Кождий робітник має право голосувати по скінченю 20 року житя. Таке саме право має кождий робітник, що через один рік яко підданний австрійскій проживав в окрузї виборчім три місяці. На кождого члена палати голосуєся осібно. Палати предкладають свої ухвали безпосередно радї державній, соймам і радам громадским. На закінченє поставив п. Данилюк кілька внесень ширшого обєму в напрямі вольнодумнім. Наради покінчились о годинї 2 з полудня, а статочне веденє нарад вдоволило зібраних і дало пізнати, що робітники розумно зачинають піймати і роздумувати над своєю долею.  