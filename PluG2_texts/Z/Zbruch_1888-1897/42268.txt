◦ ◦ ◦ ◦ ◦ ◦ ◦ ◦ ◦ ◦

Зїзд радикалів галицко-руских. З иніціятиви пп. Михайла Павлика, редактора "Народа" і Евгенія Левицкого, академика, відбув ся у Львові зїзд радикалів руских. Цїль зїзду була — орґанізація окремої партії рускої — радикальної. З провінції явили ся на зїздї посол д-р Т. Окуневскій, д-р С. Данилевич та Ил. Гарасимович з Коломиї, і др. Наради зїзду тревали два днї, в суботу і недїлю. Результату нарад не знаємо; они будуть, надїятись, оголошені в "Народї" орґанї радикалів.
Добра Жмигород, пов. ясельского, обширу 11.000 морґів, купив ґр. Фр. Потулицкій з Глинян від п. Ив. Левицкого.
Ґр. Іосифови Потоцкому надано царским указом дїдичне шляхоцтво россійске на підставі, що він приняв россійске підданьство.
Еміґрація. Заграничні аґенти еміґраційні а именно фірма Фішер і Бамер з Бреми розсилають до різних осіб в Галичинї, а переважно до учителїв людових запросини, щоби намавляли людей до еміґрації і висилали их на рахунок сеї фірми, а за се одержать винагороду по 4 зр. від особи. Власти наказали виступати з всею строгостію против осіб, котрі підпомагають интересам згаданої фірми неконцесіонованої.
До Василя Верещагина, славного маляря российского проживаючого в Парижи, удавав ся предприємчивий устроювач вистав образів п. Цїхоцкій зі Львова з предложенєм, чи би славний маляр не прислав своїх образів на виставу до Львова. Верещагин відписав, що сего року нїчо не зможе прислати, бо образи єго тепер в Америцї, і не знає, коли повернуть, але обіцює загостити до Львова насамперед в недовгім часї яко турист, а потім, так може за рік з новими своїми образами.
В Росохачи коло Гвіздця відбулось 23 н. ст. вересня посвященє великої каплицї мурованої, котру вибудував тамошний дїдич, Андрій Мойса Росохацкій, на гробах своїх родичів, по при руску церков. Посвячував сю каплицю епископ Пелеш з численним духовеньством. На другій день по посвященю відправив еп. Юліян першу службу Божу на интенцію коляторів, Мойсів, а відтак гостили у себе пп. Мойси епископа Пелеша, духовеньство і околичну шляхту.
Дрібні вісти. Громада Посада новоміска, пов. добромильского, одержала від цїсаря 100 зр. підпомоги на будову школи. — В Дрогобичи відбулось дня 30 н. ст. вересня вінчанє укінченого богослова п. Илії Григорчука з п-ю Саломеєю Коссаківною, сиротою по священику. — В Парижи помер звістний писатель францускій Иван Альфонс Карр в 81 роцї житя. 