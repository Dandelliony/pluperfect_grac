Віче львівских робітників. — Посвященя нової церкви в громадї Хотїнь.

Віче львівских робітників відбулося недавно у Львові. Найперше здавали справу робітницкі депутати до Відня. Маньковскій і Табачковскій про наради, які велися в комисії ради державної над проводом робітницких палат. Після того говорив Маньковскій про те, як то у Відни навіть урядові газети признали, що робітники вже достойні политичних прав, а в колї польскім нема нї-одного заступника робітної людности в Галичинї; далї заявив Маньковскій, що за робітників треба мати всїх, котрі працюють, особливо-ж коло рілї, таких у Галичинї найбільше. Потім віче приняло ухвали: щоби робітники всїх народностей спільно боронили робітницкі интереси від визискуваня, котре також дїєся межи всїми народностями; щоби йти до того, аби на всяких послів голосували всї безпосередно; щоби старатися завести повну і справедливу уставу про охорону робітників від визискуваня, котре чим раз більше змагаєся; щоби конче старатися завести безплатну науку ві всїх школах народних і доповняючих а також безплатну науку ві всїх висших закладах наукових; скасувати стале війско, що є причиною раз-уразного небезпеченства війни і віддалює народи від великих просвітних змагань; щоби люде з громадскої демократичної партії боронили робітників у всяких справах, господарских і политичних. Нарештї ухвалили львівскі робітники зорганизуватися в партію робітників польских, руских і жидівских, котра би висилала депутатів на всесвітні робітницкі віча. На тепер ухвалено вислати депутата на всесвітне робітницке віче, котре відбудеся в Парижи дня 14 н. ст. липня, яко в 100-лїтні роковини побіди француского народу над панщиняним ладом. Ухвалено також скликати до Львова на віче всїх робітних людей з цілої Галичини.
Громада Хотїнь в повітї калускім обходила дня 26 цвітня торжество посвященя нової церкви. Невеличке село Хотїнь, хотяй майже найбіднїйше в повітї калускім, побудувало деревляну, хорошу і велику церков з пяти верхами, котру сміло можна поручити на взорець для инших сел. Будівничим (майстром) тої церкви був Иван Данилків з Перегиньска, чоловік простий, неписьменний. На Юрія мин. року були закладини, а сего року перед Юрієм стала вже готова церков, побудована за 12.000 зр. Громада ще минувшого року не мала нї крейцаря на будову церкви і не хотїла чути нїчого про сю будову. Тогдї то взявся до дїла начальник громади, а разом і старшій брат Юрко Драган, чоловік простий, уміючій ледве підписатися друком, але твердого характеру, а хотяй нераз зазнав всїляких перешкод від злобних людей, то все таки поставив на своїм. Порадившись місцевого пароха і учителя, удався наперед до дїдички панї Билиньскої, і она зложила зараз 500 зр. на будову церкви. Тими грішми розпочав Юрко Драган будову церкви. Щоби будова не переставала, порадився з комитетом і затягнув довг 1000 зр. в касї задатковій, а за той час удався до намістництва о дозвіл збирати жертви і з того впливло 920 зр. Юрко Драган умів при збираню жертв намовити неодного маючого чоловіка до більших датків на нову церковь і так зложили: Кіндр. Стремих 50 зр., Дребот 50 зр., Долинка вдова 50 зр. і т. д. Кажуть, що початок тяжкій а ту противно було: конець будови церкви був найприкрїйшій, бо не стало вже нї відки брати грошей а люде збунтовані перестали складати належитости. На той час переслав цісар 100 зр., дирекція зелїзниць признала 200 зр., а дїдичка зложила решту 500 зр. Юрко Драган, яко начальник громади, остро припер громадян і в короткім часї більше як половина села зложила гроші, а що не стало, визичив приватно у людей без проценту і так доконав свого дїла. За ті заходи около церкви одержав від Впреосв. митрополита Сембратовича похвальну грамоту. Треба додати, що Юрко Драган не забуває і за школу, бо при змінї пляцу на нову церков розширив город шкільний, щоби дїти мали де учитися садівництва. 