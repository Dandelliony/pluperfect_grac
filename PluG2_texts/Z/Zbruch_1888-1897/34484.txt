Письмо з Москви. — Змова польских артистів театру львівского треває дальше.

Письмо з Москви.
Москва 14 (26) марта 1890.
В Москві остатними днями иде в університетї забуренє студентів. Властиво почало ся з "Петровско-Разумовскої сельско-хозяйственної Академії", де сего року ввели нові, дуже острі устави.
Кажуть тепер до річи, що 19-го лютого (в роковини знесеня крепацтва) студенти Академії були запалили в своєму закладї илюмінаційні лямпи (студенти живуть в тій Академії интернатом), а директор звелїв службі позагашувати ті лямпи. Знов же дня 26-го лютого ("день рожденія Єго Императорскаго Величества") директор казав розставити коло Академії илюмінаційні лямпи, а студенти позагашували.
Зробивши таке "государственноє преступленіе", они не злякались і по кількох днях отверто заявили своє обуренє на нову уставу і вигнали деяких професорів з авдиторії. В Академію явились козаки і увязнили 270 чоловіка. Се стало ся товчком до бунту в університетї. Кажуть навіть, що Петровцї посилали до університетских студентів гектографовані відозви, на яких підписали ся: "Еще уцїлївшіе из Петровцев".
В університетах же четвертий рік обовязує нова устава, з котрої невдоволені всї, і перед двома роками майже ві всїх університетах були бунти, після котрих університети замикали ся на кілька місяцїв. Так і теперечки. Дня 8-го чи 9-го марта (вже добре не запамятаю) студенти вийшли з лекцій, як заздалегідь умовили ся, в сад університетскій, утворили там збори і раду і написали поданє до університетскої зверхности з слїдуючими вимогами:
1. Щоби була введена в житє устава з 1863 року.
2. Щоби в університет був отвертий вступ всїм, без уваги на обряд і національність.
3. Щоби не був заборонений вступ і женщинам [що-до сеї третьої точки, то деякі студенти, котрих я розпитував, казали менї, що така точка була, але декотрі говорять, що не була; годї розібрати правду].
4. Щоби професорам вільно було викладати те, що самі хотять.
5. Щоби посада ректора була виборна, як колись, а не від уряду.
6. Щоби студенти мали свій самосуд (певно на взір дорпатских).
Зараз післано за козаками і захоплено над 200 студентів університетских. Сего року козаки були ще дуже чемні, а позаторік били студентів нагайками. На другій і на третій день нові збори студентів і нові увязненя. Усїх студентів, разом з Петровцями, узято, говорять, до 700 осіб. Коли переляканий "попечитель учебнаго округа" Капнист предложив був увязненим, щоби хто хоче ити домів, ишов собі, то нї оден не рухнув ся. Кари, певно, острої не буде бо до бійки з козаками не дійшло, але справа ще не скінчена.
Коло університету підчас бунту богато стовпило ся публики, по більшій части міщан і мужиків. Козаки розказували им, що студенти бурять ся длятого, аби знов була заведена панщина, і т. и. Но тут же серед товпи була сила і студентів, котрі, на загальний жах льояльних Москвичів, гукали против царя.
По ночах тепер бувають несподївані арешти, число вязнїв в Бутирскій тюрмі все більшає. Що буде, нїхто не може нїчого сказати. Самі студенти не дуже охочі розказувати цїкавому народови, из-за чого они бунтують ся. Через те Москвичі, не знаючи правдивої причини, самі вигадують кат-зна-що — самі неможливі поводи в родї н. пр. таких, як бажанє, ввести назад панщину.
Часописи усї мовчать, наче в Москві нїчого не зробилось особливого, підчас коли пишуть згадки за найдрібнїйші крадежи. Не пишуть, бо не вільно. Змова польских артистів театру львівского треває дальше. 
Зараз на другій день по заявленю артистів, що цїлком зривають відносини з директором п. Меч. Шміттом і по відкликаню представленя, с. є. в суботу почались переговори в краєвім видїлї. Артистки удались дочленів видїлу пп. Пєтруского і Гошарда, а ті напросили до себе відпоручників артистів, пп. Збоїньского, Квіциньского і Скальского та директора п. Шмітта. П. Шмітт на дотичне запитанє п. Гошарда заявив, що не узнає тих трех відпоручників згромадженя артистів, і лиш з осібна з кождим артистом буде вести переговори а не з трема відпоручниками. На тім розбились суботнїйші переговори. Тимчасом дирекція театру, не маючи драматичних артистів лиш оперових співаків, заповіла на суботу і недїлю дві опери: "Джіоконду" і "Міньон". Публики зійшлось на представленє "Джіоконди" досить, але нараз заявив п. Кічман, "що представленє не може відбутись, бо панна Френклївна відказала своєї участи в послїдній хвили, і каса театральна зверне гроші за білети". О тій несподїваній відмові п-и Френклївної пише Kurjer Lw., що п-а Френклївна справдї була недужа, а навіть і д-р Ґлюзиньскій заявив публично, що порадив їй вздержатись на якійсь час від співу, хоч також дирекція театру з своєї сторони заявила в пятницю паннї Френклївній, що виповідає їй контракту а потайком приучувала паню Каспровичеву в ролях панни Френклївної. Артисти заповіли на недїлю представленє в сали "Сокола", щоби як з одної сторони заробити які гроші, так з другої сторони завдати брехню Dziennik-ови Pol., котрий підюджував публику такими фразами, мов би артисти легковажили публику а оправдану змову артистів назвав заколотом спокою і порядку публичного. Розуміє ся, що вся публика львівска не далась зловити на ті ельокубрації Dziennik-a, котрий все у всїх справах поступає з єзуітскою гіпокризією — і громадно поспішила на представленє до "Сокола". Та на жаль дізналась публика, що намістництво заказало давати представленя в салях "Сокола" і міского касина. Публика заявляла голосно своє невдоволенє за-для такого трактованя справи, з одної сторони сила власти а з другої безпомічні артисти — і многі не хотїли відбирати заплачених грошей за білети. В недїлю в полудне почались дальші переговори, відпоручники артистів зголосились до намістника на авдієнцію. По них прибув на авдієнцію Шмітт з своим меценасом. Допущено их обох перше до намістника а відтак доперва відпоручників артистів, котрі дізнались від намістника, що не одержать дозволу на представленя в нїякій иншій сали, кромі в театральній, котра єсть в руках директора театру. По полудни зійшлись відпоручники артистів в бюрі п. Гошарда з комісією театральною: пп. Давидом Абрагамовичем, Пилятом і Вєсьоловским. Також явились ґр. Скарбек і Шмітт. Намавляли артистів до згоди після условій директора Шмітта, вкінци заявлено, що єсли до тиждня артисти не згодять ся на ті условія, то артисти вписані на емеритуру утратять свої вкладки а намістництво не дасть концесії на предприємство театральне і Шмітт спровадить собі акторів з инших сцен. Шмітт подав також условіє, щоби артисти зараз почали представленя театральні і він аж тогдї з ними начне переговори. Відпоручники здали справу з стану річей всїм артистам і артисткам і всї одноголосно заявили витревати при своїм. Справу свою віддали артисти адвокатови д-рови Єкелесови. Такій єсть стан річи до понедїлка рана по тридневій змові артистів. — В поданю своїм до видїлу краєвого заявили артисти, що п. Шмітт зажадав від них до трех днїв підписаня контракту, котрим обнижає о одну третю часть теперішну платню, а хоч рівночасно підвисшує платню за поодинокі виступи, то помимо того значно зменшена давна платня а тим самим грозить родинам артистів недостаток. Також через се обниженє платнї тратять артисти на своїй емеритурі, бо вилачуючи доси вкладки після висшої платнї, належали і до висшої кляси емеритури, а тепер по обниженю платнї утратили би свою пенсію емеритальну. Артисти просять видїл краєвий, щоби взяв их в опіку перед наміром теперішного предприємця театрального п. Шмітта, котрий не старає ся о розвиток сцени і добробит єї артистів, а лиш хоче побільшити свій маєток коштом працї артистів. — Умова, яку заключили і підписали 33 артистів і артисток, зазначає, що підписані становлять "згромадженє", котре через відпоручників уложить условія, під якими уложать ся артисти з п. Шміттом або єго наслїдником. Підписані звязались присягою і словом чести, що придержать ся сеї умови. Послїдний уступ умови звучить: На случай, єсли би хто небудь з підписаних виступив против тих зобовязань зложених під присягою, то вже тепер узнає, що такій чин був би нечестним і підлим запроданєм интересів цїлого стану і тих покривджених, котрих права за-для того мусїли би потерпіти. — Для порівнаня подає Kurjer Lw. такі дати: Панна Пишниківна побирала платнї 2040 зр. і за кождий виступ по 2 зр., а що мала таких виступів минувшого року 54, то за то побрало 108 зр., разом отже 2148 зр. Після проєкту Шмітта мала би панна Пишниківна 1440 зр. платнї, а за кождий виступ по 4 зр., отже єсли би так само 54 рази виступила, то одержала би 216 зр., або разом 1656 зр. платнї, отже менше о 492 зр. Що до емиритури, то она дїлить ся на дві кляси. До першої кляси приналежать ті, що мають платню по над 1500 зр. і вплачуючи 5% до емеритального фонду мають запевнену платню емеритальну 1200 зр. річно. Друга кляса визначає емеритуру лиш 800 зр. річно. Єсли-ж тепер артист, побираючій доси платню висшу понад 1500 зр. і оплачуючій від того процент емеритури I кляси, перейшов би після зниженої платнї до емеритури II кляси то тим способом утратив би надплату своїх висших окладок емеритальних. Що-до поголоски, мов-би предприємець театральний мусїв доплачувати в власної кишенї, то і се показуєсь неправдивим, бо після рахунків пок. I. Добряньского виходить, що пересїчний дохід предприємця театрального виносить до 16.000 зр. Місячна плата для артистів виносила і виносить від 7.000 до 8.000 зр. а п. Шмітт, як пише Kurjer будучи урядником рахунковим видїлу краєвого, обчислив добре, що зменшаючи платню артистам буде мати річно до 40.000 річно. 