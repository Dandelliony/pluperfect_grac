Рускій народний театр. — Конкурс.

Рускій народний театр.
Оперета "Циганьскій Барон" вирізняєсь тим користно від других продуктів опереткової музи, що потягає великим богатством правдиво гарних і принадних мельодій, свіжостею і красою музики. Для того, хоч Львовянам аж надто добре звістна тая оперета як з рускої, так з польскої а навіть і нїмецкої сцени — суботнїшне представленє заповнило салю. Притягаючою новостею представленя був також виступ тенора п. Яминьского, тенора правдивого, отже рїдкої і незвичайної появи як в загалї, так спеціяльно в рускім театрї. Публика цікава на той виступ не завелась в своїх надїях. П. Яминьскій представився нам яко тенор в повнім значеню того слова, з високою скалею сильного, свіжого і металичного голосу, котрим уміє володїти зручно і вправно. Яко актор єсть п. Яминьскій майже дебютантом, бо суботнїшний єго виступ був першій перед львівскою публикою, тож в першім актї мож було добачити у него звичайну і в таких случаях невідступну трему, однак вже в другім актї опустила она єго і він грав з житєм і свободою. На кождий спосіб був-би п. Яминьскій цінним добутком для нашої сцени, котра по уступленю п. Карпиньского отже від трох вже лїт не мала правдивого тенора. З новообсаджених партій зазначити належить партію Гомоная, котру відспівав п. Ольшаньскій. В п. Ольшаньскім пізнали ми не лиш рутинованого актора, але і доброго вправного співака, володїючого гарним симпатичним баритоном й бажаємо бачити єго найчастїйше на нашій сценї хоч-би і в більших єго талантови і голосови відповідних ролях і партях. Зато голос п. Плошевского не надаєсь рїшучо до партії конте-Карнера і пожаданим би було, щоби режисерія обсадила ким иншим тую партію.
Инші партії обсаджені були, як давнїйше, і випали всї дуже добре. П-ї Клїшевска яко Саффі чарувала красою голосу і прегарною грою а в нїчим майже не уступала їй п-на Радкевич (Арсена), котрої гарний і сильний голос набрав в протягу сего року великої гнучкости і вправи, чого наглядним доказом була вже вступна арія в першім актї з сміло і удатно атакованими трилєрами. Знаменитою так що до гри, як і характеристики була п-ї Осиповичева (Чіпра), незрівнаним Жупаном п. Стечиньскій, а старанним і симпатичним Оттокаром п. Клїшевскій.
Хори, як-небудь досить сильні не всюди нас вдоволили. В другім актї, в хорї "Гей зелїзо вже нам мякне" не співали всї участники мужеского хору котрий випав для того не зовсїм добре, що дасться сказати також о слїдуючім по ним жіночім хорї "брень і брень.." В третім актї було в хорах за мало житя. Початок другого акту скорочено без потреби, квінтет першого акту в першій половинї був лиш квартетом. В прозї запримітили ми у деяких артистів і артисток похибки в акцентї. На то повинна звернути режисерія особлившу увагу. Музика Гармонії сповняла дальше немилосередно свою задачу супротив слухових органів Публики і їй, здаєсь, належить головне приписати заслугу деяких недоладностей в хорах.
В недїлю представив наш театр драмат М. Кроповницкого "Дай серцю волю, заведе в неволю". Штука та була першій раз торік виставлена на нашій сценї і ми вже тогдї подали зміст єї і оцінку литературної єї стійности. Тож тепер обмежимось тілько на рецензію гри артистів. Взагалї штука випала дуже добре в интерпретації наших артистів. Публика приймала з признанєм ефектовнїйші місця гри артистів, чого доказом двократне викликуванє п. Яновича (в роли Ивана Непокритого) по четвертій відслонї. П. Янович може зачислити ролю Ивана Непокритого до найлїпших своїх роль. З артисток головну ролю Одарки віддала панї Кирницка з повним зрозумінєм і вельми удачною грою. Хори мужескі удались добре; в першій відслонї "Ой закувала та сива зозуля" повторено на жаданє публики; хори дївчат випали менше добре.
Конкурс
на книжочки 1½—2-аркушеві, уложені популярно а писані правописею книжочок товар."Просвіта" і чистим народним язиком, а то на:
1) Повістки з житя суспільно-народного і оповіданя морально-религійні;
2) оповіданя историчні;
3) розвідки економичні, господарскі і образки з исторії промислу і торговлї;
4) на праці з гиґієни;
5) короткій правотар народний;
6) образки етнографичні і географичні;
7) образки природи;
8) календар на рік 1891 або поодинокі части того-ж.
Ремунерація 15—25 зр. від печатного аркуша.
Зголошуватись треба до центрального видїлу тов. "Просвіта" ул. Вірменьска ч. 27.
Д-р Ом. Огоновскій, голова
Кость Паньковскій, секретар. 