◦ ◦ ◦ ◦ ◦ ◦ ◦ ◦ ◦ ◦

П. Олекса Ярема, суплент при рускій ґімназії у Львові, одержавсь патент на професора ґімназіяльного з клясичної фільольоґії з язиком викладовим руским, польским і нїмецким.
Повінь навістила 18 н. ст. липня місточко Солотвину станіславівского повіта. Потік, котрий плине містом, прибув нагло в ночи так сильно, що вода позаливала всї низше положені доми до половини а мешканцї зі страхом дожидали дня, боячи ся, щоби их вода не забрала. На Бистрици зірвала вода міст на дорозї до Станіславова і комунікація Солотвини з тим містом перервана.
Книгарня Ставропигійского Института отворена вже на цїлий день, а то від год. 8 рано до 8 вечером. До тепер замикала ся книгарня від 12 до 2 години по полудни, що було дуже недогідне, особливо для осіб приїзджаючих з провінції, котрі не розпоряджають злишним часом у Львові, то-ж справдї стало ся дуже добре, що введено таку користну зміну.
П. Клявдій Білиньскій родом з Синяви з-під Тернополя, член товариства "Січ" у Відни, одержав у віденьскім університетї степень і титул доктора фільософії. Як тогож так і сего року — то четвертий "Сїчовик", котрому ректор віденьского університету вручає сей добре заслужений дипльом докторскій. А окрім того риґорозів, Vorprüfung-ів і державних испитів другі Сїчовики наробили сего року — самі кажуть — "як смітя". Добрий се обяв і добра перспектива на будучність.
Скажений пес появив ся вчера у Львові і покусав четверо людей. Комісаріят відослав покалїчених до д-ра Татарчука, котрий им повипікав рани. Пса убито.
Що коштують найми домів правительством на різні школи і уряди, показує вже хоч-би то, що за учительску семинарію мужеску у Львові заплатило правительство від 1871—1891 року сто трицять тисяч зр. чиншу. За ті гроші можна було безпечно поставити дуже гарний будинок.
Дрібні вісти. Вінчанє п. Василя Кузьмича, окінченого богослова, відбуде ся дня 25 н. ст липня с. р. в Болехові з панною Юлією Яворскою. — Краківска поліція арештувала оногди 5 жидів россійских, котрі без средств до подорожи хотїли їхати до Америки. — Львівске польске "Koło literackie" вибирає ся 14 н. ст. серпня до Праги. 