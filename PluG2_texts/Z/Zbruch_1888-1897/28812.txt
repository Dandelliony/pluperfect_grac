Дирекція руско-народного театру повідомляє. — Писар громадскій за добродїя народу.

Дирекція руско-народного театру повідомляє публику львівску, що почавши від дня 26 жовтня (7 падолиста) с. р. устроює у Львові в сади товариства Frohsinn (в готели Жоржа) неперемінно лиш 12 представлень драматичних. Репертоар зложений з самих найновійших і у Львові доси не представлюваних творів наших найлучших писателїв і композиторів. Декорації нові пензля О. Ділля, декоратора театру гр. Скарбка у Львові. Орхестра товариства "Гармонії". Представленя будуть відбуватись кождого вівтірка, четверга, суботи і недїлї. Абонамент на 12 представлень коштує 10 зр. Карт абонаментових дістати можна в Торговли Димета і в комнатах товариства "Руска Бесїда" при ул. Вірменьскій ч. 27. На перше представленє дає наш театр драму Карпенка "Хто винен".
Писар громадскій за добродїя народу. Kurjer Droh. подає такій примір обманьства писаря громадского: В повіті дрогобицкім, коли будовано зелїзницю, закуплено много грунтів під шлях зелізничій. В селї Г., куди переходив шлях, закупило товариство грунт спадкоємців Олекси К. за 172 зр. а ті гроші зложено в депозитї судовім для малолїтних наслїдников. Писар громадскій будучи в тім часї писарем в сїм селї Г. і в сусіднім селї Д., дізнався, що в тім другім селї Д. помер перед кільканацяти лїтами селянин, що звався так само Олекса К., як і сей з села Г., але не лишив нїякого маєтку а лиш много наслїдників. Писар громадскій, руководячись милосердєм і гуманностію і вже з давна звістний з свого наклону до добродїйств, порїшив передати сей депонований маєток по Олексї К. з Г. тим наслїдникам Олекси К. з Д. Подав отже в их имени просьбу до суду о переведенє пертрактації судової, зголошуючи яко спадок по Олексї К. з Д. депозит, зложений для спадкоємців Олекси К. з Г. в сумі 172 зр. Але хотячи тим своим пупилям прийти скорше з помочію купив від них цілу претензію 172 зр. за 48 зр. в дорозї цесії, та дав им рівночасно лиш задаток в сумі 1 зр. Суд на підставі цесії поручив видати депозит 172 зр. писареви і сей відобрав ті гроші в р. 1883 в урядї податковім. В р. 1889 опікун малолїтних в Г., коли дійшли до повнолїтности, хотїв відобрати для них гроші з депозиту, бо знав, що они там зложені, і в тій ціли пійшов по пораду до сего писаря громадского а він вислухавши заявив, що видістати той депозит дуже трудно і кошти за захід перевисшать цілу суму депозиту, але він готов він готов відкупити за готівку сей депозит. Якось не погодилися і опїкун малолїтних пійшов порадитись до иншого писаря та там що ино дознався, що цілий депозит видано ще в р. 1883 сему проворному писареви на підставі цесії. Розумієсь, що ціла справа тепер в судї і суд дасть на якійсь час безплатне помешканє сему добродїєви народу сельского. А треба додати, що сі фальшиві спадкоємці крім того 1 зр. не одержали більше нї шелюга з умовлених грошей в цесії. 