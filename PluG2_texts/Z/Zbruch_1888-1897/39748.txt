◦ ◦ ◦ ◦ ◦ ◦ ◦ ◦ ◦ ◦

В архікатедральній церкві св. Юра відправив Впреосв. митрополит Сильвестер нинї рано о год. 8½ в сослуженю крилошан і при численной асистї архієрейску службу Божу з нагоди вінчаня арх. Марії Валерії. На богослуженю були присутні представителї властей і явив ся віддїл уланів. Хор півцїв архікатедральних співав. На цїлій відправі бачили ми епископа-суфраґана архідієцезії Руан у Франції, о. Журдана деля Пелісардієр, разом з Змартвихвстанцем, о. Смоликовским.
Намістник Галичини ґр. Каз. Баденї приймав сегодня в намістництві від години 11-ої до 12-ої депутації з благожеланями з нагоди нинїшного вінчаня архикнягинї Марії Валерії. Між инчими приймав п. намістник також відпоручників руских товариств: "Просвіти" (д-ра Омел. Огоновского), товариства имени Шевченка (посла Романчука), "Народного Дому" (крил. Делькевича), Ставропиґійского Института (д-ра Ив. Шараневича) і "Русскої Ради" (Б. Дїдицкого). П. намістник заявив, що благожеланя руских товариств перешле цїсарскому Домови.
Про арештованье Мих. Козловского пишуть нам з Угнова: Проф. Козловского приставлено в понедїлок з Рави назад до Угнова і він приміщений в тутешнім арештї. Харчуватись дозволено єму на містї в торговли христіяньскій, так що могло би виглядати мов би се арешт поліційний. Що дальше станесь, ходять лише поголоски: одні кажуть, що се интермедія до цїлковитого увільненя, а другі, що за сїм днїв відставлять Козловского до Городка, до доповняючої команди войскової, куди Угнів належить.
Из спадщини пок. Григорія Шашкевича. Минувшого місяця наспіли до львівского Народного Дому такі предмети, завіщені пок. Григ. Шашкевичем для другої міскої церкви у Львові: світлий, золотом тканий фелон з поясом, епитрахилем, нарукавицями і набедреником, срібна, цизельована, позолочена чаша з бронзовою позолоченою звіздою, срібним позолоченим дискосом, воздухом і двома покровцями, містячими ся в відповіднім футералї; дві діяконьскі дальматики. Всї ті предмети зложено тепер до каси Народного Дому.
Крадїж в церкві. Оногди вечером украли з церкви в Щирци срібну позолочену чашу різьблену і срібний хрестик.
Новий костел посвящено дня 14 (26) липня с. р. в Річцї філії прихода в Раві рускій. Річку записав ґр. Каєтан Кицкій, товариству рільничих осад в Конґресівцї з тим условієм, щоби вибудовано в Річцї новий костел замість старого деревляного. Будова костела коштувала 25.000 зр. вже разом з домом для сотрудника латиньского. Костел посвятив епископ Пузина при участи кількох латиньских ксьондзів і одного руского священика.
Спадщина по смерти. Недавно подали ми вість о самоубійстві однорічного охотника в Чернівцях Дукера. Дукер, син бувшого старости в Чернівцях, застрілив ся за-для клопотів грошевих, хоч і мав досить значний маєток. Опікун, єго рідний шурин, давав єму лиш 5 зр. місячно на дрібні видатки. В день похоронів самоубійника прийшла до Черновець вістка, що в Гамбурзї померла тїтка Цукера і записала єму 40.000 марок. Тепер перейде цїла та спадщина на сестру самоубійника а жену твердого опікуна.
Дрібні вісти. Директором поліції краківскої має стати совітник львівскої поліції Короткевич. — Людність Варшави виносила при кінци мин. року 445.770 осіб, з того було 266.737 католиків, 149.711 жидів, 12.557 православних, 16.478 протестантів і 287 магомеданів. В Прусах мають завести умундурованє для женщин, занятих в урядах почтових; мундур має бути зроблений до стану з довгими полами. 