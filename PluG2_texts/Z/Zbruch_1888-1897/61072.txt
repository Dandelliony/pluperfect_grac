◦ ◦ ◦ ◦ ◦ ◦ ◦ ◦ ◦ ◦

Трамвай елєктричний у Львові. Вчера повернули до Львова делєґати міскі Гохберґер і Дзеслевскій, вислані громадою міста Львова до великих міст европейских для зібраня потрібних відомостей о трамваю елєктричним. Згадані делєґати були у Відни, Празї, Берлинї, Бремі, Гамбурзї і Галї і розслїджували подрібно справу урядженя трамваїв елєктричних та зносили ся з фабрикантами. На основі своїх информацій набрали делєґати пересвідченя, що елєктричний трамвай може бути у Львові з користею заложений. Подрібне справозданє буде в короткім часї предложено раді міскій.
В справі фальшівників срібла, против котрих вела ся розправа карна, видав львівскій суд карний вчера засуд, котрим признано обох обжалованих винними і засуджено: Мессінґера на 4 а Марка на 6 місяцїв тяжкої вязницї.
Цїсар затвердив вибір Станіслава Брикчиньского на презеса а д-ра Генрика Затея на заступника презеса ради повітової в Станіславові.
В справі крадежи в касї ощадности в Тернополи доносять до одної львівскої часописи, що слїдство не викрило доси нїчого, помимо 1000 зр. нагороди розписаної приватним слїдчим комітетом і 24.800 зр. пропали. Увязнених функціонарів тої каси: Сковроньского і Екгарда випущено по 7-тиждневій вязници слїдчій на волю.
Про гостину намістника ґр. Баденіого у Відни так пишуть до Czas-у з Відня: "Намістник Галичини ґр. Бадені єсть рідким гостем у Bідни. Але як єго приїзд до столицї означає з одної сторони все енерґічне прискоренє полагодженя найважнїйших справ краєвих, так з другої сторони Полякам віденьским мило бачити, яке тут становище занимає начальник краю, як оцїнюють єго працї і заслуги. І за сим разом зазнав він неодин доказ особливших взглядів і ласки монарха. І так попросивши минувшого понедїлка, отже в день публичних принимань, о авдієнцію, одержав порученє ставити ся окремо на приватній авдієнції. В сей спосіб вже за другим своїм приїздом до Відня не зміг подякувати за удїлену єму велику ленту ордеру Лєопольда, бо, як звістно, за того рода відзначеня складає ся подяку лиш на публичних авдієнціях. Зі звичайною точностію ставив ся намістник о кільканацять мінут перед годиною назначеною на авдієнцію, але цїсар в тій хвили велїв єго приняти і бесїдував з ним через 5 чвертей години про справи краєві. Також і на балю двірскім ві второк, цїсар, побачивши намістника, перейшов через салю і приступивши до него, відзначив єго довшою розмовою. Рівнож і архикнязь Кароль Людвик повитав ґр. Баденіого, а на висказаний ним жаль, що помимо своїх дотеперішних змагань, не міг доси представити ся архикнязеви Францови Фердинандови д'Есте, сам архикнизь представив намістника синови. Розмавляючи з архикнязем Францом Фердинандом висказав ґр. Бадені жаль, що Галичина не могла доси повитати архикнязя. — Вчера (14 н. ст. сїчня) був намістник на обідї у арх. Вільгельма, нинї рано на авдієнції у арх. Кароля Людвика а вечером буде на обідї у міністра Залеского, на котрий запрошені: ґр. Таффе, ґр. Фалькенгайн, ґр. Шенборн, презес Яворскій і кількох членів кола польского. Намістник конферував вже кілька разів з ґр. Таффим і ґр. Кальноким, а в хвилях вільних приймає земляків, котрі бажають або єго повитати або зголошують ся по раду або указки."
Дрібні вісти. В Бернї моравскім помер бувшій ґенерал сербскій, Зах, Моравець родом, звістний з війни сербско-турецкої в 1876 роцї. — У Львові померла Марія з Звійских Левицка, жена адюнкта судового. — Сими днями знищив огонь славну на цїлий світ фабрику "Бенедиктинки" в Фекамп у Франції і наробив шкоди на 2 міліони франків. — Инспектор кавалєрії австрійскої ґенерал бр. Ґеммінґен-Ґуттенбурґ помер вчера у Відни на инфлюенцу. 