◦ ◦ ◦ ◦ ◦ ◦ ◦ ◦ ◦ ◦

Реорґанізацією поліційної сторожи войскової в Кракові і Львові мали занятись правительственні власти. Орґанізація нова буде переведена після взору жандармерії і віденьскої сторожи поліційної.
О мандат з більшої посїлости в окрузї краківскім до ради державної, по Бобжиньскім, старає ся Жигм. Цєшковскій, презес вистави штук красних.
Огнї. Минувшої суботи, 25 н. ст. жовтня о год. 7-ій займив ся в Городку на передмістю черляньскім огонь в хатї Вал. Хміля, за-для неосторожности дївчини, котра війшла зі світлом до комори, де сушив ся лен. Заки з середини міста, віддаленої до 3 кільометри, прибула сторожа пожарна, а також і черляньска з двома сикавками, огонь перекинув ся на сусїдні хати і широка луна вказувала на страшне нещастє. Хат стоячих в огни не можна було ратувати, бо горіли мов свічки. Погоріло 17 хат з 30 будинками господарскими. Над 100 людей лишилось без даху. В огни попік ся тяжко син Хміля і погоріли дві ялівки та кілька поросят. — В Залужи коло Рогатина погоріло дня 24 н. ст. жовтня чотири господарства селяньскі з 11 будинками і всїм сегорічним збіжем.
Вчерашне ч. 233 "Дѣла" сконфіскувала ц. к. прокураторія за поданє несконфіскованої новинки з Głos-y Nauczyciel-ского про відносини учительскі в Жидачівскім так пізно, що ми не могли вже виготовити другого накладу і длятого розсилано нинї нашим Вп. читателям подвійне число.
Цїсар затвердив вибір Тадея Федоровича на маршалка a Станіслава Зєлиньского на заступника маршалка ради повітової в Збаражи.
Нова ґімназія. З Бучача пишуть до Kurjer-a Lw.: "Щоби рішучо полагодити справу висшої ґімназії, приїхав тут з припорученя правительства совітник львівского намістництва, п. Гільд. Дня 22 жовтня оглянув він ґімназію підчас годин шкільних і пересвідчив ся лично о надмірнім переповненю кляс. Відтак відбула ся у Василіян нарада і добре снїданє, але се не помогло нїчого, бо дня 23 жовтня відбуло ся засїданє повної ради громадскої з участію старости Шутта і совітника Гільда, котрий заявив, що позаяк переговори з Василіянами не довели до нїякого результату, тож правительство само обовязує ся удержувати цїлу ґімназію в Бучачи. Громада порішила дати будинок, до котрого будови має сейчас приступити. Пляц під будинок оглядав совітник Гільд і признав єго відповідним. Правительство однак не звільняє Василіян від обовязку удержувати школи і дальше, а що-до надмірного числа учеників, то правительство тепер утворить в першій клясї ґімназіяльній паралельку і пришле суплента, котрого до кінця року шкільного громада обовязала ся удержувати. В сей спосіб будуть в Бучачи дві ґімназії: одна цїла правительственна і друга низша Василіяньска, розумієсь, єсли лиш громада забере ся енерґічно до будови а не відложить так важної справи аж на-рік! 