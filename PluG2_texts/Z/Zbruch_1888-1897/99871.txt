Рускі школи народні у Львові.

З початком нового року шкільного звертаємо увагу руских родичів як у Львові так з охрестности, котрі з шкільними заведенями не досить обзнакомлені, на чотири-клясові рускі школи народні в нашім містї.   О мужескій школї вправ [уміщеній в "Народнім Домі"] не потребуємо й говорити, — она стала у нас від довших лїт загально звістною.   Від недавна истнує, а вже зєднала собі загальну симпатію в нашім містї руска школа вправ для дївчат, основана при женьскій учительскій семинарії. Школа та, маючи задачу служити для кандидаток учительских взірцем людової школи, посїдає що найлїпші учительки і веде науку після всяких правил найновійшої педаґоґії. Руска публика мала добру нагоду пізнати тую школу на испитї, якій відбув ся при кінци минулого року і з різних, відомих читателям "Дѣла" причин, не розвинула ся до сеї пори так, як би належало, бо — сором сказати — в минувшім роцї шкільнім числила ледви 100 дїтей, а два року тому ще менше, бо було у всїх чотирох клясах ледви 60 дїтей, так що рада міста Львова задумувала вже школу сю зредукувати на менше-клясову чи навіть закрити... Так малій фреквенції в тій школї будь-що-будь богато винні самі таки Русини — своєю байдужностію. Правда, з тою школою бувало всяко, бували різні недогоди — а все-таки патріотичний обовязок повинен тут станути висше по-над усе. Нинї найбільша недогода — лихе поміщенє школи — вже усунене. Коли хто ще й нинї підносить заміт против уміщеня сеї школи, то більше в тім пересади, нїж правди. Школа містить ся в догіднім місци, бо в середмістю, будинок, кромі лиш трохи притемненого входу, має комнати красні і видні. Учителї і учительки сповняють свій обовязок, як належить, — так з огляду педаґоґічного як і дидактичного, а доказом сего може бути хоч-би й ся обставина, що пятьох учеників з четвертої кляси, котрі сего року перед феріями приступили до вступного испиту в рускій ґімназії у Львові, всї испит здали з добрим успіхом. Отже як видно, заміти против тої школи є безпідставні. Няй но Русини заповнять сю школу дїтьми, а коли будуть дїти, то місто поставить навіть окремий будинок для школи имени Маркіяна Шашкевича.   В интересї руских родичів горячо поручаємо им наші народні школи у Львові!   Дѣло 