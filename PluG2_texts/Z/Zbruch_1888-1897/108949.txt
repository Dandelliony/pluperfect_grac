◦ ◦ ◦ ◦ ◦ ◦ ◦ ◦ ◦ ◦

Засїданє исторично-фільософічної секції Наук. тов. им. Шевченка відбуде ся в середу о годинї 6½ вечером. На порядку дневнім реферат М. Грушевского: "Гетьман Богданко".   Судові бібліотеки. Міністерство судівництва зарядило, щоби всї суди до кінця сего року представили списи книжок, які знаходять ся в их бібліотеках. То розпорядженє має на цїли евентуальне доповненє деяких бібліотек новими науковими підручниками.   Двацять нових округів санітарних в Галичинї. Видїл краєвий предложить соймови внесенє в справі уповажненя видїлу до утвореня в роцї 1897 двацяти нових округів санітарних, а передовсїм вісїмнацяти, з яких сїм припало би на повіти всхідної Галичини. Ті всхідно-галицкі округи санітарні були-б: в золочівскім повітї в Гологорах, в староміскім в Топільници, в стрийскім в Тухольцї, в надвірняньскім в Надвірній, в перемишляньскім в Дунаєві, в бережаньскім в Козовій в городецкім в Дубровици і в мостискім в Мостисках.   Задля снїжних заметей здержано дня 22-го с. м. рух поїздів на коломийских льокальних зелїзницях. Завтра має вже та перерва в руху скінчитись.   Нїмецкій консулят у Львові, що доси є тимчасовий, має стати невдовзї етатовим, а то тому, що межи Нїмеччиною і Галичиною розвинули ся вельми широкі відносини торговельні.   Дві нові ґазети стануть виходити з новим роком 1897 в Чернівцях. Одна буде органом соціяльно-демократичної партії, а друга буде видавати ся на всїх трьох краєвих мовах п. з. "Bukowiner Landwirtschaftliche Blatter" (часопись для буковиньских рільників).   Дрібні вісти. Міністер зелїзниць ґенерал Гуттенберґ переїхав вчера о 3-ій годинї по-полудни через Львів курєрским поїздом до Тернополя, де возьме участь в урочистім отвореню льокальної зелїзницї Тернопіль–Копичинцї. — Намістник князь Санґушко виїхав теж вчера по полудни до Тернополя. — Краєвий маршалок ґр. Ст. Бадені виїде нинї на кілька днїв до Відня. — Презідент висшого суду краєвого д-р Ал. Тхоржницкій був вже в суботу вечер в Чернівцях. В недїлю представляли ся єму судові урядники, а відтак презідент Тхоржницкій має бути на викладах о новій процедурі цивільній, які відбувають ся для судових урядників. — Міска рада шкільна окружна у Львові оголосила конкурс на посаду сталого учителя гр. в. реліґії в мужескій школї им. св. Мартина. Річна плата 800 зр. і 80 зр. річно на помешканє. — Конкурс на стипендійну запомогу имени архикняжни Ґизелі, в сумі 100 зр. річно розписав упр. Совіт "Народного Дому" у Львові з речинцем по день 31-го грудня. Запомога призначена передовсїм для одної з кандидаток, женьских учительских семинарій в Галичинї.   Дѣло 