◦ ◦ ◦ ◦ ◦ ◦ ◦ ◦ ◦ ◦

Похорон бл. п. прил. о. Іоана Величка розпочався нинї о 8 год. рано богослуженєм в соборній церкві св. Юра. В богослуженю взяли також участь епископ станиславівскій Юліян і архіепископи Моравскій і Иссакович. Дохід похоронний при участи 44 руских священиків, духовеньства латиньского, молодїжи шкільної з народної школи им. Конарского, де покійник був катихитом і при великім здвизї народа, розпочався о 2 год. з полудня.
З руско-народного театру. Театр перебувши дві недїлї в Радехові переїздить до Сокаля. В Радехові підпомагали наш театр найбільше всї місцеві Русини, а також і священьство з околиці, особливо в другім тиждни побуту численно являлись на кождім представленю. — В Сокали відбудеся перше представленє в недїлю 23 н. ст. червня. Представлені будуть; в недїлю "Дзвони з Корневиль", опера; ві второк, 25 н. ст. червня, "Дай серцю волю, заведе в неволю", образ людовий з співами і танцями М. Кропивницкого; в четвер 27 н. ст. червня. "Барона циганьскій", опера; в суботу 29 н. ст. червня, "Капраль Тимко", народна оперета, а в недїлю, 30 н. ст. червня, "Павло Полуботок", трагедія О. Барвіньского. — Гадаємо, що не треба пригадувати патріотичній Сокальщинї єї обовязку.
Окружна Народна Торговля в Сяноці пошукує субєкта з річною платнею 300—360 зр. і вільним помешканєм. Зголошеня заосмотрені свідоцтвами повного знаня руского язика в письмі і слові та відбутої практики принимає Дирекція Окружної Народної Торговлї в Сяноці найдалше до 15 н. ст. липня 1889. А. Витошиньскій; Габла.
Кн. Виртемберг, головно командуючій Галичини, відвідав дня 14 червня підчас своєї подорожи инспекційної з Бережан до Монастириск і погорївше місточко Підгайці. Сумний вигляд згарищ і незавидна доля погорїльців зробили велике враженє на князю і він обіцяв повідомити о цілій вазї сего нещастя відповідні круги добродїїв.
Дрібні вісти. В селї Довге, пов. теребовельского добувся злодїй серед білого дня (17 червня) до хати дяка і отворивши витрихом скриню, украв 250 зр. Підозрївають о ту крадїж одну місцеву особу. — Хмароломи навістили Чехи і Баварію та поробили значні шкоди. — В Переволочній, пов. золочївского, убив грім 11 червня ялівку коло криниці. — Єлена Волиньска зі Львова, касієрка в одній каварни в Чернівцях, отроїлася фосфором. — Черновецкій суд карний розписав гончі листи за Каролем Шефером, жидом з Садагори, котрий, засуджений в р. 1888 на 6 місяців тяжкої вязниці, десь утїк. — В Бальківцях коло Серету на Буковинї убив грім селянина Теод. Одивійчука; погибшій полишив жінку і четверо малих дїтей.  