◦ ◦ ◦ ◦ ◦ ◦ ◦ ◦ ◦ ◦

З Станиславова дїлять ся з нами радістною новиною. При товариствах "Руских женщин" і "Руского клюбу" утворив ся "Кружок музичний" для плеканя рускої пісни. На першім зібраню сего Кружка вибрано діріґентом п. І. Біликовсвого, композитора кількох творів музичних, а заступником проф. Ґолембйовского. Товариство Руских женщин набуло фортепян на власність. Перша проба співу відбула ся 27-ого с. м. при досить великій участи. Другі проби будуть відбувати ся на будуще в недїлї о годині 4-ій по полудни і будуть заразом приготованими до Шевченківских вечерниць. Треба сподївати ся, що всї співолюбиві і музикальні Русини як місцеві так і з околицї будуть собі уважати за патріотичний обовязок до Кружка приступити.   На честь міністрів-"родаків" відбули ся дальше до нинї: обід у намістника кн. Санґушка, бенькет уряджений професорами львівского увіверситету і обід у презідента висшого суду краєвого Тхуржницкого. Нинї міністри відїздять до Відня.   В Кракові розпочав ся вчера перед звичайним трибувалом карним процес в справі т. зв. "gwałtów cholerzyńskieh" — против 22 селян і 2 селянок. Єсть се відома справа ще з часу виборів до сойму. В селї Холєржинї під Краковом жандарм при правиборах заарештував одного господаря і мав знущатись над ним. Се так обурило селян, що они розброїли жандарма. До Kurjer-a Lwowsk-ого телєґрафують з Кракова, що процес той кидає сумне світло на поступованє орґанів правительственних.   Холєра в Галичинї в часї від 21 до 28 с. м. держала ся на тім самім рівени. В Теребовли остали були хорі 4 особи занедужали 2, виздоровіла 1, померли 2, отже остались дня 28 с. м. в лїченю 3 особи.   Проф. Берінґ, звістний з винайденя антідіфтеричної сировицї, винайшов — як доносять з Берлина — подібне средство против холєри і туберкульози. Близші подробицї о тім своїм відкритю має проф. Берінґ оголосити вже в короткім часї.   Справа зміни калєндаря в Россії. "Новое Время" так обговорює сю справу в новорічній статьї: "Подумати тілько, куди тепер можна поспішними поїздами заїхати за 12 днїв! Сибірска зелїзниця незадовго буде готова; тогдї можна буде обходити астрономічний новий рік в Варшаві, а відтак на наш застарілий новий рік стануть на берегах Тихого Океану. Легко поняти, як се баламутить торговельні обчисленя, як велика невигода в подорожах з заходу на всхід, коли в дорозї з Франції до Япану чоловік чує ся в Россії в глубокім провалї часї, котрого західна і всхідна стїна мав 12 днїв високости! Недогоду того провалу давно вже признано. Нераз вже думано над поправою калєндаря, але кождим разом розбивало ся на упередженю, що такій крок викличе в народї забобони, невдоволенє і реліґійний фанатизм. Не пусті-ж се обави! Адже темний народ і тепер числить після сонця; а ті, що уміють читати — число их росте з кождим роком, — розуміють дуже добре, якій то сором, лишати ся по заду о 12 днїв і домагати ся для себе права до назви неуків і забобонних людей. Поправа калєндаря в инших часах широко розвинених межинародних відносин, спільности людских интересів, єдности наук, штук і промислу, є далеко менше зірванєм зі стариною, нїж поправа реліґійних книг народу, зложеного майже з самих анальфабетів." Відтак радить "Новое Время", щоби "аж до зрівнаня обох калєндарів всї місяцї (винувши лютий) числити по 30 днїв. Не було би в тім нїякої трудности, бо і так звичайно при всяких обчисленях числить ся по 30 днїв на місяць, а в церкви жадне більше свято не припадає на 31 день місяця. Отже нїхто на тім не потерпів би, хиба ті, що 31-ого обходять имянини; але кождому, хто вже до того привик, вільно держати ся і старого численя, а Антін міг би обходити свої именини і на св. Онуфрія, коли доконче хоче имянин. За те — кінчить Н. Время — можна би несповна за два роки неспостережена і без трудности зрівняти ся з калєндарем цивілізованого світа."   Дрібні вісти. Укінчена семинаристка, 19-лїтна Євгенія Веберівна у Львові кинула ся в горячцї оногди пополудни по 3-ій годин з другого поверха в каменици при ул. Шептицкого на подвірє і на місци убила ся. — Намістництво позволило асистентови почтовому в Перемишли Вікторови Капралеви змінити прізвище на Калиневич. — Француске правительство дало дозвіл на будову турецкого мечету в Парижи. — Дня 4 н. ст. лютого відбуде ся в Подусові в пов. перемишляньскім вінчанє п. Ив. Илевича, окінченого богослова, з панною Осипою Цегельскою, дочкою тамошного пароха. — Пп. Нартовскй властитель дібр Ямельницї і Ямельничок недалеко Східницї, випустили в посесію часть свого терену т. є. 500 морґів товариству завязаному фірмами віденьскими і краєвим на 25 лїт для експльоатації нафти.   Дѣло 