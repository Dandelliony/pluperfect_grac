◦ ◦ ◦ ◦ ◦ ◦ ◦ ◦ ◦ ◦

В Станіславові — як довідуємось — відбуде ся дня 4 н. ст. липня с. р. віче народне. На чолї комітету вічевого, зложеного з патріотів рускої интеліґенції станиславівскої і селян, стоять пп. посол Іосиф Гурик і д-р Мелитон Бучиньскій.
Торжество Божого Тїла відбулось вчера зі звістною величавостію нашого обряду. Впреосв. митрополит серед членів капітули і духовеньства зі всїх руских церквей львівских відправив богослуженє в церкві Волоскій і проводив обходови до престолів, уставлених з Ринку. В торжестві взяли участь представителї державних властей. Хор питомцїв рускої семінарії духовної відспівав цїле богослуженє дуже складно. Годить ся примітити при сїй нагодї дві справи ad usum дирекції поліції. І так найперше повинна поліція строго припильнувати, щоби склепи в Ринку — по найбільшій части жидівскі — були зачинені підчас обходу процесіонального по Ринку. Не припильнованє того викликує загальну соблазнь і єсть зневагою нашого обряду. Друга річ, то се, щоби відповідно до числа вояків поліційних, котрі мають удержувати лад, додавати відповідне число аґентів поліційних. Вояки поліційні мають приказ не пускати в значнім числї людей до церкви, бо церков мала і не може помістити много людей — тож они сей приказ виконують аж надто драстично. Аґенти поліційні мають висшій степень интеліґенції анїж вояки поліційні і може би знали повести цїлу справу більше відповідно. А в наслїдок тої ревности вояків буває таке, що до церкви на богослуженє дістаєсь дуже мале число вірних.
Богато ревізій і арештовань відбуває ся сими часами у всхідній і західній Галичинї. У всхідній Галичинї ревізії ведуть ся в повітах надграничних і мають звязь з православними торжествами ювілейними на Волини. Як доносять "Галицкой Руси", ц. к. староство в Бродах засудило чотирох господарів і одну дївчину з Гаїв старобрідских на 8 днїв арешту за хід до Почаєва і наказало арештувати их дня 9 с. м. для відсидженя кари. А в Устю епископскім, в повітї борщівскім, дня 10 с. м. комісар староства обставив жандармами з Мільницї і стражниками фінансовими з Устя хати селян Ивана Костюка, Михайла Костюка і Ивана Крайника, перевів строгу ревізію і забрав у першого річник "Русской Ради", у другого два річники "Русской Правди" Купчанка, а у третього книжочки "Просвіти". Дуже ревним при ревізії був місцевий війт Иван Фочак, помагаючи п. комісареви, він сарака, аж пхав руки в сало і в дїжу з бриндзею. — В західній знов Галичинї дїло ревізій і арештованє йде в двоякім напрямі: за мнимі шпігуньства россійскі і за аґітації соціялістичні. Про увязненого недавно в Катовицях мнимого сотрудника львівских ґазет польских Іосифа Гендіґері в хвили, як закуповував динаміту доносять Wien. Tagblatt-ови, що то "один з найнебезпечнїйших шпігунів россійских і аґентів провокаційних". Гендіґері — пише Tagblatt — пробував тамтого місяця в Петербурзї, де під прибраним назвищем представив ся міністрови справ внутрішних і виявив єму видуманий плян атентату на царя і видуману лісту заговірників, за що дістав грошеву нагороду. На єго указки заряджено також богато ревізій в Кракові і у Львові. Арештованих студентів у Варшаві осаджено в цитадели. Розправа судова з Гендіґерим відбуде ся в Кракові в вересни. Сими днями знов арештував в Бялій комісар краківскої поліції Костшевскій 24-лїтного студента з Варшави Игната Попловского підозріного о пропаґанду анархістичну. В Кракові сидить у вязници слїдчій більше осіб запутаних в справу Гендіґеріого.
Ректором університету львівского на рік шкільний 1892/3 вибрано дня 18 н. ст. червня професора теольоґії д-ра Марк. Паливоду.
Рада міста Львова на оногдашнім довірочнім засїданю приймила значною більшостію звістні внесеня комісія веріфікаційної. На засїданю було 75 радних. Внесенє д-ра Мархвицкого, щоби цїлі вибори признати неважними і внесенє Зіми, аби признати неважними вибори пятьох радних, в котрих користь сфальшовано карти виборчі, перепали, бо зискали ледво по кілька голосів. Явне засїданє ради міскої, котра остаточно порішить справу виборів, відбуде ся ві второк дня 21 н. ст. червня.
Пливак воздушний Джякомо Меріґі пописував ся вчера другій раз своїми штуками на бальонї. Бальон по півгодиннім кружляню в воздусї осїв на каменици п. Штадтміллєра при улици Краківскій. Товпи публики залягли улицю так, що поліція лиш з трудом удержувала порядок. 