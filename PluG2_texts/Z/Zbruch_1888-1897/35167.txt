Збори Банку рільничого. — Хапчивість. — Пограничні відносини. — Крадіжка з музею.

Банк рільничій у Львові відбув вчера свої загальні збори. Після справозданя дирекції показав ся стан интересів тої институції дуже лихим. Всїх членів банку єсть 102 з 212 удїлами на суму 43.000 зр. В минувшім роцї зменшилось число членов о 10 з удїлами 4600 зр. Зиску брутто було 13.711 зр. 53 кр., а що кошти адміністрації виносили 12.740 зр. 28 кр., то чистий зиск рівнає ся 971 за 25 кр. Ту суму рішено долучити до зиску на рік 1890. До ради управляючої на місце пп. Міколяша і д-ра Роїньского вибрані пп. Порцері і Каз. Яворскій і до дирекції на місце пп. Міколяша і Шеллєнберґа пп. Вол. Богданьскій і д-р Павло Домбровскій. П. Стан. Дїдушицкій, критикуючи дїяльність банку, піднїс, що банк не виповняє своєї задачі: посередничити в продажи рільничих продуктів краєвих за границю а стає ся радше институцією векслевою, тому рільники не мають довіря до банку і продають своє збі же через факторів а не віддають в коміс банку. Хапчивість. Начальник громади Крехова піднїс з жовківского уряду податкового гроші для розданя між голодуючих яко безпроцентову позичку і вернувши до села наказав бідакам платити собі по 50 кр. від особи: "бо то я, казав він, виробив для вас позичку і менї належить ся за труд". Кождий голодуючій мимо волї і охоти платив назначену дань а пан війт вже призбирав був собі значні гроші. Але найшов ся один відважний, котрий нїяким чином не хотїв заплатити сеї драчки а начальник на упертого ужив такого средства: приказав стягнути з него чоботи і поліціянтови громадскому якось з трудом удалось виконати сей наказ. Босий і голодний громадянин удав ся з жалобою до староства, а оно сконстатувавши протоколярно цїлу справу, наказало зараз видати чоботи, засуспендувало хапчивого і проворного начальника громадского та ще справу віддало судови до ужитку. Пограничні відносини. Зі Збаража доносять про такій урядово стверджений факт: Дня 27 лютого с. р. придержала погранична сторожа россійска на своїй території підданого австрійского Ивана Гонту, 18-лїтного хлопака, сина Юрка Гонти, війта з Зарудечка, пов. збараского, з тютюном, котрий в Россії закупив і хотїв перепачкувати до Австрії та відставила єго до "таможні" (уряду митового) в Будї збараскій. Хлопак зміг якось видістатись з рук стражників россійских, бо самі випустили єго через похибку, і дістав ся до австрійского віддїлу сторожи скарбової також в Будї збараскій, находячого ся напротив россійскої таможнї але вже по сторонї австрійскій. Зараз за хлопаком пригнав до рогачки россійскій підофіцир, а відтак і начальник таможнї, та почали наставати, щоби видано им назад придержаного пачкаря. Коли командант віддїлу не хотїв сего зробити, удав ся начальник таможнї до старости в Збаражи і представивши, яка велика одвічальність спаде на него (начальника) за випущенє хлопака перед списанєм протоколу, просив, щоби випозичено єму Ґонту на дві години на описанє протоколу. Староста повірив такому представленю і дозволив, а комісар дав наказ, щоби Гонту видано poссійскій сторожи. Від сеї пори минає вже 2 місяцї а про Ивана Гонту не чувати нїчого: пропав як камінь в водї, та лиш начальник таможнї глумить ся з австрійскої легкодушности. Булаву маршалковску ґенерала Радецкого украв хтось перед кількома днями з войскового музею в арсеналї віденьскім, а кураторія музею визначила 1000 зр. нагороди за викритє злодїя. Булаву дарував цїсар в имени всей армії Радецкому 6 цвітня 1850 р. Булава єсть з чистого золота, має 20 цалїв довготи і прикрашена золотими орлами цїсарскими. На обох кінцях ручки суть перстенї, з котрих кождий має 10 рубінів і 10 смараґдів а середний перстїнь прикрашений трема брилянтами і двома рубінами та смараґдами. Булава оплетена золотим лавром з 48 емаліованими листочками і 25 золотими гроздами. На листочках виписані имена 27 битв, де проводив Радецкій. На верху булави прегарний брилянт окружений 10 рубінами. В серединї булави була поміщена адреса з підписами достойників войскових і дописком цїсаря: "До висказаних чувств моїх войск, долучаю подяку і радість". 