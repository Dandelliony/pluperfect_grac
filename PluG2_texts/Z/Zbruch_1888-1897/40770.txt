◦ ◦ ◦ ◦ ◦ ◦ ◦ ◦ ◦ ◦

Илюстрована Исторія Руси видана товариством "Просвіта" а написана проф. Олександром Барвіньским, вийшла вже з друку і продає ся без пересилки почтової по 50 кр. зброшурована, а по 72 кр. в прегарній полотняній оправі з відповідними витисками з робітнї п. М. Спожарского. Илюстрована Исторія Руси обіймає 18 аркушів друку, містить 40 дуже гарних илюстрацій і дві дуже добрі карти: одна до періоду княжого, а друга до періодів литовскго і козацкого. Исторію сю можна вже буде набувати підчас Загальних Зборів "Просвіти" в Коломиї дня 16 (28 н. ст.) серпня.
Огнї. Дня 6 (18) с.м. згоріла в Уйковичах під Перемишлем одна селяньска хата. Огонь пригасили вояки перемискої кріпости. — Дня 11 (23) с. м. згорів в Ярославли один войсковий барак.
"Розігнати на чотири вітри" міску раду в Перемишли — загрозив сими днями намістник ґр. Бадені. Причиною загрози мають бути катастрофи заваливших ся недавно нових камениць, лиха господарка в містї, брак води, каналів, хідників, протекціоналізм, сервілізм і розтрата громадского гроша. Мабуть пахне Перемишлеви така сама судьба, яка постигла Ярослав, Городок і другі, т. є. комісар правительственний, яко голова міскої самоуправи.
Посвященє церкви. Дня 10 (22) вересня с. р. відбуло ся в селї Тиляві коло Дуклї посвященє нової мурованої церкви. Будовою церкви занимав ся ревно о. Пастернак, тамошний парох, і роботи вже майже на покінченю. Тилявска церков буде одною з найкрасших церквей в Бескидщинї.
Потопили ся три дївчини. В Сянї дня 8 (20) с. м. в селї Рушельчичі під Перемишлем. Були се дві сестри 11-лїтна Катерина і 15-лїтна Вікторія Курашівни та 18-лїтна Настя Климко. Підчас купаня завела з жартів Настя 11-лїтну Катерину на глубоку воду і там почали обидві потопати. Старша сестра Вікторія, хотячи ратувати молодшу сестру Катерину і подругу Настю, попалась сама у вир і там всї три найшли смерть. Тїла вправдї найшли незадовго по катастрофі, але поміч вже була неможлива.
Не пошановали староства! В ночи з 19 на 20 н. с. серпня незнані злодїї виламали вікна і дістали ся до староства в Сучаві та закрали там кільканацять книжок каси ощадности і готівки 95 зр. Шкода загалом виносить сто кількадесять зр. Цїкавих злодїїв ще не відшукали.
Дрібні вісти. Исидор Паславскій, президент станіславівского суду окружного, занедужав на запаленє кишок. Підчас недуги заступати єго буде апеляційний сов. Щуровскій або д-р Бавх. — На жовківскім передмістю у Львові панує епідемічна дезинтерія і вже лучило ся много случаїв смерти. — Австрійскій і анґлійскій заряд телеґрафів заключили договір, що оплата за депеші телеґрафічні між Анґлєю і Австрією буде зменшена від слїдуючого року о одну трету часть теперішної цїни. 