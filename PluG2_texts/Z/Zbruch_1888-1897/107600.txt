◦ ◦ ◦ ◦ ◦ ◦ ◦ ◦ ◦ ◦

Товариство руских женщин в Перемишли, котрого цїлію єсть двиганє народного духа через просвіту, видячи в тім напрямі благодатну дїяльність товариства "Рускій институт для дївчат" в Перемишли, рішило на засїданю видїлу з дня 4 вересня с. р. умістити в институтї в Перемишли одну ученицю на кошт фондів товариства руских женщин. Кандидатка, котра може тоє місце отримати, винна бути сиротою, без жадного маєтку а підготовлена вже що-найменше до четвертої кляси шкіл шестиклясових. Всї интересовані зволять внести поданя до видїлу товариства руских женщин в Перемишли найдальше до 25 н. ст. с. м. під адресою "Заряд школи руского института для дївчат в Перемишли, улиця Татарска". Поданя неувзгляднені позістанугь без відповіди.   Маневри цїсарскі вже кінчать ся. Що дня цїсар виїздить перед 8-ою год. рано на поле маневрів і перебуває там аж до пополудня. Войско тримає ся добре і цїсар часто висказує свою похвалу. Передвчера одну дивізію X. корпусу відкомендировано до маневрів кріпостних в Перемишли. — Цїсар жертвував з приватних фондів для бідних в Крисовичах 200 зр., а для Мостиск: на фонд бідних 300 зр., на товариство им. Исуса 150 зр., на сторожу огневу 100 зр. і на реставрацію костела 500 зр. Селянинови, що минувшого тиждня на вколїшках присунув ся до повозу цїсарского в Ланах з устною просьбою о запомогу, велїв цїсар виплатити 200 зр. запомоги. Селянин сей, Никола Віблий з Ланів служив довгі лїта у войску, а тепер находить ся в крайній нуждї. — До Перемишля виїздить намістник кн. Сангушко і маршалок ґр. Бадені, запрошені на обід двірскій.   На справозданє посольске скликує д-р Ґустав Рошковскій своїх виборцїв до ради державної з округа міст Самбора-Стрия-Дрогобича, а то: до Стрия на день 18 с. м. до салї ратушевої, до Дрогобича на 19-ого с. м. до салї ґімнастичної і до Самбора на 20-ого с. м. до салї касинової, у всїх трех містах о 4-ій годинї пополудни.   З маневрів. З села Колбаєвич в повітї рудецкім одержали ми ось таке письмо, котре подаємо полишаючи одвічальність за неведені в нїй факти підписаним: війтови Михайлови Хованцеви і радному Иванови Цюрохови.   Сто котів або дорогій жарт. Дня 28 липня с. р. Иван Чорпіта зі Скали над Збручем, будучи "при фантазії", зажартував — як каже — перед Мотком Шварцбахом, фактором від всяких интересів, що єму треба на короткій термін сто котів для брата до Америки до маґазинів і що він [Чопіта] дає по коронї від штуки кождому, хто ті коти єму доставить. Шварцбах — яко фактор від всього — сейчас підняв ся достави і в протягу тижня то за гроші то з помочію хлопцїв роздобув з міста і околицї 98 штук котів різної масти й подоби і запер в герметичнім хлївци, а Чорпіту візвав, щоби собі коти відобрав і умовлену належитість виплатив. Чорпіта, не сподїваючись такого обороту річи, закрутив, що се був жарт, і не хотїв котів відобрати, в наслїдок чого Шварцбах коти випустив на місто а Чорпіту пізвав о 98 корон перед ц. к. суд повітовий в Борщеві. При розправі баґательній — як нам пишуть — замічував повномочник Чорпіти, що після умови коти мали бути самі білі і "делікатні" і що "менежерія" зібрана Шварцбахом, складаючи ся з диких і різномастих примірників не відповідає умові. Однак коли Шварцбах заприсяг, що такого "пункту" в умові не було, признав судія Шварцбахови 28 зр. титулом відшкодованя і кошти процесу. Однак сей на око світлий интерес не вийшов і Шварцбахови на здоровлє, бо від того часу, де покаже ся на ярмарку, увесь нарід кличе за ним "а кота!" і жиди, мявкаючи, відганяють єго від факторованя, а бідний Шварцбах клене день і годину, коли то підняв ся достави котів до Америки.   Дрібні вісти. В Грабківцях коло Зборова відбуде ся дня 22 вересня с. р. вінчанє п. Ж. Сприня, окінченого богослова, з п-ою Марією Илевичівною. — Kuryer Przemyski пише, на час побуту цїсаря в Перемишли спроваджено зі Львова і з Кракова 50 поліціянтів для повненя служби в Перемишли і на Липовици, а вже від середи пополудни осаджено в арештах всїх дїдів і волоцюг, щоби в пятницю не явили ся на улицях. — Вість про замкненє осьмої кляси ґімназіяльної в Ряшеві — як доносить Gazeta Lwowska — не має найменшої підстави.   Дѣло 