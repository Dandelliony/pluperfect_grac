◦ ◦ ◦ ◦ ◦ ◦ ◦ ◦ ◦ ◦

Велика буря і непамятна злива навістила вчера Львів около 4-ої години з полудня. По улицях стояли цїлі озера, а потоки Полтов і Пасїка наповнились по береги. Злива тревала до години 6-ої з полудня, відтак до 8-ої кропив слабий дощ, а по 8-ій повторила ся злива і тревала до пізної ночи. Нинї маємо погоду.   В справі намордників оповіщує маґістрат львівскій, що позаяк від чотирох тижднїв не було у Львові скаженини, то зносить ся приказ веденя псів на мотузку і накладаня им намордників. Инші розпорядженя що-до псів остають і на дальше в силї.   Рускій театр народний. З Яворова пишуть нам під днем 22 н. ст. липня: В четвер (20 н. ст. липня) виставив театр наш "Гальку" при заповненій майже сали. І се представленє випало удачно і припало до вподоби публицї. Межи гостями замітили ми з радостью вже чотирох духовних з околицї і кільканацять селян. Признати треба, що місцева интеліґенція, руска і польска, відносить ся до нашої институції з великою симпатією, а численна єї участь в представленях заохочує знов персонал артистичний до щирого труду. Хори в "Гальцї" були скріплені місцевими, дуже добрими силами. Нинї в суботу (22 н. ст. липня) буде виставлена комедія Кропивницкого "Пошились в дурнї", в недїлю С. Артемовского: "Запорожець за Дунаєм", ві второк (25 липня) "Барон циганьскій" в четвер (27 липня) "Дай серцю волю", в суботу (29 липня) "Зі ступеня на ступінь", в недїлю народна драма з житя козацкого Александрова і Старицкого: "Не ходи Грицю на вечерницї" в пяти актах з співами. На "Запорожця" збираєсь богато селян з околицї.   П. Станислав Дроздовскій, родом з Синяви в Галичинї, одержав на університетї львівскім степень доктора прав.   Великі непорядки мають дїятись в селї Оровім, дрогобицкого повіта. Виною всего лиха — як пише кореспондент "Галичанина" — єсть війт орівскій, Кость Кухар, званий жидами "гірским князем". Особливо грошева господарка сего війта дає мешканцям Орового богато думати.   Войскове торжество. Дня 4 н. ст. серпня с. р. мине 50 лїт, коли цїсаря Франц Іосифа I именовано властителем полку драґонів ч. 11. Тепер стоїть той полк в Городку. Офіцири того полку рішили обходити сю річницю величаво; між иншим мають бути також устроєні перегони. На ту цїль дав цїсар значний дар грошевий і ювілейну нагороду почестну. Рівночасно призначив цїсар 12.000 зр. яко фондацію, з котрої відсотки будуть роздїлюватись по рівній части межи добрих і заслужених підофіцирів того полку.   Самоубійства. Вчера о 10-тій годинї з рана застрілив ся у Львові коло кіпця Унії люб. на замку Теодор Фрайденберг з Коломиї, котрий приїхав до Львова, щоби зложити испит з рахунковости. Испиту не зложив і се було причиною самоубійства. — В Чернівцях отруїв ся матурист Вікт. Реус з той причини, що перепав при испитї зрілости.   Санкціоновані закони. Цїсар санкціонував постановою з дня 10 н. ст. липня ухвалений соймом галицким проєкт закона, котрим удїлено громадї Бродів право побирати копиткове на час трех лїт, а дня 17 н. ст. липня санкціонував цїсар закон ухвалений соймом про будову зелїзниць льокальних в Галичинї.   Посаги для слуг. Маґістрат львівскій оголошує конкурс на два посаги по 251 зр. 75 кр. для убогих дївчат служачих з фундації им. цїсаря Франца Іосифа I., заснованої д-ром Малиновским. Льосованє відбуде ся дня 11 н. ст. вересня, а допущені до льосованя будуть лише дївчата служницї, уроджені в Галичинї, христіянки, маючі від 18 до 30 лїт, служачі 3 роки у того самого службодавця, вільного стану і убогі. Поданя о припущенє до льосованя треба вносити до 31 н. ст. липня до маґістрату.   Бурмістром міста Городка вибрано купця тамошного Ліппуса, заступником Алекс. Ґроса начальника зелїзничого, а платним асесором міщанина Юр. Ґока.   Дѣло   