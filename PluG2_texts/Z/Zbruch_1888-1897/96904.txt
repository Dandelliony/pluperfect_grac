◦ ◦ ◦ ◦ ◦ ◦ ◦ ◦ ◦ ◦

Копець унії люблиньскої на Високім замку у Львові розлазить ся вже цїлковито, так що не можна на него дістати ся хиба по драбинї, а камінє, котрим був обмурований, грозить небезпечностію навіть прохожим на Високім замку. Як звістно коштував сей копець з направами д-ра Фр. Смольку до 70.000 зр. Теперішна єго направа, єсли прийде до сего, буде коштувати великі суми і ледве чи на що придасть ся, бо при першій довшій слотї пісок знов розсадить обмурованє і розлїзе ся.   Як дбає ся у нас про народну просвіту. З Бобреччини доносять, що село Борусів, де єсть звиж 50 заможних господарів, не має доси школи. На сю цїль дарував цїсар ще перед 12 роками 100 зр., а греко-кат. місцевий парох просив вже кілька разів староство в Бібрцї, щоби займило ся сею справою і зарядило будову школи. Однако доси нема з тих заходів нїякого хісна і люде сумнївають ся, чи в XIX. столїтю діжде ся Борусів школи.   Нове руске політичне товариство завязує ся в Сяноцї під назвою "Сяніцка Народна Рада". Статути подано до намістництва дня 27 н. ст. марта і по их потвердженю назначить комітет день перших загальних зборів.   З Черлян пишуть нам: Коли по розливі ріки уступила вода з пасовиска, найдено трупа маленької дитини, дївчинки, майже на пів зігнилого. До приїзду комісії судово-лїкарскої полишено трупа на місци, аж по доконаних оглядинах позволено похоронити на кладовищи в Мавковичах. Доходженє карне не приспорило богато матеріялів. Хто була несовістна мати сеї нещасної дитини, дотепер нема нїякої відомости, анї не знати напевно з котрого ставу тая дитина приплила. При обдукції тїла сконстатовано лише, що дитина прийшла на світ жива, но зараз по уродженю була утоплена, а в водї перележала зо три місяцї. За проступною матерею слїдить жандармерія.   Зїзд делєґатів студентів технічних академій в Австрії відбув ся дня 8. н. ст. цвітня у Відни. Збори приймили резолюцію, домагаючу ся, щоби кождий технік, котрий зложив приписані испити, одержав титул доктора і користував ся всїми політичними правами, полученими з згаданим титулом. Крім того жадають студенти, щоби кождий технік по зложеню другого державного испиту, дістав титул инжинєра або архітекта, щоби порядок студій був управильнений одноцїльно і щоби у всїх політехніках були обовязково введені виклади правничих, політичних і будівничо-гіґієнічних предметів.   Дрібні вісти. Дня 30 н. ст. цвітня відбуде ся в Беньковій Вишни коло Рудок вінчанє п. Романа Дмоховского авскультанта з Перемишля з панною Людмилою Лазуркевичівною, дочкою о. Льва Лазуркевича тамошного греко-кат. пароха.   Дѣло 