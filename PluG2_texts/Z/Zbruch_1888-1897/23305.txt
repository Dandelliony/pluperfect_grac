Гр. Таффе у Львові.

Вертаючи з похорону пок. гр. Альфреда Потоцкого в Ланцутї заїхав гр. Таффе і до нашої столиці оногди станув тут разом з намістником гр. Баденим о 11 год. в ночи. На двірци повитали єго вицепрезидент намістництва Лидль і громадка радних міста Львова, до котрих прилучився і президент міста, що разом з з гр. Таффим вернув був до Львова. Президент министрів подякував за повитанє, а висказавши надїю, що ще буде міг побачитися з радними, поїхав зараз до палати намістника.
Вчера о 9 год. рано оглядав гр. Таффе в супроводї намістника гр. Баденія, вицепрезидента намістництва Лидля і президента міста музей им. Дїдушицких, де єго повитав гр. Володимир Дїдушицкій. Тут оглянув гр. Таффе всї салї, а вписавши відтак своє имя до пропамятної книги, пішов до магазинів Червоного Хреста на Янівскім. Тут повитав єго д-р Іосиф Мерунович. Президент министрів, оглянувши все докладно, висказався похвально о сїй институції.
Вернувши з Янівского зайшов гр. Таффе до института им. Оссолинских, де вже раз був в 1879 р. При входї до института повитали єго кн. Андрїй Любомирскій, д-р Малецкій і др. Оглянувши музей, салю образів і библіотеку, пішов гр. Таффе з відси до міского музея промислового, де єго повитали предсїдатель гр. Волод. Дїдушицкій і члени ради управляючої: д-р Цісельскій, Цюхциньскій, Ґетриц і Др. Гп. Таффе оглядаючи тут все докладно — о скілько на то лиш час дозволяв, задержався довше коло величезних рам, що були призначені на ювилейну виставу віденьского музея промислового, а котрі виготовило 17 учеників львівскої школи для промислу артистичного. В рамах тих міститься погрудє цісаря, рїзане в дереві Гр. Таффе дуже хвалив собі ту роботу, а директор школи промислової, Чиршниц, представив єму учителїв і учительки сеї школи та тих учеників, що робили згадані рами.
Опісля вернув гр. Таффе назад до намістництва, оглянув тут деякі бюра, а відтак в великій сали розпочалися представленя. Тут явилися насамперед маршалок краєвий гр. Тарновскій і члени видїлу краєвого. Маршалок повитав єго нїмецкою промовою яко "верховника правительства, котрий стараючись завсїгди о добро і силу держави, уміє берегти историчну индивидуальність поодиноких країв і знає увзглядняти их потреби, за що наш край буде єму завсїгди вдячний". Гр. Таффе подякував маршалкови за ті слова і опісля принимав дальших гостей. Представлялися: Впреосв. митрополит Сембратович, архиеп. Моравскій і Иссакович, совітники і референти намістництва, власти судові, директор полиції, директор почт і телеграфів і т. д. Президентови міста і радним дякував президент министрів за их повитанє на двірци і хвалив Львів, що красно розвиваєся і финансово добре стоїть. Коли відтак президент міста запримітив, що місто має великі тягари з дорученого круга дїланя, сказав гр. Таффе, що знає о тим добре, але годї, щоби правительство давало якусь запомогу, бо і другі міста єї домагались би. Треба буде якось инакше злому зарадити. З жидівскою депутацією розговорював гр. Таффе о антисемитизмі і сказав, що під антисемитизмом криються всїлякі змаганя политичні і кастові. Окремих законів против него не потреба, бо теперїшні вистануть. У Відни, де антисемитизм найсильнїйшій, мусить перелом сам себе прийти; в Чехах він слабий, бо і жиди там розумно поступають, а в Галичинї, о скілько єму звістно, нема (?) антисемитизму зовсїм.
Около 4 год. по полудни був гр. Таффе в музею Ставропигійского института, але перебув тут ледви 10 минут. При входї вручив єму сеніор института д-р Шараневич ювилейне виданє института і фотографичні знимки з вистави ставропигійскої. Відтак зробив гр. Таффе визиту кн. Виртемберскому, Впреосв. митроп. Сембратовичеви і оглянув Церков св. Юра, був у архиеп. Моравского і Иссаковича і їздив на Високій Замок.
Около 6 год. відбувся відтак обід у намістника гр. Баденія на 42 осіб, на котрім були всї епископи, кн. Виртембергскій і другі достойники. З сего обіду замітний тоаст гр. Таффого, в котрім він сказав, що найбільше причинився до того, що гр. Баденія именовано намістником. Вечером о 8.30 год. виїхав гр. Таффе зі Львова, а намістник гр. Бадені поїхав з ним аж до Кракова. На двірци пращали єго маршалок краєвий, президент міста і другі достойники та аристократія. 