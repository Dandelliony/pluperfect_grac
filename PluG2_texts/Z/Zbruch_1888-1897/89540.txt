◦ ◦ ◦ ◦ ◦ ◦ ◦ ◦ ◦ ◦

Панна Саломея Крушельницка виступить в суботу 26-го мая в скарбківскім театрі в опері "Трубадур" яко Манріка.   "Причинок до исторії унії берестейскої". Під таким заголовком виголосить д-р Франко відчит в Товаристві историчнім у Львові дня 26 н. ст. мая о 7-ій годинї вечером.   В справі еміґрації до Босни. Позаяк від довшого часу межи селянами проявляє ся рух еміґраційний до Босни і в тім взглядї межи народом кружать всякі суперечні вісти, то я перед кількома днями віднїс ся до компетентних, з тою справою обізнаних осіб з просьбою о поясненє справи. З цїлком віродостойного жерела доносять менї, що до Сараєва приїздило кількох селян з комарняньского повіта. Тамошні власти казали им вертати домів а одному бідакови мусїли дати 15 зр. на дорогу. Взагалї має босаньске правительство наміренє в декотрих повітах поселити еміґрантів, однак справа ся остаточно порішена ще не єсть. Власти босаньскі нїкого не приймуть, хто сам прийде, лише будуть вибирати переселенцїв і приймати тілько тих, що мають численні сили робучі, трохи капіталу і будуть припоручені своїми місцевими властями. Кождий еміґрант дістане землю лїсну, котру доперва мусить викорчувати, — а се вимагає великої витревалости і працї. Серед таких обставин найлучше єсть перестерігати селян, щоби легкодушно не наражували ся на кошти подорожи до Сараєва, а сли хто конче хоче до Босни еміґрувати, нехай внесе просьбу до правительства краєвого в Сараєві і най доперва тогди там їде, коли одержить письменне позволенє на переселенє. Референтом справ еміґраційних в Сараєві єсть совітник Мінем родом з Буковини. Корнило Чайківскій.   Дальші наради делєґатів комітету виставого відбудуть ся в пятницю о годинї 7½ вечером. Позаяк ті наради будуть послїдні, прошу точно явитись в комплєтї. — Волод. Шухевич.   Загальні збори товариства руских женщин в Станиславові відбудуть ся в четвер 31 н. ст. мая о годинї 3-ій з полудня в комнатах "Рускої Бесїди", ринок ч. 3-ій слїдуючим порядком: Справозданє уступаючого видїлу, вибір нового видїлу, внесеня членів, на которі то збори видїл товариства всїх членів і прихильних товариству без розсиланя окремих повідомлень запрошує — Станиславів 22 мая 1894. — Софія Бучиньска, Ольга Зарицка.   Зловлений убійник. Як ми вже вчера доносила зловлено в Кракові убійника родини Коркесів, помордованих у Львові в роцї 1881. Про єго арештованє доносять з Кракова: Старшій комісар поліції Вл. Сволькен і офіціял поліції Горак викрили і придержали переїзджаючого через Краків славного розбишаку, злодїя і убійника Григорія Хому vel Хомика, що прибирав також назвище Франца Лозиньского. Се индивідуум вимордувало 1881 року на Хорущинї у Львові родину шинкаря Коркеса і допустило ся многих инших злочинів та доси воювало безкарно. Хома чи Хомик уродив ся у Львові, давнїйше був кельнером; тепер має 34 лїт. Лице голив старанно і не носив нїякого заросту, щоби відповідно до потреби перебирати ся. Ся хитрість подала єму змогу так довго укривати ся перед караючою рукою справедливости. Убійника відставлено до Львова при відповідній асистенції сторожі поліційної та инспектора поліції. Там відбуде ся провіренє єго переступства, а відтак розправа карна.   Нова стація телєґрафічна буде отворена з днем 1 н. ст. червня в Яблонові, повіта коломийского. Стація буде получена з истнуючим вже урядом почтовим в Яблонові і буде мати обмежену службу денну.   Недїльний випочинок в трафіках. Міністер скарбу д-р Плєнер видав для Відня, Праги, Трієсту, Градця, Берна, Львова і Кракова разом з Подґуржем розпорядженє, після котрого продаж тютюну в трафіках і рух в льотерійних колєктурах мають бути кінчені в недїлю вже о годинї 12-ій в полудне. Єсли разом з трафікою находить ся торговля артикулів поживи можна продавати тютюн в сі днї ще по 6-ій годинї вечером, але найдовше на час двох годин. Те саме розпорядженє відносить ся до всїх міст, котрих населенє переносить 20.000 душ. В инших місцевостях можна продаж тютюну і рух в колєктурах продовжити до 3-ої години по полудни.   Дѣло 