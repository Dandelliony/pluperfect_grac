Віче руских академиків

відбулося дня 3 грудня (ві второк) пополудни на университетї. 
На віче явилось доволї значне число академиків. Головою ad boc вибрано т. Гамчикевича а секретарями тт. Ропицкого і Ганкевича.
З порядку забрав голос першій п. Евген Левицкій, яко референть. У вступі згадав про зріст академичної рускої молодежи і про зовсїм природні права, які належаться тій молодежи. Зваживши надто, що єсть уже руска гимназія, в котрій польска мова єсть лиш надобовязковою, а між тим на университетї єсть усего лиш три катедри з рускою мовою, належалось-би домагати, щоби рускій язик заведено в университетї. Але се домаганє — розумієсь — переходить компетенцію академиків. Тому то поки-що віче обмежилося на бажаня далеко менші, именно, щоби власти университетскі урядували з Русинами по руски і щоби побіч польских друків заведено також рускі друки. Минаючи вже права природні і вимоги справедливости, внесеня сі суть справедливі уже хоч-би з сего погляду, що власти университетскі, як кождий ц. к. уряд, повинні урядувати зі сторонами по руски, наколи они сего домагаються. Була навіть і практика, що на поданя рускі приходила відповідь по руски, але се не виходило з принципу, і тому самі власти на се не завсїгди звертали увагу. Ходить отже о те, щоби се стануло на міцних, правних основах і тут то молодїж повинна упімнутись о свої права. Се тим більшій єї обовязок, що тепер роздаються з-посеред польскої молодїжи такі ретроґрадні голоси, як н. пр. звістна промова польского академика Данєляка на вечерницях в память Мицкевича. Постояти за права природні, за права національні — значить тілько, що стояти за поступом, бо сама суть поступу лежить в визволї одиниці з усїх давлячих єї пут.
По сїй гарній промові почалися дебати над близшим сформулованєм головних точок поставленого внесеня. Голос забирали тт. Ропицкій, Мостович, Тиховскій, Колесса, Костецкій, Липецкій. Що-до першої точки згодилися всї на те, щоби зазиви до академиків Русинів подавано по руски і щоби відповіди на письма руски приходили в рускій мові. На внесенє тов. Тиховского постановлено просити, щоби друки були зладжені в трех мовах, латиньскій, польскій і рускій, з додатком т. Колесси, щоби рускі письма друковано рускими а не латиньскими буквами. Усї опісля згодились на внесенє тов. Липецкого з поправкою тов. Е. Левицкого, щоби се віче дало директиву вибраній комисії скликати друге віче, наколи власти университетскі не прихиляться до прошеня віча.
До комисії увійшли на внесенє тов. Тиховского ті самі товариші, що занялися скликанєм віча.
На віче наспіло привітне письмо від товариства "Союз" в Чернівцях.
М. Г. 