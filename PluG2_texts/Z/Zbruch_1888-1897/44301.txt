Богате жерело соли. — З судової салї. — З народно-руского театру.

Богате жерело соли в Саджаві в повітї богородчаньскім.
Від непамятних часів знаходили ся на грунтї кількох господарів в Саджаві сольні жерела, котрі по знесеню бань сольних в Росільнї на Подгірю Карпат, були з приказу скарбової дирекції покасовані і заметані, щоби громадяне з них не хіснували. З шістьох таких жерел або шахтів сільних задержав ся ще оден шахт в добрім станї на грунтї господаря Семена Поповича під ч. 11. Шахт той добре обцимбрований, цїлий до верха водою залитий, стояв довгі лїта без ужитку, а ту грунти мокрі, сїна по більшій части квасні, отже вже Божим провидїнєм умістила природа в лонї землї богатий скарб, щоби ті невкусні сїна худібка могла спожиткувати, — умістила сольну воду або солянку, богатство громади, а власність скарбу. Люде знали, що сировиця єсть; та що-ж, коли не було принуки. Аж дав Бог послїдні два роки тїсні на пашу, а се побудило громаду послухати доброї і щирої ради місцевого пароха, котрий цифрами доказавши громадї що она річно видає на сіль 2.500 зр. заохотив єї, щоби взяла ся до вичищеня шахту. А коли дирекція скарбу позволила з того жерела побирати солянку, взялась громада до працї, стягнула 90 метрів води, вичистила шахт з наметаного там каміня, галузя, дерева та всякої нечистоти і добула по 4-місячній праци в глубинї 90 метрів дуже остру солянку. Здобуток се великій для государства, бо кожда паша зрошена сировицею худоба спожиє і принесе з часом красні пожитки для бідного нашого хлїбороба, котрий в підгірских околицях по найбільше з худоби жиє і всякі датки та податки з хову худоби покриває і платить. На шахтї побудовала громада обширну хату з канцелярією для ц. к. стражи скарбової, котра провадить надзір і видає людям кождого місяця після числа худоби певну скількість літер сировицї. З судової салї.
Андрух Кіт прийшов дня 1 вересня с. р. до коршми Майлеха Ярославича в Тепиличах, присїлка Люблинця нового, повіту чешанівского, з-за границї по горівку, — взяв у два міхурі 7 літер горівки і найспокійнїйше перекрадаєсь за границю в свояси. О три стаї від коршми надбігає за ним чоловік з стрільбою а не говорячи нїчого, бьє єго дулом стрельби два рази в голову, а потім по руцї, — а коли Кот, стративши притомність, падає на землю, відрізує обі торбини з міхурами, один лишає на місци a другій ховає в коноплї. Кіт пізнав в тім напастнику Петра Надільного, господаря на 18 моргах в Тепиличах, 26-лїтного, жонатого, котрого бачив того-ж дня, як вертав на кони з Чешанова, а котрого знав "з малку".
Тож Петро Надільний ставав 25 н. ст. падолиста с. р. у Львові перед трибуналом судьїв присяжних, обжалований о злочиньство розбою, а то в товаристві Дмитра Кущана, обжаловавого о участь в тім розбою, сповнену в той спосіб, що пив опісля горівку, зрабовану Надільним у Кота.
Трибуналови проводив совітник Кунцек, в склад трибуналу входили сов. Никиш і адюнкт Дольницкій; прокураторію заступав Пшелускій, — Надільного боронив адвокат д-р Горовіц, а Кущака — секретар в пенсії Домічек.
Суди присяжні на питанє що-до розбою 8-ма голосами потвердили вину Петра Надільного, а трибунал засудив єго на пять лїт тяжкої вязницї з постом; — вину же Кущака одноголосно присяжні заперечили а трибунал єго увільнив. З народно-руского театру.
Понедїлкове представленє оперетки Жільберта: "Мікадо" в перекладї рускім д-ра Е. Олесницкого випало під всяким взглядом удачно. Слова сего не уживаємо в тім значіню, як єго взвичаїлись уживати рецензенти театральні і вечерків декляматорских на Руси галицкій. Представленє було дїйстно так удачне, що і найбільше вибагливий критик не мав би против "Мікада" на сценї рускій нї одного поважнїйшого заміту. В доказ правди наведено лише кілька слів рецензента Bziennik-a Polsk-ого; він каже: Оперетка (Мікадо) так виставлена, як ми єї бачили в понедїлок на сцені рускій, приносить славу управі і режисерії театру руского. То можемо віднести і до вистави і до гри артистів.
Нашу рецензію почнемо від перекладу. Язик, стиль і стих перекладу суть не лиш плавні, гладкі, цвітні і живі, — д-р Е. Олесницкій внїс в переклад рускій ще стілько гумору свійского і на стілько зльокалізував сатиру, яка находить ся в лібретї, що слухатель підпадає хвилями илюзії, мов-то штука цїла заснована не лиш на япаньских, але в части і на галицких мотивах і відносинах. Переклад д-ра Олесницкого робить навіт подекуди вражінє, яке відносимо за читанєм травестованої "Енеїди" Котляревского і єсть з тим талантом написаний. Легка прозрачна — оріґінальна , а при тім ефектовна инструментація оперетки дала і тим артистам оперетковим сцени нашої, котрих природа не вивінувала сильнїйшим голосом, повну можність виголосити свої парти з відповідною силою і ефектом. — З тим більшим ефектом і силою лунали нїжні мотиви в устах панї Клишевскої в роли принадної Юм-Юм, і п. Ольшаньского в роли Ко-ко; тим красше виступав на верх і дрібний але милий голос п-нї Кирницкої в роли Пітті-Сінґ і п-ни Долистівної яко доброго музикального набутку для сцени нашої, тим красше виходили і хори з своєю — сим разом — чистою интонацією хоч ще не совершеною модуляцією. Все то спадалось на богатий пир артистичний, якій дирекція і режисерія театру нашого заставила нам несподївано в понедїлок на сценї рускій. Хвальба неоправдана псує звичайно артистів, остра критика знеохочує. Тож, здаючи справу з оногдїшного представленя "Мікада", ми пійдемо дорогою посередною і о поодиноких артистах скажемо слїдуюче:
Панї Клїшевска як грою так і співом вдоволила нас вповнї, а наколи ті слова приложимо і до п. Ольшаньского, то тим сказали ми, що обоє суть перворядними силами співочими нашої сцени і головними стовпами оперетки. Голос п-ї Клїшевскої набрав навіть від року більшої сили, интонація була і давнїйше чиста, кольоратура і мягкість виробились, виробились також і деклямація в співі, певність виголошеня і ясна вокалізація. П. Ольшаньскій посїдає добрий і до оперетки вироблений матеріял вокальний. Він интонує і вокалізує також чисто, хоч не всюди проявлялась потрібна гнучкість голосу і відповідне фразованє. Але п. Ольшаньскій надоложив ті дрібнїйші недостатки знаменитою грою. Скажемо навіть, що п. Скальскій, артист сцени львівскої, в де-чім не годен перевисшити нашого артиста. Ми бачили і хорошу міміку і хорошу деклямацію і легкій поворот на сценї, прикмети не акторскі, але вже артистичні. П. Курманович трудить ся на сценї нашій від недавна і в оперетцї чули ми єго в-перве. Голос, хоч високій і з чистою интонацією, видав ся нам значно примраченим і троха занадто горляним. Здаєсь, що вина лежала в недиспозиції. Але интеліґенція з якою бере ся молодий адепт штуки до річи, і труд, якій собі п. Курманович завдає на поли музики, дають нам поруку, що сей артист буде доброю силою в товаристві артистів сцени рускої. П. Стечиньскій грав — розуміє ся — з викінченою рутиною старого артиста, але сим разом з голосом обходив ся за надто обережно, хоч впрочім вдоволяв нас, як завсїгди. П. Кирницкій здобув собі в роли Поаг-Бага діпльом першого коміка сцени нашої. До голосу він сам не признаєть ся, але маркує тони так зручно, що ефекту співу зовсїм не псує. При тім посїдає хорошу флеґму в деклямації і міміку знамениту. П-нї Осиповичева була в роли Катіші незрівнана що-до гри. Але і вокальну часть уміла і успіла побороти на стілько, що ефект був. До всесторонности таланту можемо пани Осиповичевій лише щиро пожелати. П-нї Кирницка посїдає металічний голос, интонує чистенько, фразує вже в части і набирає гнучкости. Нїжностію відзначаєсь навіть, коби лиш голос сам виходив більше ясно без призвуку насального. П-на Долистівна єсть новою але доброю — бо музикальною — придбанкою для сцени нашої. Голос єї крихітку слабий, але чистий та теплий і рівно-ж з чистою интонацією. В кінци п. Янович — а з ним кінчимо довгу серію солістів в "Мікадї" — співає вже від давна на сценї нашій. Давнїйше заступав тенора, — нинї єсть барітоном о повнім і милім голосї, і був в роли Піш-Туша зовсїм відповідним. Наша рада ишла би хиба до того, щоби п. Янович менше маркував а більше розвивав красу голосу.
Що-ж сказати нам ще о хорах? Хори на сценах суть звичайно тим матеріялом, на котрий рецензенти люблять забувати, одушевляючись прімадоннами. Ми не будемо так несовістними, знаючи, що хори мають свою широку вагу в оперетках, ширшу навіть подекуди, як партії сольові. Тож і хори в "Мікадї" держались славно, а перед вела в них панї Стечиньска. Интонація була чиста, лиш місцями далась відчувати недостаточна модуляція — хиба, котру режисерія може і повинна справити.
Додаймо до того на похвалу дирекції, що костюми були світлі, декорації чаруючі, на сценї лад взірцевий, рух, гумор, повне житє і певність себе, та що майже повна орхестра "Гармонії" під зручною управою п. Долісталя вивязала ся з задачі своєї зовсїм добре, то не дивота, що публика вийшла з представленя з повним вдоволенєм. Наколи-ж при всїм тім вільно нам зробити яку-небудь замітку, то най буде нею бажанє, щоб і наші народні оперетки, як "Назар Стодоля", "Запорожець за Дунаєм" і другі могли виходити на сцену з такою елеґанцією, старанностію о все і точностію в виконаню, з якою елеґантією виставлено "Мікада". На всякій случай за виставленє "Мікада" єсьмо вдячними дирекції і режисерії. — Н. В. 