Клопоти з поромом.

Від Калуша.
В селї Добрівлянах, на ріцї Лімници, єсть пором, від котрого мито перевозове побирає таяж громада. А щоби тоє мито як нашвисше піднести, постановила таяж громада, за ласкавою порадою місцевого орендаря Лейби Земана, котрому і пором в аренду віддала, що нїхто не сміє пором обїхати, як лїтом в брід, так і зимою на лїд, хоть лїтом можна би воду вбутому перебрести, а зимою, як то кажуть, "і гармати провадь на лїд". Але в Добрівлянах того не вільно, бо арендар порома з помочею громади, від осени до весни лїд прорубує, аби обмерзлий пором з приточеним містком нїхто безплатно не обїзджав. Таким способом зверх 15 підгірских громад, котрі удають ся рік річно до Калуша і назад, платять від 12 лїт за тоє, що перейдуть примусово на той пором, а то властиво через добрівляньске камінє, котре они називають "пшеничка", та тілько плечима здвигають.
Видко, що власти о тім нїчого не знали, бо коли громади віднеслись до світлого ц. к. Староства в Калуши, то сей час наказано громадї Добрівляни, аби по обох берегах Лімницї, на переїздї, уставлено таблицї з написею: "Вільно їхати в брід і на лїд без оплати мита перевозового". Для справдженя жалоби, явив ся Вп. ц. к. Староста Маєвскій на місци перевозу 12 лютого с. р. (в день ярмарковий, а переконавшись о нашій кривдї, видав наказ ц. к. жандармерії, котра тогож дня робила варту, щоб кождому вільно було їхати на лїд, (котрого тогди жид зрубати не міг).
То само повторило ся дня 13 марта с. р. (в день ярмарковий). На приказ ц. к. Староства, стояв тут жандарм на вартї, аби було вільно, коли хто хоче, їхати через Лімницю в брід, і так аж по многих лїтах перерви, за помочею ц. к. властей, можна було переїхати через братне село Добрівляни, без надзвичайної оплати, котру радше можна було "грабежним" назвати, бо не одного ту заграбили, та ще й потім набили.
Тим часом громада Добрівляни дуже засмутилась тим, що як зачувати, хоче арендар єї покинути, коли так дальше пійде. Нема чого страхатись, панове громадо; від Калуша не дуже далеко, буде сто за одного.
Знакомий. 