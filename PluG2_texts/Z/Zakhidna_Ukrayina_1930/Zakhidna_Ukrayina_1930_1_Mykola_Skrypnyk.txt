Новий етап й нові завдання
(Промова на 1-ому з'їзді письменників „Західня Україна “ 6Ц 1930)
Нині у нас відбуваються знаменні події. Йде пересування сил, повстають та визначаються нові завдання, отож і на культурному терені мусять стояти чітко й ясно визначені завдання, мусять готуватися і торуються шляхи, що ними треба йти в сучасний новий перебудовчий період розвитку нашої країни. Нові завдання стоять, нові шляхи намічаються
перед цілим культурним розвитком, нові темпи набирають собі сили й значення у здійсненні наших першочергових завдань. У нас на Україні цей перебудовний процес має ще загостреніші темпи і форми, аніж у цілому Союзі.
З'їзд письменників літературної організації „Західня Україна", одної з груп письменників, набуває тепер нов.ого, більшого аніж суто літературного значення. Перехід до реконструктивної доби означає для цілої нашої країни новий етап життя нашого народу. Ми мусимо зробити усі висновки з цього переходу до безпосереднього будівництва соціалізму в нашій країні. Ми мусимо переглянути з цього погляду всю роботу в усіх галузях нашого життя, всі - відтінки нашої діяльности. Завдання, що ми мали давніш перед собою, стоять тепер гостріш, виразніш, інакше аніж за попередньої доби. Виникли і встали перед нами на всю свою велич велетенські завдання. Питання літературного фронту мусить виявитися і в цьому велетенському процесі
 На літературному терені мусять відбитися всі ті хвилі людського життя, що зараз підносяться на суспільному морі, у художніх образах мусять знайти собі соціальні побажання і домагання широких мас нашої трудящої людности. У величезному патосі велетенського соціялістичного будівництва, що його, перший рік ми вже провели, а другий рік. проводимо,
 ми підходимо прискореними кроками до здійснення першої п'ятирічки.
З'їзд організації „Західня Україна" є перший з низки з'їздів, що зараз стоять на порядку денному літературного і суспільного життя нашого народу і що мають завершитися в організації Всеукраїнської федерації радянських письменників. Це покладає на нинішній з'їзд великі завдання про торити шлях, намітити питання, виявити стежки, що ними треба прийти ■до здійснення тих завдань. А в тім, перше ніж говорити більш менш докладно на цю тему, хочу додати лише кілька слів від самого себе.
У нашій радянській республіці є прекрасний - звичай не говорити ніколи від свого власного імени, а від імени організації, отож мушу зазначити, що я виступаю, не маючи доручення від будьякої організації і використовую лише нагоду, щоб передати від часопису „Критика" своє, як члена його редакції, привітальне слово даному з'їздові.
Які чергові питання стоять у нас на літературному терені? Ті ж самі, що й перед нашою країною, що на соціяльному терені взагалі і на терені соціялістичного будівництва в першу чергу. Тільки під цими ознаками літературна пролетарська організація може вести загальну роботу в сучасну добу. Ознаки ці є основні риси сучасної доби. Передусім ми маємо успішне переведення соціялістичної перебудови країни з величезним перевиконанням завдань, здійсненням гасел, лімітів, чисел намічених для першого року соціялістичної перебудовчої п'ятирічки. Звідци твердий хід і напружена робота, щоб цілковито виконати намічений плян соціялістичної перебудовчої роботи і до того ж прискореним темпом за чотири роки замість п'яти. Це є величезне завдання поглибленої прискореної індустріалізації країни. Це є величезні процеси, що охоплюють мільйони трудящого селянства, не лише бідняцького, а й середняцького. Процес келективізації села величезною мірою пожвавлює класову боротьбу, що її провадить пролетаріят нашої країни, ведучи за собою маси бідняцького і середняцького селянства проти куркулів на селі, проти непманів у місті, проти капіталістичних залишків, що збереглися в нашій країні. Такі ось основні риси зрушень, що виявляються в нашій країні, — вони характеризують ціле життя країни. Це маємо 3 на літературному терені. Наші з'їзди письменників перевіряють свій перший рік п'ятирічки, виявляють, що зроблено, перевіряють темпи завдання і ставлення до них, перевіряють клясові ознаки ставлення до переведеної роботи. Я певен, що під цим поглядом працював і з'їзд письменників—„Західня Україна", бо і він так мусив працювати і відбуватися, як оце зазначено.
Велетенські завдання соціялістичної перебудови країни у нас на Україні набувають ще окремих форм, висувають цілу низку нових додаткових завдань. Клясова боротьба з капіталістичними елементами у нас виявляється в тім, що ми боролися з нашою українською куркульнею і з її політичними та соціяльними змаганнями, з її спробами створити політичні угруповання. „Спілка Визволення України" дістала собі підтримку від контр-революційних елементів, як у нас на Радянській Україні, так з другого боку і від фашистів та всіх національних і соціяльних угодовців на терені Західньої України, що дійшли аж до спроби першого в історії Західньої України фашистського погрому радянського консульства.
Мені не випадає на 'з'їзді радянських письменників говорити про ці факти. Суд, що незабаром відбудеться над „діячами" „Спілки Визволення України" покаже всю мізерність і ганебність тих епігонів старої дрібнобуржуазної української інтелігенції, всіх тих, хто, не маючи перед собою перспектив, гниє на корні, і щоб підсилити своє існування, живе тільки з контр-революційних, петлюрівських, гетьманських тощо мрій та з фалшивого золота сусідніх і не сусідніх імперіялістичних країн та держав. Суд висвітлить діяльність цих „діячів", поставить їх перед очі широких трудящих
 мас і остаточно розіб'є все те, що зв'язує нове життя українського народу з його старим з-ацвілілим і загнилим. Перехід країни до завдань соціалістичної' перебудови поставив усі завдання інакше. Супроти велетенського процесу соціалістичної перебудови країни стоять нікчемні змовники з кваліфікованої, куркульської походженням і куркульської своїм духом псевдо інтелігенції, що вже віджила, що блякне, і відходить з арени історії. Наступає нова індустріалізована Україна з Дніпрельстаном, з димарями, сотнями нових заводів, з тракторними колонами, з усім своїм величезним процесом соціалістичної реконструкції країни і цілковитою реконструкцією техніки сільського господарства —з велетенською колективізацією селянства. Замість старих інтелігентів, з тої формації, що має за собою лише минуле, та й то як що вона його має, виростає нова інтелігенція нового типу. За п'ять років на Україні число робітництва в індустрії побільшає на півтора мільйони, число кваліфікованих техників і інженерів і агрономів сягатиме приблизно на сто тисяч, кількість нової кваліфікованої робочої сили, пролетарської заводської інтелігенції підвищиться на триста тисяч, кількість нової, селянської інтелігенції —тракто- машиністів, не кажучи вже пр'о безпосередніх співучасників культурного процесу, зросте
На кінець п'ятирічки буде у нас 600.000 тракторів, а щороку ми даватимем 50.000 тракторів. Один наш тракторний завод у Харкові матиме 30.000 робітників. Населення Харкова на кінець п'ятирічки в зв'язку з індустріялізацією зросте на 130.000 осіб. Виросла й виростає та йде ве-
Зліва на право 1-ий ряд: Загул Д., Степанюк І., Турчинська А.. Гаско М., Гжицький В Ткачук І. 2-ий ряд: Шмигельський А., Будай Л., Атаманюк В., Гірняк П., Рудик Д. Марфієвич М., Ірчан М. 3-ий ряд: Никифорук Ю., Козоріс М„ Осіюк О., Зазуляк Й. Кі«ура М., Ґадзінський В., Качанюк М„ Дмитерко Л.
личезними кроками наперед нова українська інтелігенція. Десятками й сотнями тисяч збільшується її число. Стара українська інтелігенція заміняється на нову. Відбувається величезний процес реконструкції української інтелігенції, і це є один з наслідків реконструкції нашої країни на протязі першої п'ятирічки. (Оплески). При світлі таких фактів, які здаються бліді і наче діти виглядають оці нещасні „діячі" зі „Спілки Визволення України". Нові великі зрушення ставлять питання української культури по ноному. Українська культура є тепер не лише культура пісні, музики, танку, театру й літератури, кооперації і учительства. Українська культура тепер є культура фабрик і заводів, культура Днілрельстану й Донбасу. Це культура нових сотень тисяч нової української інтелігенції, ще більше, це культура нових мільонових мас пролетарської кляси. Це культура колективізації сільського господарства і соціялістичної реконструкції всієї країни. (Оплески). Нова Україна з її велетенськими питаннями мусить відбиватися і відбивається на літературному терені. Перед з’їздом письменників стоять ті самі питання, що й для цілої країни, маючи тільки свій відмінний літературний вигляд та своєрідні форми. Загорітися духом, щоб виявляти патос соціялістичної творчости у справі перебудування країни, знайти шляхи, образи і форми відповідно до тих величезних процесів, де беруть участь мільйони —це не маленьке завдання, що стоїть перед нашою літературою. Знайти вододіли, які розмежовують від минулої гнилизни, загострюють почуття пролетарської непримиренности до ворожих сил, виявити це в літературному творі, художнім світлом осяйнути сучасність і роботу творчої перебудови —це велике завдання письменника. Ніякого відгуку не знайде в нашій країні почуття занепадництва хоча б і виявлене в найхудожнійшій формі. Занепадницькі почуття невластиві сучасній добі, чужі пролетарській клясі і мільйонам трудящих мас, що під керівництвом і проводом пролетаріяту, перебудовують своє життя і життя цілої країни. Питання соціальної барикади в літературній творчості стоїть зараз перед письменницькими лавами не лише, як питання політичного наступу на ворогів радянської влади, на тих, хто тягне в болото і нахиляє до примиренства з ворожими силами — ця справа означає ще більше завдання—-знайти художні шляхи боротьби з ворожими силами, —це є завдання вашого з'їзду і кожного письменника зокрема.
Культурні питання не встигають іти за господарськими. Робітники культурного терену відстали на 1 1 /2 2 роки супроти життя. Що є гасло Всеукраїнської федерації українських революційних письменників чи це просто побажання, щоб ліпше йшла робота? Ні, це гасло об'єднання проказано нам від життя. Воно виникло після переходу країни од відбудовного до перебудовного періоду. На літературному, як і на культурному терені ми відстали на півтора роки. Ми відстали і в справі кадрів, і в політосвітній справі лікнепу. Тут ми відстали ще більш, а ніж в письменницькій справі. Нам треба очевидно наздогнати і передовсім наздогнати в принциповій установці питань. Принципові питання літературного фронту мусять стояти перед цим і наступними літературними з'їздами у повному обсязі і в дійсно марксівсько — ленінівській постановці.
Українське письменство у своїх шерегах, чи, краще сказати, у своїм загальнім числі мало в своїх лавах і декілька одиниць, що пішли з Єфремовим до змови „Спілки Визвозення України", а тепер підуть на лави підсудних разом з „Спілкою Визволення України". Це ворожі сили. Не всі вони були в „Спілці Визволення України", хто саме —це виявить пролетарський суд. Але не все виявляється через ДПУ і через суд. Дещо
залишиться виявити і самим письменникам. Цю роботу треба зробити. Боротьба з ворожими силами йде не тільки прямо, вона ведеться не так наочно, і в літературі. Тут її треба розгорнути, тут треба ворожі сили перебороти організаційно, а передовсім літературно. Водночас стоїть питання боротьби з ворожими впливами в літературі, з окремими проявами окремих чужих настроїв. Цих двох питань плутати не треба, а є такі товариші, що все в .одну купу горнуть. Треба відрізнити окремі впливи на окремих письменників і окремі ворожі виступи від настирливо й безнастанно провадженої чужої, ворожої лінії. Це треба зробити, бо в нас іноді стрижуть і бриють на один кшталт всіх і кожного. Я гадаю, що це ні політично, ні соціяльно, ні літературно не буде вірно. Я не буду нагадувати про останні виступи окремих письменників, чи самовикриття одного- з письменників Валеріяна Поліщука. Тут треба виявити, чи є в данім разі аостійна ворожа лінія, чи є окремі заскоки й ворожі прояви.
Ще важча проблема —це питання попутника. Проблему попутника не можна розв'язати, не вирішивши поперед ще важливішої і складнішої проблеми щодо пролетарського письменника. Тут треба попрацювати, треба виявити себе, бо справа зрозуміло не в назві „Пролетарський письменник", а в лінії політичній, соціальній і художній пролетарського письменника. Дехто так думає, чи не треба' було б переглянути резолюцію ВКП(б) з 1926 року і резолюцію КП(б)У з 1927 року, щоб заново встановити єдино правильну лінію розвитку. Отож це питання також треба виявити і обговорити. Тут письменники і організації їх мусять сказати, чи треба побрити і постригти ці резолюції комуністичної партії, чи треба твердо стояти на них і далі пристосовувати їх у нових умовах далі проводити ту саму лінію. Це питання надзвичайно важливе, бо розв'язати його —це значить найти лінію пролетарської літератури в сучасних умовинах, в сучасних соціальних співвідносинах і взаєминах в теперішній момент соціалістичної перебудови країни. Це питання теж мусить стояти на Вашому З'їзді і тут він мусить сказати своє слово.
Власно кажучи, я заявив, що.виступаю по'лінії часопису „Критика" і мав говорити про критику. Те, що я говорив про літературу взагалі, треба прикласти і до критики в лапках і без лапок, бо лінія пролетарської критики мусить бути одна.
Ще два. слова про ваш з'їзд, з'їзд революційної слілки письменників України. Спори і суперечки, що були між західньо-українськими письменниками,'обабіч тимчасово історією проведених кордонів, відносно організації письменників „Західня Україна", тепер уже, як здається, розв'язані. Революційна спілка письменників „Західкя Україна", оскільки я знаю, тепер має себе за спілку письменників Радянської України, що працюють тут на Радянській Україні для Радянської України, що взяли з собою із Західньої України в значній мірі свій художній матеріял і почуття. Ніхто не може сказати, що*організація письменників „Західна Україна" є щось таке, що зв'язує самодіяльну літературну роботу пролетарських письменників, які безпосередньо працюють на Західній Україні, з другого боку не зв'язує письменників членів Вашої організації у їхній роботі, у участі в розв'язанні, виявленні і здійсненні загальних завдань, що стоять перед пролетарською літературою нашої країни. Але, зрозуміло, нб випадково те, що ваш з'їзд відбувається в клюбі політемігрантів Західньої України, бо ваша організація, як і сам клюб цей, є один з тих духовних пасів, що ними протягнений вплив від соціалістичної культури Радянської України від визволеної праці і перебудовної творчости мільйонових мас Радянської України на захід до пригнічених трудящих мас Захілньої України. І коли є творча робота пролетаріяту в його державі, по всіх напрямках цілого Союзу, зразковий приклад для цілого світу то робота -україн-
ської радянської держави творча робота пролетаріяту всіх установ і організацій нашої радянської України має своє окреме значення для трудящих мас українських, що живуть на захід від усього теперішнього державного кордону, причому ваше слово, товариші письменники Західньої України, має також своє окреме значення. Перед Вами стоїть подвійне завдання. Ви є, сказати б, не акцептовані дипломати від пролетарської радянської культури для Західньої України. Це на вас покладає великий подвійний обов'язок, як щодо Західньої України, так щодо Радянської України, бо ви є представники впливу духовного туди на Західню Україну і не є тут у нас в Радянській Україні перед Радянською Україною представники Західньої України. Ви тут такими представниками лише у тому сенсі, що Ви скарби нової української соціалістичної культури збагачуєте новими матеріалами процесів, що відбуваються на Західній Україні. Але тут Ви не чужі, не сторонні, не представники, а співробітники велетенського будівничого процесу, що відбувається в нашій країні. Резолюції Вашого З'їзду і декларації будуть лише завтра вироблятися. На жаль, я в дебатах не можу взяти участи, прийшов тільки привітати Ваш З'їзд. Дозвольте побажати Вам, щоб успішно йшла ваша праця, успішно закінчилася робота Вашого З'їзду. Дозвольте Вам, як одному з перших наших з'їздів письменників, побажати того, щоб сила і міць української радянської культури передалася Вашому З'їздові, щоб ви поставили й виявили та розв'язали всі питання, які стоять на культурному терені і, зокрема, які стоять на літературному терені великий історичний процес соціалістичної перебудови країни. Тут, де йде велетенська робота, де стоять величезні завдання в гігантському процесі, що відбувається в нашій країні, що провадить наша пролетарська кляса, у цій роботі є велетенське історичне завдання для письменників нашої української літератури. У величезній творчій роботі трудящих мас українська література, українське красне письменство мусить сказати своє міцне, вигартоване, щире пролетарське слово: хай живе нова українська соціялістична культура. (Оплески).
