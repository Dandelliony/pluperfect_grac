Привітний листок видавництву "Західня Україна" в Харкові.
Яка радісна новина, дійсність! Переді мною два журнали „Західня Україна". Оден зшиток виданий у Києві в 1927 р. другий у Харкові 1930. Вітаю його!
Той перший звідки він у мене взявся в Аргентині, у такій далекій стороні не знаю, може в товариша якого так 'спритно позичив, таки не знаю, - але з ним я ношусь уже два роки. Скільки ці журнали вже перечитував, все ще маю що в них читати і за кожним перечитанням мені на чужині нагадується моя сторона, та „земля розп'ятих людей". Я кожне словоперечитую, я-учусь з нього, я учусь дивитися на землю нашу поглядом Вашим, бо раніше я не бачив цього, мені показав це журнал..
Скільки разів думав я, що варто б його видавати місячно вже й не знаю. Знаю те, що зараз він так і виходить. Радість без кінця... •
І я ще раз радію, бо переді мною не лише велика цінність, а також досягнення сучасної радянської літератури. Правда, запізнився я, багато ранше вже тут за океаном знайомився я з літературою і подивляв її так великі успіхи, але все таки мені видавалося наче-б чогось недоставало. Всякий з нас живучи в обіймах капіталу думає: „там розвивають культуру, там кипить життя, а ми мучимося тут і чому вони не видають хоч один журнал про поневолення Західньої України?".
Вже є, аж легче стало...
Як попередній зшиток цінний, багатий, цей новий ще дорощий, багатший нам емігрантам тої-ж землі за морем.
Ми гордимось прямо тими здобутками, що зараз має наша пролетарська батьківщина. Ми перед чужинцями показуємо ці здобутки, ми переконуємо їх що існує там дійсна цивілізація, вони сами наглядно переконуються та чудуються. Журнал Україна" виконує це й допомогає нам найліпше.
Я ще раз вітаю наше видання, й бажаю ще більшого успіху, щоб сповнилось те. щопоклав собі за завдання журнал „Західня Україна". Честь носіям пролетарської культури, честь і велика вдячність тов. західньо-українським революційним письменникам.
З комуністичним привітанням
Буенос-Айрес 18 травня 1930р.
