"Біда в Коломиї"...
Кождий чоловік в Польщі, згадавши теперішнє катастрофічне економічне положення, ставить собі трівожне питання, що це властиво з польською економікою діється, чому вона так постійно і неухильно летить стрімголов вниз, чому жодні обіцянки і оптимістичні прогнози ріжних польських чинників зовсім не сповняються? Польська економічна криза тріває властиво уже стільки само, скільки істнує - польська відновлена держава. Кождого року було зле і кождого року заявлялися з ріжних сторін успокоювання і обіцянки, що економічна криза ось-ось скінчиться і ситуація поправиться. В перших роках загал ще вірив в ці обіцянки. Неодин чоловік думав: Може й так, на початках'ще не унормоване суспільне і державне господарство, ще не устійнена валюта, ще не переведена ліквідація всіх економічно-господарських спустошень, спричинених війною, одним словом, економічну поправу щойно, підготовлюється,
Але минули роки, а бажана зміна не прийшла. Навпаки, ситуація ще й погіршилася, жити стало важче, дорожнеча на фабрикати зросла, податки відаються в шкіру кождого мов у вола ярмо, труд селянських рук нечувано обезцінився. Приснули всі обіцянки поправи ситуації мов миляна банька. Сьогодня шаліє важча економічна криза як навіть перед літами, нужда широких мас поглибилась, за те державний бюджет зріс за три роки на цілий міліярд золотих.
Зайвим булоб доказувати, що ця фатальна економічна ситуація найважче відбивається на українськім населенню, переважно селянсько-рільничім. Є очевидне, що український нарід під Польщею знайшовся в страшній економічній ситуації. Він нечувано збіднів, бо труд його рук, овочі його рільної продукції впали в ціні так низько, як ще ніколи, податки вдержалися на давній висоті, а з державного бюджету українське населення майже нічого не користає, бо ніяких субвенцій на ціли продукційні чи культурні воно дістати не може. Так отже окрім важкої скрути політичної воно одержало в дарунку ще й важку скруту економічну. Цей збіг обох зяв є у своїх наслідках такий важкий, що наприклад чужинець із західної Европи не міг би собі цього навіть уявити.
Одним словом біда, велика біда „в Коломиї". Тим більша, що хронічна, перманентна, ще й прогресивна. Ми уже нераз вказували, що причини цієї біди (економічної кризи) не такі то поверховні й тимчасові, як це представляють польські часописи, а за ними і деякі українські. Польська криза є кризою структуральною, а не конюнктуральною. Вона лежить уже в самій політично-економічній системі Польщі. Загально-світова криза (передусім промислова гіперпродукція), хоч сьогодня дається помітити майже в кождій країні —на польську крізу впливає мало. Вона випливає з власного питомого джерела. Польські твердження, начебто криза в Польщі була тільки рефлексом загально-світової кризи є майже в цілости неправдиві. Властиві причини кризи всі польські чинники дискретно промовчують, щоби не підривати собі решток кредиту заграницею. Сьогодня уже місяць травень. Весна у повнім розгарі. Будівельний сезон по містах і рільничий на селі. Також сезон, в котрім в нормальній ситуації населення консумує богато фабричного краму. Повинно отже закипіти життя і рух також в торговлі і промислі. Повинноб, так ворожили польські економісти, котрі казали, що уже в березні наступить поправа.
Подаємо оцю статтю з Львівської газети „Рада". Стаття не потребує жодних коментаріїв, вона яскраво характеризує сучасний стан в Польщі і на Західній Україні.
Тимчасом прийшла весна і ті сезони, а поправи як не було так нема. Скрізь застій і мертвеччина. Подекуди наступило навіть погіршення. В березні була найвища цифра запротестованих в Польщі векслів. Цифра безробітних, майже ,не- зменшилася. В будівельному промислі смертельний застій, рільничих закупів нема майже ніяких, фабрики текстильних товарів знаходяться в безнадійному стані. Промисл металевий робить небезпечно боками, підупав промисл вуглевий і нафтовий, а збіжева біржа представляє образ катастрофи. Банкроцтва фабрик і торговельних фірм не сходять з рубрики часописних хронік. В додатку Польща не може ніг де роздобути позички, хоч дістають її і то навіть від Франції такі держави як Фінлядія, Югославія, Латвія, Румунія, а дістати має навіть Литва. Цей симптоматичний факт гірко оплакують польські часописи. Американський фінансовий дорадник в Польщі Девей розбивався по всіх більших державах за позичкою для Польщі, але її не добився. Розійшлися вже чутки, що через те мусить покинути Польщу, зглядно стати обсерваторо — дорадником американських капіталістів у справах їхніх взаємин з Рад. Союзом. Є навіть вісти, що Девей вибирається в третю подорож до Рад. Союзу. Це для Польщі не є ніяким плюсом.
Така є актуально польська економічно-фінансова ситуація. Не ілюструємо її цифрами, бо ці цифри страшно вже сірі, буденні, монотонні і смертельно нудні. Ніхто сьогодня вже не інтересується тими цифрами, так як прогнозами і обіцянками поправи ситуації. Кождий - знає тільки одно, що є зле і зле, і щораз гірше.
 
