Підготовка до озимого посіву.
1300000 десятин озимини. Цеі осени на Катеринославщині по плану розробленому Губземельним Управлінням і затверженому Губвиконкомом мусить бути засіяно під озимину 1,300,000 десятин землі.
Цей розмір під засів землі вираховано на підставі того, скільки мається по всій губерніі робочого скоту.
По відомостям, в Губерніяльному Статистичному бюро, зараз по губерніі є коней 360,22, та 67,229 волів.
Таким чином, щоб обробити намічену площу озимини, робочоі худоби цілком вистачить.
Треба сіяти озиму пшеницю. Наша пшениця - саме цінне збіжжя для вивозу за кордон.
Чим більше буде посіяно озимки, тим міцніше стане на ноги торг з закордонними державами.
Тому, при визначенні площі озимого клину, головну увагу буде звернуто на поширення площі озимої пшениці.
Зерно для посіву. Населення Катеринославщини житнім зерном для посіву забезпечене.
Почувається недостача в зерні озимоі пшениці. Для зодовольнення і поповнення цієі недостачі, Народнім Комисаріятом земельних справ одпущено (через сільсько-господарчу кооперацію та товариства сільсько-господарчого кредіту) однорічний кредіт в розмірі 118,500 пудів чистосортноі озимоі пшениці.
Розподіл зерна озимки для посіву буде провадитись сільсько-господарчою кооперацією селянам, котрі мають підготовлену під пар землю.
Поворот насінньових позик. Народнім Комисаріятом Земельних Справ розроблено і Радою Народніх Комисарів затверджено положіння, по якому всі насінньові ссуди, що були роздані протягом минулого року, повинні бути повернені в цім році.
Поворот насінньових позик буде, по договору, провадитися через сільсько-господарчу кооперацію.
Збір ссуд тягтиметься з 1 жовтня ц. р. по 1 січня 1924 р.
