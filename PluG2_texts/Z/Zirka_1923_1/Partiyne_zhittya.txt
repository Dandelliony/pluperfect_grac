Партійне життя.
Необхідно зміцнити партроботу на селі. Партійноі роботи на селі дуже багато, а робітників мало.
Члени ячейок по селах в більшости не можуть гаразд іі провадити. Крім того, за цією важкою роботою нема коли виховуватися і вчитись.
А знання і комуністичне виховання дуже потрібно для сільського партійця.
Наприклад, з села Кізіяр пишуть, що секретарі райкомів часто не вспромозі розпреділяти й провадити ту чи иншу роботу, намічену окрпарком.
Це здорово гальмує справу. Треба влаштувати підготовчі курси для секретарів райкомів.
Комунистичне око мусить бути скрізь. Комунисти повинні давати гарні приклади селянам по всіх напрямках сільсько-господарчого життя.
Треба побільше досвічених партробітників на село. с. Кізіяри. І. Ривкін   Потрібна дісціпліна.
На ст. Риково, Мелітопольського округу є ячейка К. С. М., в якій працює всього 4 чоловіка і ось як: на своіх зібраннях всякі справи ніколи до краю не доводять, а коли набридне засідання тоді беруть „гармошку” і йдуть на станцію гуляти та насіння лускать.
Всі члени ячейки КСМ зовсім не розуміють партійноі роботи. Секретарь ячейки займає майже всі посади, які є на селі, а роботи в ячейці нема зовсім.
Це видно з того, що коли об’явили що всі члени ячейки повинні з’явитися до лагерного збору, то де-які члени подумали що це мобілізація і заявили про вихід з ячейки.
Один сказав, що він проти НЕП і що хоче в церкві вінчатись, а через те, виходе з КСМ.
На 12 верст від цієі ячейки є ячейка села Юзкуі, де членів 15 душ, робота дуже гарно поставлена і є добра дісціпліна.
Ця ячейка могла-би вплинути на роботу Риковського КСМ., але вона не має будь якого звязку з нею тому, що підлягає иншому району.
Мелітопольський окружком повинен звернути увагу на Риковський КСМ. Послати туди активних робітників, або приєднати до Юзкуйського КСМ.
Кагарлицький.
