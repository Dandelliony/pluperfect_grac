Допомагайте вчителеві:
Вже другий, або майже третій рік в нашому селі (Гусарка, Бердянського округу) і не тільки в нашому, а в багатьох селах нашоі губерніі навчання в школах не провадиться - школи пустіють, а діти ростуть без жодноі, хоч би маленькоі освіти. Причина цьому та, що вчителі на селах зовсім не забезпечені. Від держави нічого одержувать, бо вона останні засоби віддає на боротьбу з капіталістами. Єдиний вихід - це поміч селян вчителям. Кожен селянин повинен буть зацікавлений в тому, щоб в іхньому селі був учитель, і щоб діти не росли, як бурьян. Цю поміч зробить зовсім не важко. Адже ж багато й досі підтримує, попа - церкву, несучи йому «на молебен» може останню крихту хліба?        І не потрібно вас заставлять нести комусь иншому той хліб, потрібно тільки роз’яснити вам, що треба вже відштовхнуть попа, який все бере, а нічого не дає (крім небесних обіцянок!) і побачить що вчитель заслужив далеко більшоі пошани і помочі, ніж піп. Пора-б уже, селяне, зрозуміти, хто вам більш користний - чи вчитель, чи піп. І. Тутешній.

