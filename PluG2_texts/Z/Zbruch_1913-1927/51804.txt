Концерт в честь Шевченка у Відни.

Відень, в маю 1916.
Шевченківський вечір відбув ся 6 с. м. в салї нїмецького учительського дому. Се другий раз вже святкувала українська громада память Кобзаря на чужинї серед великої світової заверюхи.
В проґраму концерту входили, кромі промови, продукції мішаного хору, котрий відспівав Стеценка Заповіт і Сон та Людкевича "Ой Морозе Морозеньку". Хор складав ся головно з молодих сил (в жіночих голосах переважали ученицї тутешних семинарійних курсів) і треба дивувати ся, що дириґент його проф. Іван Левицький з’умів в короткім часї обробити зовсїм не легкий до співу матеріял названих композицій.
Фортепянову рапсодію Лисенка (першу) виконала знана з львівських концертів п-на Наталка Кміцикевичівна зі спокоєм та великою музичною інтелїґенцією. Треба мимоходом згадати, що ся рапсодія належить до труднїйших творів у фортепяновій лїтературі і є одним з мало звісних творів Лисенкової музи. Дальшою інструментальною точкою було сольо з фортепяном (Dvorak Andante Rondo) п. Богдана Бережницького, члена оркестри віденських тонкінстлєрів. Гарний, супокійний і чистий тон на велику технїку, яку виказав він при сольовій грі, треба піднести також і підчас виконаня Чайківського безсмертного Tria a moll, в котрім, хоч чельо уступає місця скрипцї, має велику роль як інструмент контрастовий в тім глубоко патетичнім, місцями траґічнім творі Чайківського.
Велике вражінє викликав виконанєм Лисенкових сольоспівів "Менї однаково", "За думою дума" і надпроґрамою "Огнї горять", оперовий співак, тенор п. Олександер Семенів, котрого могучий і глубокий голос та річева інтерпретація думок авторів підносять і улекшують у великій мірі зрозумінє Лисенкових пісень, котрі не завсїди так ясно виходять у инших співаків.
Новістю сего концерту була мельодеклямацїя Шевченка "Суботів" на тлї фортепянової сонати молодого музика п. Бориса Кудрика, яку віддеклямувала п-на Мелася Семаківна. Симпатична поява самої декляматорки в гарнім народнім строю та чистий, звінкий її голос зливали в достроєну цїлість. Шкода тільки, що вибір деклямації де був рух щасливий, бо задавався більше на мужеський голос, а в кінцевій фразї "Встане Україна", фортепян обтяжав зрозумінє слів і непотрібними вставками між неодинокими реченями розривав цїлість думки.
На естрадї виднїло між зеленю цвітів погрудє Шевченка у гарнім виконаню після портрету намальованого п-ном ґенералом-авдитором З. Павлюхом.
Між присутними на салї було також доволї богато Нїмцїв і належить жалувати, що комітет не постарав ся за більшу салю та ширшу рекляму, бо навіть богато з української громади, особливо з околицї Відня, зовсїм нїчого не знало про сей концерт. Ми не повинні занедбувати нагоди та старати ся того рода святами обзнакомлювати також чужу суспільність з нашою культурою та штукою.
Ол. 