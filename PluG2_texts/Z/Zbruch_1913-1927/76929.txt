◦ ◦ ◦ ◦ ◦ ◦ ◦ ◦ ◦ ◦

Свято мира і української державности. До Вп. Орґанїзаторів і мужів довіря звертаєть ся Народна Канцелярія з таким зазивом: Відповідно до pішеня Народного Комітету з дня 18. с. м. відбудуть ся в недїлю дня 3. марта 1918 у всїх повітових містах цїлої Східної Галичини манїфестаційні віча з походом в честь заключеня берестейського мира і української державности. Манїфестація розпічнеться скрізь торжественним богослуженєм, на якому будуть виголошені патріотичні проповіди. В полудне по богослуженю відбудеть ся манїфестаційний похід улицями міста, а закінчить ся манїфестаційним вічем під отвертим небом і таким порядком: 1) Мир осередних держав з Україною і зєдиненє з нею Холмщини і Підляша. 2) Приверненє української державности в Габсбурській монархії (подїл Галичини). Резолюції в обох справах належить відсилати до Кабінетової Канцелярії і президії міністрів. В святї мусять взяти участь всї Українцї і Українки в цїлого повіту. Щоби уможливити нашим селянам з селянкам участь в манїфестації в повітовім містї, належить просити Вп. Сїльське духовенство, щоби в недїлю 3. марта с. р. богослуженє відправило рано, щоби був час опісля удати ся до повітового міста і тут в полудне взяти корпоративну участь в манїфестаційнім походї і вічу. В громадах, котрі задля великого віддаленя не могли би взяти участи в повітовім святї, належить того дня урядити окреме свято. Взиваєть ся Вп. Орґанїзаторів, Мужів довіря та взагалї українську інтеліґенцію, щоби безпроволочно утворили окремі комітети для переведеня cего свята — котре сейчас належить зголосити в старостві — та зорґанїзованє горожанської сторожі для задержаня порядку. Взиваєть ся всїх Українцїв і Всї Українки, щоби безуслівно взяли участь в святї. Товариства і корпорації по можности мають виступити з відзнаками і хоругвами, поодинокі громади з відповідними таблицями. Нехай у нашім великім святї не бракне нікого з нас! Сейчас до дїла! — За Народну Канцелярію Д-р Степан Баран.
На авдієнції у цїсаря був 19 с. м. п. Бобжинський, б. намісник Галичини.
Димісія люблинського ґенерал ґубернатора ґр. Шептицького — як доносить "Kurj. Lw." — принята. Його наступником мав би стати командант IV. армії ґенерал Терштіянскі.
Хто повинен виховувати нам дїти? На сю тему виголосить відчит наш член п. Іл. Сельський в суботу д. 23. с. м. о год. 5 вечером в шкільній салї У.П.Т. (вул. Мохнацького ч. 12. І. поверх). Справа про яку говорити буде прелєґент, вельми поважна і важна, не меншої ваги, як справа пр. відбудови краю; вона обходити повинна кожного, кому дорога доля своєї найблизшої родини і доля свого народа а передовсїм тих, що беруть живу участь в суспільнім житю. Час нам отрясти ся з грішної байдужности до справи національного вихованя! Чи все будемо байдуже і апатично глядіти на се, що з нами а без нас дїєть ся на поли народнього шкільництва? Наспів "великий час", який предсказали нам наші ґенїї пророки і слїд нам всїм негайно брати ся до тої працї, якої програму розвине прелєґент в своїм відчиті. Сподїємо ся, що найдуть ся поважні слухачі в поважній скількости, які до гадок прелєґента, ідейного громадянина і всесторонного знатока справи, про яку буде говорити, зможуть докинути чималу низку своїх гадок і заміток. Взаїмна Поміч гал. і бук. учителїв і учительок. 