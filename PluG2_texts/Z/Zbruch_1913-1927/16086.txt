З судової салї.

Вчора в ц. к. повітовім карнім судї у Львові відбула ся карна розправа проти п. Михайла Яцкова, письменника і урядника тов. "Днїстер", обжалованого за проступок з §. 496. карного закона, сповнений відомим нападом на начального редактора нашого дневника. Як повновласник приватного обвинителя виступив на роправі член нашої редакциї М. Лозинський, кандидат адвокатури з канцеляриї д-ра Яр. Олесницького; п. М. Яцків явив ся в товаристві п. С. Макара, кандидата адвокатури з канцелярії д-ра В. Старосольського.
Обжалований старав ся ослабити свою вину жалуючи ся на важкі обставини свого житя, на важку і малоплатну бюрову працю, на ще важчу лїтературну працю, яка забирає в нього ночи, наслїдком чого осуд його лїтературної праці зробив на нього таке пригнітаюче вражінє, що він сповнив свій проступний вчинок під невідпертим психічним примусом. Говорив також п. Яцків про своє — величезне значінє в лїтературі й суспільности і представляв себе як — жертву Дїла, яке "нападає" на нього за те, що він виступив проти "розбою", якого буцім то доконує Дїло на наших найвизначнійших людях. До тих найвизначнійших людей зачислив п. Яцків ехempli gratia проф. М. Грушевського, В. Винниченка (якого буцімто Дїло "вижерло" з української лїтератури, так що він тепер свої найлїпші річи друкує по росийськи, а по українськи тільки самі слабші) і... присутного на салї розправ в характері справоздавця п. В. Демянчука, якого (ipsissima verba п. Яцкова) панове з Дїла самі "вижерли" з редакторського хлїба, а коли він був приневолений пристати до польського народу, оголосили його національним зрадником. По сїй апольотії п. Демянчука п. Яцків жалував ся далї, що його Дїло порівнує з п. Демянчуком.
Судия, вислухавши сї виводи п. Яцкова, запитав, чи не полагодив би він справи угодою. Та на се п. Яцків "гордо" заявив, що хиба би Дїло його перепросило, при чім додав, що се не поможе, бо справа сим не скінчить ся: він, п. Яцків, має більше право говорити "в імени народу перед Европою", ніж Дїло, бо за ним стоїть суспільність, і він з однодумцями доти буде бороти ся прота Дїла, аж воно — впаде. А воно мусить упасти, бо п. Яцків і тов. — не позволять, щоби воно істнувало...
На сї виводи п. Яцкова повновласник приватного обвинителя заявив, що вони не мають нїчого спільного з проступком п. Яцкова з § 496 к. з., та що він на основі закона домагаєть ся покараня п. Яцкова.
По замкненю розправи суд засудив п. Яцкова за проступок з § 496 к. з. на 3 дни арешту з заміною на 15 кор. гривни.
Повновласник приватного обвинителя зголосив відклик від низького виміру кари і заміна на гривну.
Подаючи се справозданє з судової салї, зазначимо, що як про сам проступок п. Яцкова, так і тепер про судову розправу з приводу сього проступку не думали ми розписуватись у ґазетї. Але коли на сю розправу явили ся дневникарські справозданці і публика (перших репрезентував п. В. Демянчук, другу п. Евшан і ин.), які звичайно розправами в повітовім карнім судї не інтересують ся, і коли про розправу появили ся звістки в Русланї й польській пресї, — і ми вважаємо за потрібне подати се справозданє. 