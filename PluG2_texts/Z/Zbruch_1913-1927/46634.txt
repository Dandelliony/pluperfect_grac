◦ ◦ ◦ ◦ ◦ ◦ ◦ ◦ ◦ ◦

Папа австрійським Українцям.
ВІДЕНЬ (Ткб). "Reichspost" на основі відомости, одержаної з поінформованого жерела, доносить, що папа жертвував для австрійських Українцїв, які богато натерпіли ся від війни, 10.000 корон. Віденський нунцій кардинал о. ґр. Скапареллї казав вислати ту суму на руки гр.-кат. епископа Хомишина в Станиславові.
Капітуляція Чорногори і угорський парлямент.
БУДАПЕШТ (Ткб). Підчас засїданя парляменту президент мінїстрів ґр. Тіса, забравши голос, заявив, що чорногорський король і правительство просили о навязанє переговорів, на що зі сторони Австро-Угорщини зажадано безумовного зложеня оружя. Власне тепер — говорив ґр. Тіса — одержав я відомість, що Чорногора згодила ся на безумовне зложенє оружя. З огляду на те по переведеню капітуляції могти-муть розпочали ся мирові переговори. (Живі оплески й оклики "eljen" в цїлїй палатї).
БУДАПЕШТ (Ткб). Президент угорського сойму вислав з приводу капітуляції Чорногори ґратуляційні телєґрами до начального вожда архикн. Фрідріха і до команданта армії ґен. Кевеса.
Арештованє австр.-угор. конзуля на Корфу.
ЛЬОНДОН (Ткб). "Times" доносить з Атен, що на Корфу арештовано управителя тамошного австро-угорського конзуляту.
Грецький парлямент.
Стан облоги.
АТЕНИ (Аґ. Гаваса). Парлямент має на ново зібрати ся 24. с. м. Деякі газети доносять, що незабаром має бути заведений стан облоги.
Війна з Росією.
З огляду на те, що і вчерашний день не принїс нїяких особливих подій, можна новорічну битву в східній Галичинї і на бессарабськім фронтї, про яку зі зрозумілих війскових причин денні звідомленя не могли принести близших даних, уважали скінченою. Наше оружє на всїх точках 130-кілометрового боєвища віднесло повну побіду. Наша висша над всякі похвали піхота, носителька всїх рішаючих битв, підпомагала з великим зрозумінєм і зручністю артилєрію, задержала всї становища проти сил, які місцями кількакратно переважали. Велика новорічна битва на австрійськім північнім сходї почала ся 24. грудня минулого року і тягнула ся, з перервами в окремих днях, до 15. сїчня, отже разом 24 дни. Численні полки стояли втім часї 17 днїв у завзятім бою. Російські військові прикази, вислови полонених і цїлий ряд урядових заяв з Петербурга потверджують, що російська війскова управа офензивою свого південного війска хотїла осягнути великі війскові і полїтичні цїли. Тим намірам відповідають також людські маси, які ворог виставив проти нашого фронту. Він пожертвував без нїякого успіху найменше 70.000 людий і убитих і ранених і оставив у наших руках коло 6.000 полонених. По складї війск мають усї народи монархії участь у побідї в новорічній битві. Ворог стягає знов скріпленя до Східної Галичини. Зрештою на північнім сходї нїяких особливих подїй.
Війна з Італїєю.
Положенє не змінене. На фронтї Дольомітів, на примістку Тольмайн і в Гориції йшли місцямі живійші артилєрійські бої. Менші ворожі підприємства перед названим примістком і один наступ на наші становища на північнім стоцї Монте Сан Мікелє відперто.
Війна на Балканї.
Переговори, які мають управильнити зложенє оружя чорногорського війска, розпочали ся вчера по пол. Наші війска, які тимчасом обсадили Вірпазар і Рєку, застановили ворожу дїяльність.
Події на мори.
Дня 17. с. м. ескадра гідроплянів виконала сильний атак на Анкону, де влучено важкими бомбами дворець, елєктричний заклад і касарню і спричено пожар. Дуже сильний огонь з оборонних гармат не мав нїякого успіху. Всї лїтаки вернули неушкоджені. 