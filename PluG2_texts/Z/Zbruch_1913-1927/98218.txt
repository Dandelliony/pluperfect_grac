◦ ◦ ◦ ◦

Протипольська демонстрація у Вильні. Польські часописи доносять, що Литовці у Вильні уладили велику протипольську демонстрацію з нагоди створення литовського сейму в Ковні.   Погром христіян в Галилеї. ЖКБ. доносить, що в Галилеї уладили Бедуїни погром христіянської людности. Ті що остали при життю покидають масово Галилею.   Приготовання до перевороту в Австрії? "Arbeiterzeitung" доносить, що австронімецькнй уряд дістав певні відомости, що на австро-угорській границі мобілізуються військові відділи, зложені з бувших австрійських офіцерів, які мали би зробити в німецькій Австрії переворот та усунути теперішний републиканський уряд. Діється це за відомістю й підмогою мадярського уряду, який навіть вислав своїх аґентів до Відня. Канцлер Реннер звернувся до угорського уряду з енерґічним протестом проти такого поступування.   Турецькі націоналісти заключили договір з большевиками. З Константинополя доносять, що вожд турецької націоналістичної армії Кемаль паша, на основі договору з совітським урядом має проголосити Туреччину совітською республикою на взір російської совітської республики. Кемаль паша зобовязався також видати большевикам усіх ворогів совітської Росії, які схоронилися в Туреччині. Він має також поширювати большевицький рух між музулманами, аби тим способом облекшити большевикам похід на Індії.   Францусько-турецькі бої в Сирії. В Сирії, — як доносить французька преса — тревають дальше бої між француськими військами і турецькими, до яких прилучилися Араби. Французи були зневолені уступити в Мараш. По телєґрамам з Тунісу емір Саід удається до Константинополя, Байрату і Дамашку в надії привернення спокою і ладу.   Анґлійські відділи в Ольштині і Ґданську. Секретар фінансів в анґлійськім міністерстві війни заявив в палаті громад, що в Польщі не має ніяких анґлійських військ. Находиться тільки оден анґлійський баталіон в плєбісцитовій области в Ольштині і другий баталіон в Ґданську. З Ольштина буде анґлійське військо відкликане небавом по плєбісциті, який відбудеться 15 липня, а що до Ґданська, то не можна на разі означити реченця відкликання анґлійського війська.   І Франція хоче торгувати з большевиками. В справі умови між Крассіном і анґлійським урядом що до виміни товарів доносять, що й Франція прилучається до тієї умови. Передбачують довіз з Росії збіжа, льону і инших продуктів в заміну за залізничий матеріял і рільничі машини, яких брак дасться Росії діймаючо відчувати.   Большевики протестують. "Temps" подає текст нової радіотелєґрами правительства совітів до коаліції в справі польської офензиви. Між иншими там сказано: Польща є членом Антанти та інституції політичної, званої Союзом народів, отже правительство совітів думає, що вплив цих угруповань не може не мати на Польщу рішаючого впливу. А з точки погляду економічного і мілітарного Польща є безоглядно нездатна до ведення війни без фінансової помочи правительств Антанти. Десант військ француських в Ґданську свідчить про висилання воєнного матеріялу до Польщі з країв Антанти. Про спільноту поглядів Антанти з польським напасником свідчить ґратуляційна телєґрама анґлійського короля до маршалка Пілсудського. Народи совітської Росії й України будуть боротися аж до побідного кінця з наїздом, який загрожує право самоозначення їх своєї долі. Отже совітське правительство застерігається супроти Антанти, бо наїзд зроблено за відомом і попертям Антанти.   Австрія не дає Польщі воєнного матеріялу. П.А.Т. доносить з Відня: Супроти поголосок в краю і заграницею про військові достави для польського уряду, оголошено урядово, що від ряду місяців Австрія не достарчає Польщі ні зброї ні муніції.   Сепаратистичний рух в Німеччині. Париж. Ава. "Ексцельзіор" доносить з Візбадена, що повертаючий з Баварії др. Дортен потвердив в інтервю істнування союза сепаратистичних кругів в Баварії, Саксонії і Надренії. Цей союз працює спільно і дійшов уже до відповідних вислідів. Декотрі міністри згоджуються з поглядами сепаратистичних елєментів.   Договір в справі Адрії. Рим. Ава. Люблянські часописи доносять, що опрацьовано вже компромісовий договір у справі Адрії. Він приймає т. зв. лінію Вільсона з малими змінами в околиці Трієсту, спричиненими стратеґічними потребами. Абація і Сушак остали би при Югославії, зате Рєку дісталаби Італія.   Мін Бенеш про справи Теш. Шлеська. Льондон. Ава. В інтервю з представником Аґенції Ава міністер загр. справ Чехословацької републики Бенеш заявив, що він переконаний, що справа тешинська буде порішена мирним способом. Розмова Бенеша з Красіном не мала урядового характеру, служила лише інформаціями в російських економічних справах, які інтересують Чехословаччину, а не обговорювано політичних справ. Кореспондент Ава висловлює переконання, що ціллю прибуття Бенеша до Льондону є розслідження настроїв і намірів анґлійських урядових кругів, головно в справі Тешинського Шлеська. Представникови "Рейтера" Бенеш заявив, що звернеться до Ліґи народів з просьбою вислання на тешинські плєбісцитові области спеціяльної комісії, котра устійнила би справу відповідальности за події на Тешинськім Шлеську. У цій справі Бенеш порозумівався вже з міністерством заграничних справ.   Савінков за російсько-польським порозумінням. Париж. Ава. "Віктоар" містить статтю Савінкова, який виїздить до Варшави. В статті цій Савінков заявляє, що він є гарячим прихильником порозуміння між Росією і Польщею.   Анґлійські фінансові круги проти Красіна. Льондон. Ава. Фінансові круги зайняли супроти Красіна становище виразно неприхильне. Закидають йому ґерманофільські симпатії. "Івнінґ Стандард" потверджує, що основою переговорів є виміна товарів за товари а не за російське золото.   Відїзд Дешанеля до Нормандії. Париж. Ава. Президент Дешанель виїздить нині до Нормандії. Та перед виїздом буде присутний на засіданню француської академії.   Знижка цін. Марсилія. Ава. Виразна знижка цін багато артикулів триває дальше. Відноситься це передовсім до збіжа і його продуктів, олійного зерна і шкір.   Громадська думка   