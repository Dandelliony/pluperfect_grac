Новий австрійський кабінет?

Дефінїтивне правительство. — Його особистий склад. — Його програма перебудови Австрії. — Новий намісник Галичини. — Трудне питанє.
Львів, 27 липня 1917.
Польські дневники доносять, що в найблизшій будучности мав би бути утворений парляментарний кабінет. Один з визначних австрійських полїтиків, що обійме його керму, вже з початком серпня с. р. приступив-би до переговорів, які довели би зложеня дефінїтивного правительства, опертого на Нїмцях, Поляках, Чехах і південних Славянах. Новий кабінет стояв би на Поляках в першій мірі, тому — мовляв — що їх внутрішна і зовнїшна полїтика виказує найдальше йдучу рівнобіжність (?) з лїнїєю інтересів держави, передовсїм династії.
Подаєть ся навіть подрібний склад нового кабінету. Отже будуть в нїм: 2 ресортові мінїстри нїмецькі, 2 польські, 2 чеські і 1 південний Славянин. Поляки одержать мінїстра торговлї в особі п. Стесловича і мінїстра публичних робіт, яким стане п. Кендзьор. Крім того розумієть ся буде в кабінетї польський мінїстер для Галичини, певно теперішний управитель того мінїстерства Твардовський.
Вже готова й програма нового правительства, яку так формулує польська преса:
1) краї корони св. Вячеслава (Чехія і Моравія) будуть одностайною національною провінцією, себто під національним оглядом творити-муть цїлість.
2) Шлеск не буде прилучений нї до країв корони св. Вячеслава нї до Галичини, а остане окремою провінцією.
3) Галичина буде одностайною адмінїстраційною областю так, що справа подїлу того краю на дві національні области зовсїм відпадає.
Така буде перебудова давної Австрії в нову Австрію.
Галичина одержить назад цивільну управу, а намісником стане д-р Білїнський. Правительство виплатить в тім краю винагороду за всї воєнні чинитьби та воєнні відшкодованя і возьметь ся до відбудови краю.
Так доносить польська преса. Стільки в тім правди невідомо. Та хоч ізза дотеперішних досвідів можна і треба бути приготованим на всякі несподїванки в справі "перебудови" Австрії, то проте теперішні полїтичні відносини — по всїм нормальним міркованям — не вказували би на те, що наведені польські пляни державної перебудови мають вигляди на здїйсненє. 