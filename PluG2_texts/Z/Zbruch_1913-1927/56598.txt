◦ ◦ ◦ ◦ ◦ ◦ ◦ ◦ ◦ ◦

Краєва комісія для опіки над інвалїдами воєнними в Кракові подає до відома, що у всїх краях коронних монархії буде дня 1. і 4. жовтня с. р. (як в дни іменин цїсаря) публична збірка жертв грошевих в цїли матеріяльного попертя дїяльности австрійського стоваришеня для поборюваня туберкульози між жовнїрами повертаючими з поля, як також на цїли акції опікунчої над воєнними інвалїдами. При сїй нагодї урядить ся розпродажа цїсарських хрестів як відзнак. З огляду на цїль збірки не потребуємо додавати слів горячої заохоти до суспільности, щоби не відтягала ся поспішити з помічю на таку шляхотну цїль. Не улягає найменшому сумнївови, що жертволюбивість суспільности не заведе і що поклик сей знайде живий відгомін в серцях всїх, котрим доля тисячів інвалїдів не є байдужна.
Викупно бараболь. Воєнне Заведенє обороту збіжем звернуло ся до краєвого Товариства господарського "Сїльський Господар" з пропозицією, щоби повітові господарсько-торговельні орґанїзації заняли ся викупом надвижки бараболь, призначеної до вивезеня з поодиноких повітів. В тій цїли мають повітові орґанїзації, коли бажають сим заняти ся, зголосити в ц. к. Старостві свого репрезентанта, котрий буде в їх імени зносити ся з Воєнним Заведенєм обороту збіжем та удержувати в місци осїдку ц. к. Староства канцелярію для скорого і точного виконуваня одержаних припоручень що до викупу. Близших інформацій про умови та спосіб переводженя викупу можна засягнути в ц. к. Староствах, котрим було поручено до 22. с. м. завізвати повітові господарсько-торговельні орґанїзації до обнятя комісіонерства. Наші філїї та господарско-торговельні спілки, котрі мають намір старати ся о комісіонерство викупу бараболь, зволить негайно звернути ся в тій справі до свого ц. к. Староства і предложити особу, котра їх буде заступати, а рівночасно повідомити про се Краєвий Союз господарсько-торговельних спілок, котрий в міру можности буде удїляти повітовим орґанїзаціям технїчної помочи в переведеню сеї акції та всїх потрібних інформацій.
Вісти зі шкіл УПТ. у Львові. До сего часу вписало ся до шкіл Укр. педаґоґ. товариства у Львові: до пятиклясової школи видїлової (при вул. Мохнацького ч. 12) 126 учениць, до учит. семинарії 82, до школи вправ 61, разом 269. (Перед війною було в тих трех школах 407!) До школи ім. Бориса Грінченка вписало ся 282 дїтий, до школи ім. короля Данила при вул. Жовківській 202, до школи хлопцїв ім. Т. Шевченка (при вул. Длугоша ч. 17) 54 (дві кляси), до школи ім. князя Льва на Личаківськім понад 40 дїтий (2 кляси), разом у всїх львівських школах УПТ. 847 дїтий. Вписи тривають дальше. Ученицї з провінції, що ізза паспортових трудностий, не могуть дістатись до Львова, могуть вписуватись письменно.
Гліг як суроґат кави. В Нїмеччинї поручено збирати овочі глогу, які сушені на сонци мають заступати каву. Вже завязало ся акційне товариство, яке буде перерабляти овочі глогу і платити-ме за 1 кґ. тих перероблених і очищених з листя та галузя овочів по 20 фенїґів.
Нові оплати почтові і телєґрафічні, які входять в житє з днем 1. жовтня с. р., представляють ся так: Оплата за лист до 20 грамів 15 сот., за кождих 20 ґрамів 5 сот. Переписні листки, видавані війсковою управою з видрукованою почтовою маркою, 8 сот., всї инші переписнї листки 10 сот. Оплата за друки виносить 3 сот. за кождих 50 ґрамів. На посилку з друками без ріжницї ваги можна буде налїплювати т. зв. поспішну марку за 2 сот.; посилка з такою маркою буде пересилана з такою самою скорістю як листи і переписні листки. Оплата за товарові прібки виносить 5 сот. за кождих 50 ґрамів; вага посилки може доходити до 500 ґрамів. Посилки т. зв. дїлових паперів ("Geschäftspаріere"), допущена від давна за границю, буде заведена також внутрі держави і до Угорщини, Босни й Герцеґовини і Нїмеччини; оплата виносити-ме по 5 сот. за 50 ґрамів, одначе найнизша оплата мусить виносити 25 сот. Оплата за цїнні листи буде складати ся з оплати за вагу порученого листу і з оплати за вартість; оплата за вартість виносити буде в Австрії 5 сот., до Угорщини, Босни, Герцеґовини й Нїмеччини 10 сот. за кождих 300 ґр. Що-до пакунків, знесено стрефову систему і заведено оплату відповідно до ваги в відступах 5 кґ., при чім найвисша вага може бути 20 кґ. Нова оплата в Австрії і до Угорщини, Босни і Герцеґовини за 5 кґ. 80 сот., за 10 кґ. 2 К, за 15 кґ 3 К., за 20 кґ. 4 К. Почтові перекази з Австрії і до Угорщини і Босни й Герцеґовини виносити-муть до 50 К 20 сот., за кождих дальших 50 К по 5 сот.; до Нїмеччини за кождих 25 К 25 сот. Телєґрафічна оплата за слово виносити-ме 8 сот., при чім мінїмальна оплата за телєґраму мусить виносити 1 К. Телєґрами пресові, які допускають ся в Австрії, Угорщинї і Боснї й Герцеґовинї, коштують 4 сот. за слово, при спавшальованю 15 К за перших 500 слїв і по 3 К за кождих дальших 100 слів. Де нема сього окремо зазначено, там оплата відносить ся до Австрії, Угорщини, Босни й Герцеґовини і Нїмеччини. З огляду на нові оплати будуть видані нові оплати будуть видані нові почтові марки. Сї оплати мають принести державі коло 90 міл. кор. доходу більше нїж дотеперішні. 