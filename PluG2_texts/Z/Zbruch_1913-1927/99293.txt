◦ ◦ ◦ ◦

    Німецькі комуністи проти невтральности Німеччини. Комуністична "Rote Fahne" звертаючися проти деклярації німецького уряду в справі невтральности Німеччини в польсько-російській війні заявляє, що ця деклярація є смертельною обидою для комуністичних робітників Німеччини. Німецький пролєтаріят — як твердить "R. F." — небавом ділом виявить свою лучність з большевицькою Росією, мимо усіх заказів през. Еберта.   Ліґа Народів і польсько-російська війна. Радіо з Льондону доносить: На вчерашнім засіданню Палати громад Роберт Сесіль висказав жаль, що не зверненося скорше до Ліґи Народів о інтервенцію в польсько-російськім спорі. Льойд Джордж заявив, що остання відповідь совітського уряду виказує брак пошановання для Ліґи Народів.   Тешинська справа на конференції амбасадорів. По донесенням з Парижа конференція амбасадорів радила дальше над тешинською справою, вислухавши передтим реферати політичних і ґеоґрафічних знатоків.   Большевики у Вильні. Як доносить "Times" з Ковна, треває дальше спір між большевиками і Литовцями о Вильно. Большевики не хочуть покинути міста і під позором військових конечностей створили цивільну владу. Литовці запротестували проти цих заряджень і зі свойого боку не під дають своїх військ під большевицьку команду.   Похід Французів в Сирії. "Times" доносить, що француський уряд вислав до Еміра Феісуля ультімат із зазивом, аби він визнав мандат Франції над Сирією. Тому, що визначений до відповіди реченець минув, Французи і розпочали похід на Алєппо і Дамаск. Араби заховуються пасивно й не ставлять опору.   Невтральність Болгарії. З Софії доносять, що болгарський міністер для закордонних справ оголосив ноту, в якій заявляє, що Болгарія бажає остатися невтральною супроти подій, що відбуваються під цю пору в Тракії.   д'Анунчіо не має охоти уступити. В розмові з представником денника "Джорналє д' Італія" заявив д'Анунчіо, що зовсім не є склонний до уступок і зробить все, аби Рєка і Дальмація дісталися Італії.   Окупація Тракії грецькими військами. 3 Атен доносять, що грецькі війська розпочали окупацію Тракії. При допомозі кольоніяльних француських відділів віднесли вони над Турками значну побіду і зайняли лінію Адріянополя.   Заворушення в Римі. По донесенням з Риму повстали там оноді заворушення з того приводу, що трамваєві вози прикрашено червоними хоругвами. Наслідком тих заворушень в цілім місті здержано трамваєвий рух. Ґрупа італійських студентів впала до льокалю соціялістичного часопису "Avanti", в якому знищила машини і річники денника. У відповідь на це вибух ґенеральний страйк робітників. На вулицях Риму прийшло до боротьб.   Громадська думка 