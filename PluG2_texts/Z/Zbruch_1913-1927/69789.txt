Представники національностий в Українській Центральній Радї й Укр. Ґенер. Секретарїятї.

Відень, 14. серпня 1917.
"Новое Время" з 21. липня доносить:
Угода з Тимчасовим Правительством в тій формі, в якій вона була принята представниками Ради й трьома мінїстрами на дводневних переговорах, зустрілась з опозицією значної части Ради й була принята тільки незначною більшістю голосів; богато членів Ради здержалось від голосованя. Представники не-українських суспільних орґанїзацій, які брали участь в нарадах, домагали ся від представників Ради, щоби ті дали не Українцям половину місць в Радї. Їх піддержував Церетелї. Але представники Ради дали зрозуміти, що на такій основі угода з правительством немислима, й Церетелї відказав ся від домаганя половини місць. Подаючи до відома Українї про довершену угоду з правительством, Грушевський вчора на засїданю Ради заявив, що ся угода являєть ся найлїпшою нагородою за всї нанесені труди. Рада привитала перших українських мінїстрів й устроїла шумну овацію провідникам українського руху: Грушевському, Винниченкови й Петлюрї.
"Русское Слово" з 22. липня доносить: Як ми вже писали, після відїзду з Київа мінїстрів І. Г. Церетелї й М. І. Терещенка покликано до житя осібну комісію, цїлю якої є конкретне виясненє форм угоди, яку з мінїстрами намічено тільки в загальних лїнїях. Нинї робота комісії доходить до кінця. Кардинальне питанє про процентове відношенє не-українського представництва в будучім краєвім орґанї рішене: Не-Українцям віддано 30% місць. Так отже в Комітетї Центральної Ради із 57 місць не-Українцї дістають 17 місць. В Ґенеральнім Секретаріятї не-Українцї дістають на 12 місць — для себе 4. При тім вони мають дістати мінїстерства торговлї й промислу, виживленя, мінїстерство юстиції й почт, але під умовою, що заступниками їх мають бути українські дїячі.
Поки-що рішено, заки з'їдуть ся на наради орґанїзації й партії, доповнити склад Комітету Центральної Ради представниками отсих орґанїзацій: від виконавчого комітету — 1, від с. д. меншевиків — 2, від с. р. — 2, від большевиків — 1, від К. д. — 1, від польських соціялїстів — 1, від "Бунду"— 1, від жидівських соціялїстів — 1. від сіонїстів — 1, від "Поалєй Ціон" — 1, від жидівської ґрупи "Объединіе" — 1. 