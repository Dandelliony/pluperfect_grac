◦ ◦ ◦ ◦ ◦ ◦ ◦ ◦ ◦ ◦

Успіхи Бріяна в Римі.
ЛЬОНДОН. (Ткб.) "Daily Telegraph" доносить з Міляна: Результатом місії Бріяна буде, що Італїйцї вишлють корпус війска до Солуня та що буде утворена спільна воєнна рада з осїдком в Парижи, а крім того Італїя візьме участь в виробі амунїції.
Італїйська жандармерія на Корфу.
БЕРН. (Ткб.) "Bund" доносить: Італїйський посол в Атенах повідомив президента мінїстрів, що Італїя вишле на Корфу свою жандармерію в цїли реорґанїзації Чорногорцїв і Сербів. В Атенах ся відомість викликала велике огірченє. Грецьке правительство запротестувало проти того.
Увільненя — важні.
ВІДЕНЬ. (Ткб.) Подана через деякі дневники відомість, що мінїстерство краєвої оборони розпорядком з дня 15. грудня 1915 зарядило знесенє всїх документів увільненя, виданих від часу мобілїзації — як довідуємо ся — не є правдива.
Болгарський король в австрійській начальній командї.
ВІДЕНЬ. (Ткб.) З воєнної кватири доносять: Вчора о год. 2 м. 30 попол. прибув у місце, де находить ся начальна команда армії, болгарський король Фердинанд. Монарха, якому товаришили президент болгарського кабінету Радославов, головний вожд болгарської армії Єков і дружина, повитали на двірци начальний командант армії, полевий маршалок архикн. Фрідріх, шеф ґенер. штабу, ґенерал-полковник Конрад Гецендорф, представники нїмецького війска придїлені до начальної команди армії і репрезентанти льокальних властий. По взаїмнім привитаню й представленю дружини відїхав король з архикнязем до замку. На святочно пристроєних вулицях стояла велика товпа публики, яка живими оплесками витала монарха-союзника.
Ситуація в Греції.
ФРАНКФУРТ (Ткб). Про ситуацію в Греції довідуєть ся "Frankfurter Ztg." з Царгороду: Становище правительства значно укріпило ся. Приклонники Венїзельоса остають під сильним надзором. Серед народу повстає рух неприязний прихильникам Венїзельоса. Венїзельос мав намір удати ся до Солуня й там утворити нове правительство, одначе в останній хвилї закинув сю зрадницьку думку. Під позором, що він хорий, сидить замкнений у своїм помешканю. Богато зглядів промовляє за тим, що Венїзельос хоче зовсїм усунути ся з полїтичного житя. Король дав мінїстрови внутрішних справ Ґунарісови цїлковиту повновласть що-до виступу проти прихильників Венїзельоса. Спеціяльна комісія під проводом Гумаріса і при співучасти війскових властий уважає на внутрішний лад в краю. Комісія ся запропонувала в меморіялї, представленім королеви, щоби король оголосив в цїлім краю стан облоги і заступив цивільних ґубернаторів війсковими командантами. Король згодив ся на сю пропозицію.
Мирові заходи невтральних.
Конференція в Стокгольмі. СТОКГОЛЬМ. (Ткб.) Невтральна мирова конференція почала вчора наради. Тому, що не прибули ще делєґати з Норвеґії і Швайцарії, узнано на разї наради провізоричними.
Участь Швайцарії в мировій конференції. БЕРН. 1. лютого. (Ткб.) Нинї відбули ся збори ріжних народних і станових Рад і представників ріжних швайцарських організацій в цїли вислуханя справозданя двох делєґатів стокгольмської конференції посередництва, Льохнера й Ебанда. Оба вони заявили, що йде о те, щоби з найважнїйших невтральних держав вибрати по 5 делєґатів і 5 заступників на конференцію, яка небавом має відбути ся і буде радити без перерви. Ся конференція при участи учених з ріжних країв — також з країв, що ведуть війну — буде розслїджувати питаня скорого заключеня мира, а вислїд сих нарад подасть до відомости парляментів і преси з просьбою, щоби висказали думку що до пропозицій представлених конференцією і відповіли, чи була би готовість до поробленя кроків, колиб одна з воюючих сторін виявила охоту до розпочатя переговорів на подібній підставі. По вислуханю справозданя зібрані одноголосно ухвалили, що Швайцарія возьме участь в тій конференції і вибрали комітет, який поширить ті змаганя в цїлій Швайцарії й визначить делєґатів. Предсїдателем комісії став народний радник Шерер Шілєман із Ст. Ґаллєн.
З Росії.
Російські студії в анґлійських... фабриках мунїції. Програма працї Думи.
КОПЕНГАҐА (ТКБ). "Nat. Tidende" доносить з Петербурга: В найблизьший понедїлок виїде до Анґлїї велике товариство, зложене з представників великих російських дневників і наукових корпорацій, щоби відбути там студії передовсїм над працями в фабриках мунїції. Для тих самих цїлий мають потім удати ся до Анґлїї репрезентанти державної Ради й Думи. Президії сторонництв в Думі відбувають далї конференції над проґрамою праць Думи. З многих сторін висказано бажанє, щоби розписанєм нових виборів заапелювати до населеня, одначе всї годять ся в тім, що війну треба далї вести. 