◦ ◦ ◦ ◦ ◦ ◦ ◦ ◦ ◦ ◦

Положенє в Ірляндії.
НЮ ЙОРК (Прив. тел.). Ірляндський посол д-р Лїнч пише в дневнику "American":
"Недавне повстанє глибоко заворушило усїм населенєм Ірляндії. Хоч в Деблїнї давнїйше не було приклонників sinn fein-y, то тепер майже цїле місто стануло по його сторонї. Причиною того було жорстоке правлїнє ґенерала Мексвелля, який сотки невиних людий велїв розстріляти. Майже кожда людина в Деблїнї в актах тайної полїції означена як небезпечна з полїтичного огляду. Привідників революційного руху почитають нинї скрізь в краю, як національних героїв. Симпатії до sinn fein-y поширили ся і серед священства, так що нинї усїх ірляндських священиків вважаєть ся ворожими анґлїйському правлїню. З приводу такого положеня в краю анґлїйська рекрутація не принесла нїяких успіхів."
Росія й Ромунїя.
"Вечернее Время" приписує російському президентови мінїстрів Штірмерови, що Ромунїя рішила ся виступити проти центральних держав. Штірмер заявив супроти Ромунїї рішуче становище, і се мало успіх.
"Рєч" звертає увагу на те, що на рішенє Ромунїї вплинули не її симпатії до Росії, тільки чисте вирахованє.
"День" доносить, що підчас переговорів між Румунією й Росією нїколи не виринуло питанє відступленя Ромунїї російської території. За те рішено дозволити Ромунїї забрати собі в цїли здїйсненя національних змагань ті части австро-угорської території, в яких первісне населенє ромунське.
По офіціозним мілїтарний обчисленям Росія може числити на поміч Ромунїї в силї 600.000 війска і 1000 гармат.
"Біржевия Ведомостї" пишуть про вплив ромунського виступу на фінансові круги, які старають використати теперішні хвилево корисні обставини для здїйсненя великих фінансових плянів. Одначе для розписаня позички правительство не вважає сеї хвилї корисною. Велика горячка обгорнула збіжевих спекулянтів.
Положенє в Греції.
ЛЮҐАНО (Пр. тел.) "Сorriere d' Italia" доносить з Атен: Положенє все ще дуже запутане і не можна пізнати, в якім напрямі розвинуть ся дальші подїї. З полїтичного становища треба зазначити заключенє порозуміня між президентом мінїстрів Заімісом і Венїзельосом, з чого виходило би, що Венізельос одержав гарантії що-до напряму полїтики кабінету. Відложенє розвязаня задати й нових виборів наступило за згодою Венїзельоса. Про мобілїзацію ходять ріжні вісти, але щось певного нїхто не знає. Певне є лиш те, що полїтика Греції є тепер в руках антанту, одначе інтенції антанту не є докладно відомі. Кажуть, що є можливий виступ Греції тільки проти Болгарії. Сей виступ був би незалежний від загальної акції антанту.
БЕРН (Ткб.) "Temps" пише про Грецію, що вона без поживи і кредиту і тепер зовсїм зависима від антанту. Положенє в Греції не може змінити ся, хиба що Нїмцї і Болгари відіпруть ґенерала Сарая до моря.
АМСТЕРДАМ (Ткб.) "Times" доносить з Атен, що грецьке правительство наймило кораблї, які мають перевести всїх виселених з краю Нїмцїв, Австрійцїв і Угрів до Каваллї. Досїд вивезено 70 нїмецьких, австрійських і угорських горожан.
Ґр. Тіса в Відни.
Справа участи мадярської опозиції в угорськім кабінетї.
ВІДЕНЬ. (Пр. тел.) Вчера приїхав угорський президент мїнїстрів ґр. Тіса з ресортовими міністрами до Відня, щоби вести наради в справі австрійсько-угорської угоди. При сїй нагодї ґр. Тіса поінформує також монарха про полїтичне положенє на Угорщинї. Угорське правительство стоїть на тім, що в Угорщинї нема нїякої полїтичної крізи. Утвореня концентраційного кабінету є тільки бажанєм опозиції, а не правительства. Опозиційні ґрупи Андрашія, Апонія і Раковского домагають ся участи з правлїню, бо тільки тодї можуть взяти на себе відповідальність за внутрішну і заграничну полїтику. Президент мінїстрів ґр. Тіса в принціпі згодив ся би на се, одначе на його думку нема тепер передумов для згідного співдїланя партії працї і опозиційних ґруп в спільнім кабінетї. Великою перешкодою являють ся також особисті справи, а саме домаганє опозиції, щоби місце мінїстра заграничних справ бар. Буріяна заняв ґр. Андраші.
Подорож турецького мінїстра заграничних справ.
БЕРЛЇН. (Ткб.) Турецький мінїстер заграничних справ Челїль-Бей приїхав сюди у відвідини до нїмецьких державних мужів, що кермують нїмецькою полїтикою.
Бездїльність Саррая.
БЕРН. (Ткб.) Ерве пише в своїм дневнику "Victoire", що публична опінїя в послїдних днях з великим легковаженєм висказує ся про тактику ґенерала Саррая, який має 450.000 війска, а проти себе тільки 250.000 нїмецьких і болгарських жовнїрів. Ерве пише, що положенє Болгаріі не таке лихе, як про те думано з початку. Росія мусїла би проти Болгарії вислати сотки тисячів жовнїрів, щоб її побідити.
Доля Галича. Російський комунїкат.
7. вересня по пол. В напрямі Бережан і Галича йде дальше корисна для нас боротьба. Хоробрі війска ґен. Щербачева відкинули неприятеля з уряджених становищ, гнали за ним і посунули ся на захід. Зблизила ся вони до ріки Нараївки, допливу Гнилої Липи, і до части переплили неї. В околици Галича наші війска обсадили зелїзницю Галич-Семиківцї-Возники і острілюють тяжкою й легкою артилєрією Галич, в якім неприятель уперто держить ся. Наш огонь счинив у Галичи пожар. В боях 6. с. м. полонили ми в сїй околици 45 офіцирів і 5600 жовнїрів, в тім 22 офіцирів і 3000 жовнїрів нїмецьких, а 5 офіцирів і 1685 турецьких. Скількість добичі ще не обчислена.
В лїсистих Карпатах наш похід іде далї. 