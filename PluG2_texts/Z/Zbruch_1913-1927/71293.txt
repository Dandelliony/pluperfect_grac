◦ ◦ ◦ ◦ ◦ ◦ ◦ ◦ ◦ ◦

Галицький намісник і маршалок у цїсаря. Дня 26. с. м. був на окремій авдієнції у цїсаря галицький намісник ґр. Ґуйн з делєґацією намісниківського pатункового комітету помочи для східної Галичини, зложеною з краєвого маршалка Нєзабітовського, пп. Дембовського і Олександра Барвінського.
Львів Польщі. На засїданю маґістрату дня 26. вересня с. р. ухвалено між иншим отсї підмоги з міських фондів Львова: для польської шкільної "Macierz-и" на Волинї 1000 К., костюшківському комітетови з Швайцарії 200 К., для польського воєнного архіва 300 К. Платимо податки, щоби за них нас тим лекше винародовлювано.
Похорони бл. п. о. сов. Володимира Петрушевича — як пишуть нам з Калуша — відбули ся 10. с. м. дуже величаво та були явним, прилюдним доказом, яке поважанє серед чужих та любов серед своїх парохіян здобув собі Покійний. Калуські міщани мали в нїм сердечного прихильника, а їх громадна участь в похоронї, їх сльози та горячі слова, якими їх представник прощав Покійника на похоронах, вказували, що вони відчули вповнї, кого втратили. Все інтелїґенція Калуша, без ріжницї народности віддала Покійникови послїдну прислугу, а іменем Українцїв прощав Покійника п. судія Білинський. Духовенство взяло громадну участь в похоронах, а 27 священиків з калуського і сусїдних деканатів прибуло на похорони. О. Яцишин в Церкві, а о. Богачевський над могилою проголосили трогаючі проповіди. З ріднї, якій робив стільки добра, та яку так любив, мало хто взяв участь, бо цензура в Стрию з невідомої досї причини здержала висилку телєґрам.
Карта на одїж і білє. Дня 26. с. м. оповіщено розпорядок про роздїл одїжи і біля між людність. Сей розпорядок має на цїли уможливити найменше засібній людности заосмотренє одїжю і білєм а заразом управильнити роздїл між засібнїйше населеня тих припасів які остають ще до розпорядимости у вільній торговлї. Припаси одїжи і біля, які придбало правительство, будуть роздїлювані краєвими урядами роздїлу одіжи. Крім тих припасів буде ся ще роздїлювати закуплені правительством вже ношені старі одїня, — се все на основі посвідки про доказ запотребованя. Дальше тим розпорядком заряджено, що всї инші, у вільній торговлї остаючі припаси одїжи і біля та матеріяли для їх виробу можна буде набувати тільки на основі доказу потреби. До того згаданий розпорядок предвиджує, що кождий, хто даром або за відповідною винагородою віддасть свої зношені старі одїня, одержить карту, яка уповажнює до набутя нового одїня або матеріялу на одїнє.
Нові цїни цукру. Нинї появить ся розпорядок міського уряду апровізаційного, який управильнює продаж цукру з бураків на рік 1917—18. Нова цїна сирого цукру виносить 57 К 50 с. за 100 кґ. Основну цїну споживного цукру першої якости означено на 130 К за 100 кґ, і ся цїна буде обовязувати до 1. жовтня 1918 р. Підвисшена цїна в гуртовій і дрібній продажі буде обовязувати що-йно від 1. падолиста 1917 р.
Карти на мило. На основі мінїстеріяльного розпорядку будуть заведені в цїлій Австрії карти, управняючі до побору мила і предметів до праня. Перед одержанєм карти має голова домашного господарства зложити деклярацію, що скількість запасу мала в хатї не виносить більше, як 1½ кґ. для кождої управненої до побору особи. Карти на мило будуть виставлені на 4 місяцї. 