Анексія Східної Галичини для Польщі неможлива?

Львів 13. падолиста 1917.
Справдї добре стало ся, що наміри віденсько-берлїнської дипльоматії в польській справі, в час відкрили ся, ще заки вона могла поставити інтересовані народи перед довершений факт. Бо наслїдком сього мала вона нагоду побачити, як до її намірів віднїс ся буквалько цїлий полїтичний світ (з виїмком одних Поляків) осередних держав. А яке вражінє ті наміри викличуть в державах невтральних і в державах противної сторони, про се ґр. Чернїн не мав нїякого сумнїву, бо инакше не потребував би "Fremdenblatt" вибілювати його полїтики з польській справі.
Для нас, австрійських Українцїв, особливою відрадою в сїй справі є факт, що за нами, проти перепродуваня нас проти нашої волї польській державі, обстав цїлий австрійський парлямент. Був се один з дуже рідких і незвичайних моментів в австрійській палатї послів, яка звичайне мирить ся з тим, що правительство віддали нас в аренду Полякам, — як найперше велика більшість палати згодила ся на дискусію з приводу згаданих намірів віденсько-берлїнської дипльоматії, а опісля один за другим речники парляментарних ґруп, протестуючи проти полагоджуваня польського питаня поза плечима народів Австрії, з окремим натиском підносили, що хиба польську часть Галичини можна би прилучити до Польського Королївства, натомість Українцї Східної Галичини мають таке саме право до самоозначеня, як Поляки, і не вільно їх піддавати під панованє їх історичного противника.
Коли часть львівської преси стараєть ся осолодити свою квасну міну з приводу тої дебати і пише про неї як про дебату польську, яка нїби то випала вдоволяючо, — то треба ствердити, що була се властиво дебата проти-польська, бо анї один з бесїдників не апробував польських анексійних плянів супроти українських земель, — дебати в оборонї Українцїв перед польськими анексіонїстами і їх віденсько-берлїнськими протекторами.
Головний речник польського кола п. Ґломбінський мусїв покликати ся аж на Бога, — який нїби то "так хотїв, щоб у Східній Галичинї Поляки й Українцї були від непамятних часів поселені побіч себе" (мусїв би се бути не Бог вселенної, тільки якийсь особливий "польський бог" в стилю поганських богів, щоби справдї хотїв завойованя Галицького королївства Казимиром Великим і вікового поневоленя українського народу "ad majorem Poloniae gloriam!"), а далї на польську статистику, якої тенденційність на шкоду Українцїв напятнував навіть такий визначний учений воюючої Польщі, як проф. Ромер.
П. Ґломбінський рішуче відстав від духа часу, коли поважив ся оправдувати прилученє Східної Галичини до будучої Польщі тим, що прецїнь в польській державі Українцям будуть признані "якісь національні права". Не для моралїзованя Поляків, але для схарактеризованя їх лукавства запитаємо їх, чому вони не вдоволяють ся "якимись нацїональними правами" в Австрії, в Нїмеччинї, в Росії, тільки домагаюсь ся національної самостійности в незалежній польській державі?! Український нарід хоче жити своїм власним, вільним житєм, хоче сам собі надавати права, потрібні для його житя, а не хоче їх приймати з нїчиїх рук, з окрема від Польщі. Не хочемо бути частю польського державного орґанїзму, хочемо бути самостійним, незалежним народом, — ось в чім лежить суть справи.
П. Ґломбінський все ще видно числив на іґноранцію своїх слухачів, коли поважив ся порівнувати Українцїв Східної Галичини з Поляками Правобережної України: перші, мовляв, мати-муть в польській державі такі права, що другі були би щасливі, як би мали такі самі права в українській державі. Можна би до п. Ґломбінського закликати: Лукавче, чи ти не знаєш, що Українцї в Східній Галичинї творять 70-процентову більшість на своїй історичній території, а Поляки на Правобережній Українї творять усего яку 3-процентову меншість захожого елєменту, розсипану одиницями й маленькими ґрупами між корінним українським населенєм на історичній українській території?! Як на Правобережній, так і на Галицькій Українї український нарід готов признати польським меншостям належні їм національні права. Але щоби польські меншости, розкинені в Східній Галичинї, мали бути міродатні для приналежности сеї української области до польської держави, — на се Поляки в цїлім світї не знайдуть апробати, з виїмком хиба віденсько-берлїнських дипльоматів, які думають, що тепер можна по давному торгувати народами.
А тимчасом прислухайте ся, як по цїлім світї лунає клич: Самоозначенє народів! Мир без анексій! "Через анексію розумієть ся прилученє малої слабої нації до великої, могучої держави без її згоди", — заявляє російський конґрес робітничо-жовнїрських рад в своїх основах мирового предложеня. Чи Поляки і їх віденсько-берлїнські протектори справдї думають, що на мировій конференції осягнуть згоду анектованя українського народу Східної Галичина до Польщі?!
В своїй промові, пятнуючи наміри торгованя народами віденсько-берлїнських дипльоматів, соц.-дем. речник пос. Зайц сказав, що Українцї занадто чорно дивлять ся на справу, що вони повинні ті наміри оцїнювати з холоднокровністю, з якою належить оцїнюваню річи неможливі до здїйсненя. І ми є переконані, що анексія Східної Галичини для Польщі є неможлива і се переконанє додає нам сил у боротьбі проти сього польського замаху на нашу землю.
А для віденсько-берлїнських дипльоматів нехай будуть осторогою слова пос. Василька, якому можна закинути все инше, тільки не недостачу австрійського патріотизму. А одначе і він з приводу намірів віденсько-берлїнських дипломатів мусїв публично заявити, що "коли б було правдою те, що оголошують ґазети в Берлїнї й Відни, — австрійським Українцям дїйсно не оставала би инша дорога, як надїя на поміч антанту на мировій конференції".
Чи ся осторога не приведе віденсько-берлїнських протекторів польського імперіялїзму до розуму?
Ждемо на се відповіди з Відня й Берлїна. Ґр. Чернїн вже за пару тижнів — у делєґаціях — мати-ме до неї нагоду.
  