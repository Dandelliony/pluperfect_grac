◦ ◦ ◦ ◦ ◦ ◦ ◦ ◦ ◦ ◦

Для голодної дїтвори шкільної. Комендант міста Львова ґенерал майор Рімль дав почин високо гуманній акції, яка не повинна остатись без попертя також з боку української людности. Ходить о безплатне видаванє скромного обіду голодній дїтворі шкільній, дїтворі незасібних родичів, яка серед теперішних відносин не одержує дома навіть приблизно відповідної поживи. Зголошено доси у самім Львові з усїх шкіл, між ин. також із приватних українських шкіл, — поверх 4.000 дїтий, які буквально голодують! З огляду на те, що фонди, які стоять командї міста до розпорядимости, за малї для покритя такого надзвичайного видатку, звертаєть ся команда до людности з закликом до помочи. Адмінїстрація "Дїла" прийме кожду жертву на ту цїль, а імена Жертводавцїв будуть оголошені на початку кождого місяця.
Продаж муки. По думцї §2. розпорядку ц. к. намісництва з 4. жовтня 1916 вільно буде всї роди пшеничної і житної муки впроваджувати в оборот тільки в мішанім станї, а консументам вільно буде муку лише тодї продавати, коли купуючий бере одночасно 20 проц. ячмінної муки. На основі висше згаданого розпорядку заряджено, щоби з днем 16. падолиста 1916 продаж пшеничної і житної муки відбувала ся в отсїм відношеню: 80 проц. пшеничної муки, зглядно житної і 20 проц. ячмінної. Супроти того кождий купуючий буде мусїти від згаданого дня набувати при закупнї 800 ґрамів пшеничної, зглядно житної муки і 200 ґрамів ячмінної. Продаж самої пшеничної або житної муки буде від того часу безуслівно заборонена.
Продовженє законодатного періоду для парляменту. Пишуть нам з Відня: Бувший мінїстер справедливости д-р Гохенбурґер виробив проєкт закона, яким був би продовжений законодатний період державної Ради і мандати послів, вибраних в 1911 р. Законне предложенє д-ра Гохенбурґера малоби продовжити важність мандатів о 2 роки, себ-то до 2. червня 1919 р.
Виміна інвалїдів. Нам пишуть: Дня 4. с. м. прибув з Ташкенту (в Азії) до Австрії новий транспорт вимінених інвалїдів в числї 378, між котрими є 34 Українцїв з Галичини. До їх обслуги додали Росіяни 60 здорових полонених вояків як санїтарів, до котрих належить також однорічний доброволець п. Зенон Кирилович, академік, (син о. катехита з Коломиї), який ще з початком 1915 р. попав в полон. Всїх приміщено хвилево в Leitmeritz в Чехії (Reservespital Abt. III ).
"Я Українець". Редактор "Slovenc-а" п. Веслав Вртовец пише нам з Любляни: Дня 5. с. м. несено на ношах тяжко раненого молодого хорунжого з зелїзничого двірця в Постопнї до санїтетського воза. У девятій битві під Ґорицією, на Красї втратив він обі руки і до того ранено його у живіт. Був при повній свідомости та просив сестру для хорих, щоби подала йому його листи, які носив при собі. Ранений говорив по нїмецьки і тому спитала його сестра, чи він Нїмець. Піднесеним голосом відповів він гордо: Я не Нїмець, я Українець. Назвище раненого хорунжого: Михайло Фльорюк. Чи він жиє, не знаю... 