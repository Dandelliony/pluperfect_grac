 В справі Скита Манявского 

 В справі Скита Манявского пишуть нам: Нема у нас свого "Вавелю", але коли би навіть був, не зуміли би ми пошанувати єго так, як шанують Поляки свій Вавель. От є у нас на Підгірю розвалини оспіваного Манявского Скита, але хто ними займає ся? Говорено, що Ексц. Митрополит Шептицкий задумує відбудувати Скит для Василияньского монастиря, однак не знати, скільки в тім правди. До нинї в романтичну околицю Скита навідують ся лише туристи та старцї на празник св. Івана, бо тодї в Скитї відпустова відправа. Околиця Маняви — одна з найгарнїйших і найздоровших в Галичинї (не говоримо про село Маняву де є венеричні пошести), серед величезних смерекових лїсів, звісна ще з свого водопаду. При спільних старанях нашої суспільности могла би стати Манява своєрідним клїматичним місцем. У стіп відбудованого Скита — серед свого народу (жидів тут мало!) варто би подихати здоровим, лїсовим воздухом!
Коли вже бесїда про Скит, не можна не згадати, що іконостас з сего Скита находить в парохіяльній церкві місточка Богородчан, виставлений на небезпеку знищеня, бо церква стара, деревляна, а на вибудованє нової ще довго прийде ся ждати. Може би консерватори заопікували ся близше і Скитом і іконостасом і не дали пропасти вартісним, історичним памятникам.— Кр. 