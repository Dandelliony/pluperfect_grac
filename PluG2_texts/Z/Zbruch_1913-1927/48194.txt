З Наукового Товариства ім. Шевченка.

Дня 19. с. м. о год. 4 пополудни в сали Музея Наукового Товариства ім. Шевченка відбуло ся спільне засїданє членів трьох наукових секцій Товариства при участи членів провізоричної управи. Делєґат Видїлу, д-р В. Щурат, пояснивши, що спільне засїданє секцій, скликане управою Товариства на бажанє деяких членів, для правосильности своїх ухвал мусить осягнути згоду президій, тепер неприсутних у Львові, чим одначе не повинно бути спинене в намірених нарадах, звернув увагу на болючі страти в рядї наукових сил Товариства і його визначних добродїїв. Повставши з місць вислухали зібрані згадки, посвяченої помершим в двох останних роках найкращим членам секцій, К. Михальчукови, М. Павликови, Ф. Коршеви, В. Шухевичеви, В. Гребенякови, а також незабутньому робітникови і добродїєви Товариства, К. Паньківському, та найщедрійшому з усїх дотеперішних жертводавцїв Товариства, Теофілеви Дембицькому. Потім з дневного порядку прийшов на чергу реферат проф. д-ра Колесси в справі заснованя українського унїверситету у Львові. Реферат мав форму меморіялу для правительства, з яким Товариство — дай Боже, щоби вкінци вже успішно — має до нього звернутись. Після основної дискусії, в якій забирало голос богато учасників, підносячи з признанєм працю референта та роблячи свої цїнні уваги, ухвалено згідно з бажа нєм бесїдників порушити остаточне зредаґованє меморіялу пос. д-ра Колесси окремій комісії, до котрої вибрані: референт пос. д- р Колесса, радн. двору проф. П. Стебельський, проф. К. Студинський, д-р В. Щурат, д-р В. Вергановський, д-р В. Барвінський, д-р С. Баран. Вибрана комісія має зійти ся вже в понедїлок, 21. с. м. о год. 6 вечером в сали музея Товариства. 