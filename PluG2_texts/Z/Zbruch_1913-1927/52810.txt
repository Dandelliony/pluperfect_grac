◦ ◦ ◦ ◦ ◦ ◦ ◦ ◦ ◦ ◦

Демобілїзація фльоти в Греції.
ЖЕНЕВА. (Ткб.) До газет доносять з Атен, що король підписав другий рескрипт, яким заряджує загальну демобілїзацію фльоти.
Господарська конференція антанту.
ПАРИЖ. (Ткб.) Нинї отворено економічну конференцію союзників. Президент мінїстрів Бріян повитав делєґатів, які прибули, щоби знов доказати згідність поглядів правительств союзникїв і їх довірє в тривкість союза. Не вистане побідити, треба також забезпечити основний розвиток матеріяльних жерел в державах, злучених союзом, виміну їх плодів і виробів, а також роздїл тих виробів на світовім ринку по війнї.
Росіяни на ромунській території.
ПЕТЕРБУРГ. (Ткб.) Недавно незначний віддїл російського війска перейшов припадково ромунську границю коло Марморницї. Ся подїя, яка мабуть пояснюєть ся тим, що границя в тім місци означена дуже невиразно, стала предметом доходженя. Ромунському ґенералови, який прибув для переведеня слїдства, висловив російський ґенерал жаль і запевнив його, що російські війска через помилку прибули до Марморницї, та що їх зараз забереть ся назад.
Нова промова Вільсона.
НОВИЙ ЙОРК. (Райтер). В промові до учеників війскової академії у Westpoint Вільсон сказав, що з хвилею, коли прийде час на заключенє мира, Злучені Держави відіграють без інтересовну роль. Серед всього того, чого бажають Злучені Держави, нема нїчого, щоби треба добувати війною, але є богато річий, які мусять вони осягнути: передовсїм мусять постарати ся, щоби нїякий другий нарід не загрожував їх інтересам. Про зоруженя сказав Вільсон, що світ переконаєть ся, чи Америка дїйсно думає те, що говорить. Деякі зпоміж тих, що одержали американські горожанські права, не переняли ся духом Америки, ставлячи висше инші краї, нїж той, якого стали горожанами. Нема в Америцї місця для людий, які не цїнять Америки висше над усе инше. Вільсон закінчив словами: Ми готові получити ся з иншими народами світа, щоби старати ся про те, аби справедливість, в яку віримо, заволодїла над усїм.
Хорватський сойм.
ЗАГРЕБ (Ткб) Хорватський сойм почав трету воєнну сесію.
Воєнні комунїкати австро-угорського ґенерального штабу з 15 червня.
Війна з Росією. На південь від Бояна і на північ від Чернівцїв війска наші відперли російські наступи.
В гору Прута від Чернівцїв наш артилєрійський огонь знївечив пробу ворога, щоби перейти через ріку.
Між Днїстром і Прутом не сталось нїчого важного. Ворог перейшов тільки незначно на захід за лїнїю Городенка Снятин.
Під Вишнївчиком били ся надзвичайно завзято. Там і на північний захід від Ридомля і на північний захід від Кременця відперти всї російські наступи. В области на південь і на захід від Луцька положенє не змінило ся.
Під місцевістю Локачами по обох сторонах пішла до бою кіннота, зсівши з коний.
Між зелїзницею Рівне-Ковель і Колками ворог силкував ся в богатьох місцях новими дивізіями сфорсувати перехід через відтинок Стохода і Стира, але скрізь його відперто, при чім потерпів він значні втрати.
Війна з Італїєю. Вчера вечером Італїйцї розпочали могучий артилєрійський і міновий огонь на високорівню Доберда і примісток Ґорицію. В ночи наступили атаки ворожої піхоти на південну часть високорівнї. По більшій части наступи вже відперто. В поодиноких точках боротьба ще не покінчена.
На тирольськім фронтї ворог далї веде безуспішні зусиля проти наших становищ у Дольомітах в области Пайтельштайн-Шлїдербах.
Летуни наші кинули бомби на Верону і Павію.
Війна на Балканї. Над Воюшею огонь наш перешкодив італїйським роботам фортифікаційним.
Воєнні комунїкати нїмецького ґенерального штабу з 15 червня
Західний терен війни. Крім артилєрійських боїв і виправ патруль не стало ся нїчого.
Східний терен війни. Армія ґен. Ботмера віддерла зовсїм кілька російських атаків під Переволокою і на північ від сеї місцевости, які ведено в густих масах.
Балканський терен війни. В области нїмецьких війск не було зміни. 