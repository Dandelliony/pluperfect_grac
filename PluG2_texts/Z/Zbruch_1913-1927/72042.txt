◦ ◦ ◦ ◦ ◦ ◦ ◦ ◦ ◦ ◦

Господарська Рада міста Львова. Управа міста одержала з намісництва листу затверджених членів міської господарської Ради. З т. зв. прибічної Ради міста Львова увійшли в склад господарської Ради 12 членів, між ними один Українець, п. Василь Нагірний; крім того затверджено ще 14 членів, між ними також одного Українця, п. Сильвестра Гарасимовича. Перше засїданє Господарської Ради, на якім має вона уконституовати ся, відбудеть ся в пятницю по полудни в салї маґістрату.
Карти на вуголь. Управа міста подає до відома інтересованим, що почавши від дня 18. жовтня 1917, а то щоденно від години 11 — 1 будуть видавані у льокалях Центрального Міського Бюра карт спожитя при вул. Пекарській ч. 11а (Вуглевий віддїл II п.) карти побору горішно-шлеского вугля для урядів, заведень і інституцій, як також управнених до побору більших консументів по зложеню заяви, що не посїдають засобів опалових матеріялів висше 200 кґ. 