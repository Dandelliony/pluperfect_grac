Осторога перед еміґрациєю до Арґентини. — Видавцї львівських скороглядів між собою. — Годять ся для спільного вилюдненя Галичини. — Справу усуненя порохівнї — Астрономічна весна — 

Осторога перед еміґрациєю до Арґентини. Канадийська часопись The Montreal Daily Star що виходить в Монтреали, подає під днем 19. лютого 1913 р. ось таку осторогу перед еміґрациєю до Арґентини: „Вінїпеґ, дня 19. лютого. На велику небезпеку наражує ся той, хто їде поселюватись в Арґентинї. Тих, що там поїхали зустріли до тепер самі нещастя". Отсей висказ чули ми від Б. Вокера, управителя канадийського іміґрацийного бюра, який звертає увагу на осторогу канадийського правительства проти еміґрациї до Арґентини. Таку осторогу прийшлося канадийському правительству видати з огляду на численні случаї, в котрих канадийські горожани, виїхавши до Арґентини, йшли на таку біду, що треба було звертати їм на кошт державний. Від тепер однак видавши отсю осторогу правительство не бере на себе одвічальности за еміґрантів і не буде могло їх власним коштом завертати. Найсьвіжший такий случай зайшов з Іваном Оленюком, з місцевости Ред Дір, в Альбертї. В Арґентинї обдерли його до сорочки, так що канадийські власти мусїли відослати його до Альберти державним коштом. Отсю осторогу, звернену до поселенцїв в Канадї, слїд подати також до відома тутешних наших селян, між якими несовісні аґітатори вербують поселенцїв до Арґентини.
Видавцї львівських скороглядів між собою. На коритари третої секциї львівського суду напав сеї середи бувший видавець Скоровідз-а адресов-ого Шпіґель на видавця Ксєнґ-і адресов-ої Райхмана та ударив його так сильно до голові, що звалив його на землю. Ось так вимірив собі сам Шпіґель справедливість після того, як безпосередно перед тим судия оголосив присуд, увільнюючий Райхмана, котрого Шпіґель був заскаржив о обиду чести. За сю коректуру судового присуду повандрував Шпіґель на полїцию,  а через час стане перед судом.
Годять ся для спільного вилюдненя Галичини. Континентальні пароплавні товариства, зорґанїзовані в т. зв. корабельнім "пулю", рішили — як виходить з ходу нарад бременського "Північно-нїмецького Льойду" — увійти в переговори з товариством і Canada-Pacific щоб усунути пануючі досї між ними ріжницї. Переговори з цїлим пулем ще не доведені до кінця, але директор лїнїї Гамбурґ Америка вже приняв пропозициї "Пасіфіка". Льондонський директор "Пасіфіка" виїхав задля переговорів з "Австро Американою" до Триєсту.
Справу усуненя порохівнї з Богданівки полагоджено остаточно так, що місто Львів і комітет властителїв ґрунтів, які лежать на Богданівцї, мають спільним коштом побудувати нову порохівню в дальшім районі та покрити кошти перенесеня амунїциї. Нова порохівня коштуватиме 34.000 кор.
Астрономічна весна зачинаєть ся з нинїшним днем 21. марта. Сонце входить в констеляцию Барана і наступає весняне переселенє. У нас вже від кількох днїв зачала ся гарна весна, сонце гріє, метелики лїтають — одначе не знати чи на довго, бо як бачимо що року по таких перших проблисках весни повертає ще на якийсь час зима зі снїгом і морозом. 