◦ ◦ ◦ ◦

  Інтересний розпорядок варшавського міністерства публ. робіт. З авторітетного жерела довідуємося: Польське міністерство публичних робіт видало 10. IV. розпорядок, на основі якого установляються в Галичині дві окружні дирекції публичних робіт: Першу в Кракові для 38 західних повітів по Чесанів-Ярослав-Перемишль-Добромиль і Ліско включно, другу у Львові для 46 Східних повітів по Раву Руську, Яворів, Мостиска, Самбір, Старий Самбір і Турку включно. З хвилею утворення дирекцій публичних робіт буде внесена технічна секція намісництва і секцій відбудови осель.   З уличних сутичок. Що раз частійше доходять до нас жалоби родичів, що на нашу дітвору, яка вертає зі школи, "наступають" в околиці вул. Мохнацького якісь громадки войовничих батярчуків і з окликом "Смєрць караїмом", засипують наші діти сальвами... каміння. Ось і сьогодні явився в нашій редакції оден наш визначний громадянин з синком, учеником II. кл. ґімназ., якому каменем розбито чоло. Сею дорогою відносимося до міродатиих властей з прощенням о відповідні зарядження в напрямі "пацифікації" вул. Мохнацького. — Вже може досить старих голов розбитих — нехай хоть наші діти мають змогу спокійно перейти дорогу зі школи до дому...   Голодовий тиф. Нам доносять, що в золочівськім повіті поширюється в застрашаючий спосіб голодовий тиф серед сільської людности. Причиною недостача харчів, бо останнє зерно і бараболю вжито на засів. Заможнійші громади сусідніх повітів повинні помогти нещасним братам та не дати їм загибати з голоду.   Продажа бараболь у Львові. Маґістрат подає до відома, що бараболі будеться продавати в отсих будках: Мешканці І. дільниці в будці при кінці вул. Яблоновських і при площі Галицькій, з II. дільниці в будці при пл. Бема, з III. дільниці в будці людової кухні при площі Теодора, з IV. дільниці в будці на площі Антонія і в бараці на пл. Стрілецькій з V. дільниці в бараці на пл. Стрілецькій, в VI. дільниці при пл. Льва Сапіги (коло кіна Ґражина) і при вул. Пільній ч. 25. Ціна бараболь виносить 2 кор. 40 сот.   Пожар в Радехові, який вибух там дня 13. ц. м. знищив до 120 домів. Наслідком цього около 180 родин осталося без даху над головою. Це вже другий пожар в тім році, бо дня 1. квітня згоріло в Радехові на т. зв. Кутку 13 господарств. Конечна негайна поміч для погорілців.   Залізнича катастрофа під Львовом. Вчора о год. 4. пополудни — на двірци Львів–Личаків наїхав особовий поїзд на стоячий там товаровий. Оден особовий і два товарові ваґони та обі льокомотиви значно ушкоджені. 14 осіб потерпіло легкі рани. Причиною катастрофи було хибне уставлення зворотниці на тор занятий товаровим поїздом. Урядника руху завішено в урядованню. Випадок спричинив півтора годинне спізнення особового поїзду.   Громадська думка 