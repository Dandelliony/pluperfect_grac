◦ ◦ ◦ ◦

    Визнаннє української републики. Париж. Радіо. З Гельсінґфорсу доносять: Правительство фінляндської републики постановило визнати независимість української републики.   Кабінетова кріза в Німеччині. Науен. Радіо. Член німецького народнього сторонництва пос. Гайнце зрікся мандату утворення нового кабінету, тому що парляментарна фракція і соціялісти більшости відказалися взяти участь в правительстві, до якого належало би також німецьке народне сторонництва. Соціялісти більшости скликали збори для означення свого становища супроти проби утворення правительства з коаліції міщанських сторонництв. Канцлєр заявив, що підвишка ціни хліба і потрученнє 10 прц. зарібків титулом безпосереднього доходового податку вплинуло дуже на зменшеннє числа голосів відданих на соціялістів більшости. Становище антанти, а головно Франції супроти німецького народу по заключенню мира кинуло широкі німецькі круги під вплив німецького народнього сторонництва, що унеможливило утворення рішучої парляментарної більшости. — Участь соціялістичної партії в коаліційнім правительстві з огляду на принціпіяльну політику, не можлива. Збори соціялістів більшости ухвалили, що участь партії в такім кабінеті неможлива. Утворення лівого кабінету зогляду на відпорне становище не зависимих соціялістів неможливе, так само як продовжування коаліційної політики з центром і демократами. Науен. Президент союза поручив провідникови центра Трімборнови місію утворення кабінету.   Війна в Альбанії. Рим. Капітуляція Тепелєні і Дашіні, яко пунктів стратеґічного значіння викликала в Італії пригноблююче вражіння. Італійський ґарнізон, котрий піддався, складався зі 70 офіцирів, у їх числі 1 ґенерала і 1000 жовнірів. Предвиджена є евакуація Сан Джованні ді Медуа.   Німецька делєґація на міжнародню конференцію праці. Париж. Німецька делєґація на міжнародню конференцію праці в Женеві відїхала з Берліна 12. ц. м. В склад делєґації входить 10 членів а предсідателем її є соціяліст більшости Вісель.   Анархістична аґітація в Італії. Рим. Авас. Анархісти і соціялісти ведуть завзяту аґітацію; це може примусити Джолітія до заряджень і репресій, які скомпромітували би його перед народніми масами.   Знесеннє заборони вивозу американської пшениці. Буенос Айрес. Авас. Сенат ухвалив спеціяльне вивозове цло від пшениці, зносячи заразом заборону її вивозу.   Кандидат на президента Зєд. Держав. З Чікаґо доносять, що Гордінґ – сенатор з Огіо, котрий в р. 1916 був тимчасовим президентом республиканської конвенції, поставлений як республиканський кандидат на президента Зєдинених Держав.   Бельґійсько-француський союз. З Брукселі доносять, що шеф бельґійського ґенерального штабу Малінґ удався до Парижа, де відбув конференцію з маршалком Фошом. Конференція мала на ціли заключення оборонного союза між Францією і Бельґією.   В справі границі між Чехо-Словаччиною і Румунією. Аґенція Дамян доносить: Міжнародна комісія, якій поручено визначення границі між Чехо-Словаччиною і Румунією приняла рішення що-до границь над Марамарошем. Ці границі є корисні для Румунії.   В обороні Росії. З Парижа доносять, що в Анґлії завязався комітет "Hands off Russia" (Проч з руками від Росії), до якого приступили майже всі анґлійські союзи, багато письменників, політиків і парляментарних послів. Ціллю комітету є примушення анґлійського уряду, щоби ві приневолив польський уряд до закінчення війни з Росією і не підпомагав контрреволюції. До осягнення своєї ціли підготовлює комітет загальний страйк в Анґлії.   Замах на Ессаду пашу. Радіо з Ліону доносить, що на Ессаду пашу виконано замах. В хвилі, коли Ессад паша виїхав з готелю, молодий чоловік, Рустан Авені на імя, дав до нього два стріли і ранив його смертельно. Про цей замах доносить К. Б. з Парижа: Провідники альбанської делєґації покинули якраз готель, в котрім мешкав Ессад паша. Нечайно зявився перед Ессадою пашею молодий чоловік і дав до нього два стріли з револьверу. Ессада перенесено до готелю. Поліція арештувала справника замаху і відставила його до поліційного комісаріяту. Він називається Рустан Авені, має 25 літ і є альбанським горожанином, учеником учительського семинаря. Він заявив, що не поповнив того діла з премедитацією, тільки в хвилі, коли побачив диктатора Альбанії, прийшла йому нагло думка, аби його згладити зі світа зі згляду на нещасття, які Ессад Паша спровадив на Альбанію.   Совітська місія до АнґлІї. Париж. Авас. Совітське правительство постановило вислати до Анґлії місію, яка має розслідити положення анґлійського пролєтаріяту.   Бельґійський король а справа Тешинського Шлеська. Париж. Авас. "Ексцельзіор" доносить, що бельґійський король відбув довгу нараду з міністром Яйсмансом. Темою наради була здається справа Тешинського Шлеська. Король Альберт очікує рішення Ради Ліґи Народів у цій справі, щоби відповісти на пропозицію в справі обняття ним ролі арбітра.   Контрреволюція в Росії? Німецькі денники доносять за бюром Райтера, що в Росії мала вибухнути контрреролюція. Троцький має бути у битий, а Лєнін мав втекти. В Росії мав утворитися новий уряд під проводом Брусілова. — В офіціяльних кругах в Парижі не має досі потвердження цієї сензаційної звістки, тому належить її приняти зі застереженням.   Громадська думка   