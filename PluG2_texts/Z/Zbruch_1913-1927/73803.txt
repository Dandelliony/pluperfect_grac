◦ ◦ ◦ ◦ ◦ ◦ ◦ ◦ ◦ ◦

Україна проголошує себе републикою
РОТТЕРДАМ (Ткб). Після "Nieuve Rotterd. Conrant" довідуєть ся "Daily Chronicle" з Петрограду: В Київі находить ся власть в руках Української Ради, яка проклямувала українську републику. Република буде в злуцї з Росією й обіймає київську, подільську, волинську, чернигівську, полтавську, харківську, катеринославську, херсонську й тавринську ґубернїю. Всї уряди в Київі находять ся в руках Українців. Російські дневники сконфісковано.
Дня 20. с. м. видала Рада манїфест, в якім проклямує републику й признає всяке приватне майно, також власність монастирів й домен в українських областях державною власністю та скликує конституанту для України на день 28. сїчня 1918.
Економічне з'єдиненє України і Білої Руси.
Спільний економічний Комітет України і Білої Руси.
ВІДЕНЬ, 25. падолиста 1917. "Кіевская Мысль" з дня 28. н. ст. жовтня повідомляє:
Під проводом ґенерального секретаря фінансів, промислу і торговлї п. Туган-Барановського відбули ся збори орґанїзаційного комітету, який має на цїли засновати економічний Комітет України і Білої Руси для зреґульованя економічного житя семи ґубернїй: пяти українських і двох білоруських — могилівської і мінської. Економічний комітет буде обєднювати дїяльність усїх продовольчих орґанів і закладів промислу і роздїлу товарів, орґанїзації опалу й уреґульованя транспорту. Всїх членів у комітетї має бути 250 (від селян, робітників, жовнїрів, від економічних орґанїзацій і Ґенерального Секретаріяту України).
Український військовий з'їзд у Москві.
ВІДЕНЬ, 22. падолиста 1917. Дня 29. жовтня в Москві відкрив ся український війсковий з'їзд московського воєнного округа. На з'їзд виделєґовані представники всїх українських війскових частий, які входять у склад округа. Він має порішити питаня, звязані з українїзацією війскових частий, а також з близькими виборами до Установчих Зборів. Крім того з'їзд установить порядок виборів до Окружної Ради.
За прилученє Катеринославщини до України.
ВІДЕНЬ, 22. падолиста 1917. "Кіевская Мысль" з д. 28. н. ст. жовтня у телєґрамі з Катеринослава повідомляє:
В Радї робітничих і жовнїрських депутатів піднято питанє про прилученє Катеринославщини до України. Рада заявила ся за прилученєм.
Спільна тактика Чехів, південних Славян і Українцїв у делєґаціях?
ЛЬВІВ, 29. падолиста 1917. "Ósterreichische Morgenzeitung" доносить з Відня, що чеські, південнославянські й українські члени делєґацій порішили тримати ся спільної тактики.
Пляни Калєдіна.
АМСТЕРДАМ. (Ткб.) Петроградський справоздавець "Morning Post" покладає всю надїю на Калєдіна, який є добрим приятелем антанту й буде співдїлати з нею в будуччинї. Величезні засоби російського державного золота є в його руках. Калєдін має також головну збіжеву область Росії, то є область над Доном, велику часть Малоросії (?), провінції над долїшною Волгою й Туркестаном, або з'єдинену область звану південно-східною Унїєю. Область та заосмотрює цїлу Росію в поживу. Калєдін є паном положеня.
Антант іґнорує ноту Троцького.
АМСТЕРДАМ (Ткб). "Times" доносить з Петрограду, що на зборах амбасадорів й послів в американській амбасадї порішено іґнорувати ноту Троцького й вважати її як неістнуючу. 