◦ ◦ ◦ ◦ ◦ ◦ ◦ ◦ ◦ ◦

Чутки про митрополита Шептицького. Познанські часописи впевняють, що митрополит помер. Знов-же нинїшна "Gaz. Wiecz." в депеші від свого віденського кореспондента доносить, що Відень одержав через Стокгольм вістку з Петербурга, що доси нема нїяких відомостий, які потверджували би смерть митрополита Шептицького.
Квалїфікаційний іспит в Перемишли для учителїв (учительок) народних шкіл перед ц. к. комісії при жіночій учительській семинарії розпічнеть ся в письменній части 10 жовтня, а в устній части 16 жовтня с. р. Остемпльовані поданя з квалїфікаційною табелею, метрикою хрещеня (евентуально також шлюбу) свідоцтвом зрілости, всїми номінаційними декретами і списом переробленого наукового матеріялу треба вносити в службовій дорозї до комісії найпізнїйше до 7. жовтня с. р. Коли нема ориґінальних документів, петенти повинні самі постарати ся через Кр. Шк. Раду о дуплїкати, бо комісія не буде просити властий о потвердженє. Без документів не будуть видавані патенти. Виселенцї задля недостачі документів здають іспит умовно.
Масова мандрівка після війни. Анґлїйський "Daily Express" доносить з Ню-Йорку, що по обчисленям ріжних аґентур корабельних фірм перевозових в Сполучених Державах, яких заступники саме вернули з подорожі по північній Америцї, зголосило ся найменше мілїон людий, які по скінченю війни наміряють виїхати з Америки до Европи. Тисячі Українцїв, Нїмцїв, Угрів, Чехів, Литовцїв здепонували вже в банках потрібні грошеві суми, щоби за них по заключеню мира одержати карту на подорож до краю.
Вільні посади в середних школах. Мінїстер просвіти на представленє краєвої Ради шкільної призволив додатково на обсадженє дальших десяти провізоричних учительських посад в галицьких середних школах з днем 1. жовтня 1916 р. 