◦ ◦ ◦ ◦ ◦ ◦ ◦ ◦ ◦ ◦

Українцї в Росії домагають ся державної незалежности України.
Берлїнський "Lokalanzeiger" доносить із Стокгольму: Домаганє переведеня в житє принципу нацїональности зробило також в Росії величезні поступи.
Товариство українських поступовцїв як також українські соцїялїсти домагають ся безпроволочного віддїленя України від Росії. Українські поступовцї домагають ся прав української мови і свободи віроісповіданя. В занятих частях Галичини й Буковини повинно ся зараз привернути населеню його давнїйші права.
Соціялїсти домагають ся безпроволочно державної незалежности цїлої України.
Нове правительство в головній кватирі.
ПЕТРОГРАД. (Пет. Тел. Аґ.) Всї мінїстри під проводом кн. Львова удали ся до головної кватири.
Республика дасть селянам землю.
ПЕТРОГРАД. (Райтер). Републиканський селянський союз Думи видав до селян відозву, де каже, що під републиканським правлїням, яке також селянству принесе добрі плоди, селянські потреби що до землї будуть заспокоєні.
Знесенє кари смерти.
ПЕТРОГРАД. (Пет. Тел. Аґ.) Тимчасове правительство ухвалило знести кару смерти.
Воєнні комунїкати австро-угорського ґенерального штабу з дня 1. цвітня.
Війна на сходї. Нїчого нового.
Війна з Італїєю. Нова добича з боїв на південь від Білїї зросла до 12 машинових карабінів і 3 метавок мін.
На південь від Штільфського провалу наші війска відперли неприятельський наступ в области початку Валь деі Ітеллї.
Війна на Балканї. Нїчого нового.
Воєнні комунїкати нїмецького ґенерального штабу з дня 31. марта.
Західний терен війни. Між Арра і Єною вчора і нинї рано вивязали ся сутички передних сторожий на дорогах з Бапом до Кроазіль тай до Камбре, тай на обох берегах Сомми, на захід від С. Кентен. Анґлїйцї і Французи ввели у бій значні сили, котрі одначе під огнем нашої артилєрії кілька разів відпливали по значних втратах і полишивши в наших руках 50 бранцїв і кілька машин, крісів. Вкінци вони посунулись вперед проти наших війк, котрі уступили на приказ. Також по обох сторонах каналу з Оази до Ена француські віддїли наслїдком повного дїланя нашої артилєрії, подрібно свідомої терену, вспіли посунутись вперед тільки по значних втратах і недалеко. В Шампанїї огнем артилєрії здержали француський наступ на горб коло Ріпом.
Східний терен війни. Фронт баварського князя: Над Двиною огнем ударемнено напад Росіян. На захід від Луцка коло Свинюх наш віддїл полонив у ворожім рові кільканайцять жовнїрів.
Фронт кн. Йосифа: На Лудовій, в Карпатах лїсних наші звідуни знищили ворожі мінові поля. Проти граничних гір по обох сторонах долини Уж Росіяни по сильнім острілюваню пішли до приступу, але їх війска ми розбили огнем, а в однім місци в рукопашнім бою.
Ґрупа війск Макензена. Нїчого нового.
Фронт Македонський: Між озерами ворожий звідний напад не мав успіху. На півн. захід від Дойрану наш віддїл вдер ся до анґл. становища, вибив часть залоги і вернув з полоненими. 