Українська обструкция. — Відкликанє анґлійського амбасадора. — Доповняючі вибори. — Дїяльність росийського міністерства війни.

Українська обструкция.
ВІДЕНЬ. (Ткб.). В дальшій части дискусиї над податком від мусуючих вин на внесенє Штельцля дискусию замкнено; ґенеральні бесїдники зрекли ся голосу. П. Сїнґалевич внїс відіслати предложенє до скарбової комісиї; К. Левицький внїс ріжні поправки, потім при нагодї фактичних спростовань промовив Лев Левицький. Засїданє триває дальше.
ВІДЕНЬ (Вл. тел.). Zeit в телєґрамі зі Львова доносить, що Українці і на будуче не змінять своєї тактики в парляментї. Ще якийсь час будуть вижидати, який успіх принесе акция намісника Коритовського, який переводить тепер переговори в справі виборчої реформи з польськими сторонництвами. Коли покаже ся, що ся акция в означенім речинци не принесе ніякого успіху, розпічне український парляментарний клюб в парляментї технїчну обструкцию без огляду на се, які наслїдки за собою потягне така обструкция.
ВІДЕНЬ (Вл. тел.). Нинї розпочала ся в парляментї дискусия над інтерпеляциєю в справі чесько німецьких переговорів. Християнсько суспільні посли роблять заходи, щоби сю дискусию як найскорше покінчити і скоротити.
Відкликанє анґлійського амбасадора.
ВІДЕНЬ. (Ткб.) Цісар приняв нинї на окремій авдиєнциї відкликаного з Відня анґлійського амбасадора Картрайта.
Доповняючі вибори.
КИЇВ. (Пр. тел.) Після резиґнациї Безака вибрано з куриї земськвх власників до думи націоналїста, дідича А. Кіха. Його контркандидат правий А. Репойсо Дубєло перепав.
ЧЕРНИГІВ. (Пр. тел.) На місце зрезиґнувавшого Розенбаха вибрано членом думи кандидата правих Ханенка 61 голосами. Трудовик Шимановський одержав 30 голосїв, а кадет П. Юринев 24 голоси.
Дїяльність росийського міністерства війни.
ПЕТЕРБУРГ (Пет. Аґ.) Мінїстерство війни предложило мінїстерській радї проєкт на основанє в Петербурзї другої інжінірської школи для 300 вихованців. Будова має бути скінчена в лїтї 1915 р. Дальше постановлено отворити в Києві четверту школу артилєриї; будова її має бути скінчена також в серпни 1915 р. 