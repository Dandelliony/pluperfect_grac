◦ ◦ ◦ ◦ ◦ ◦ ◦ ◦ ◦ ◦

Признанє для українських стрільцїв. Від посла Сїнгалевича, котрий виїхав до табору українських стрільців, одержали ми 5. с. м. ось-яку цензуровану телєґраму, надану в Мункачеві: "Віддїли українських стрільцїв, котрі борють ся на фронтї, одержали вчора за свою геройську хоробрість найкрасшу похвалу і найгорячійше признанє від команди бриґади і дивізиї".
Народний Комітет на послїднім засїданю мин. суботи полагодив передовсїм справи, звязані з перетворенєм Головної Української Ради на Загальну Українську Раду. — З черги заняв ся Комітет питанєм орґанїзациї помочи і опіки для воєнних еміґрантів з Галичини і по звітї о. посла Онишкевича ухвалив дати почин відповідній акциї і взяти в нїй дїяльну участь. — Пп. д-р Олесницький і д-р Кость Левицький предложили Комітетови звіт з конференций у мінїстра скарбу і президента мінїстрів в справі правительственного проєкту галицької воєнної каси позичкової. Народний Комітет приняв звіт до відома і одобрив становище, заняте президиєю, яка в переговорах з правительством абсолютно поставила домаганє самостійного державного кредитового заведеня воєнного для Східної Галичини, необхідного як з причин прінціпіяльних, так і річевих.
Омелян Могильницький, б. директор львівської філїї "Карпатиї", помер нагло в Адмонтї в Стириї, де служив при загальнім ополченю. В. й. п.
Вістки про перемиських полонених. Др. Дмитро Левицький, адвокат краєвий в Бережанах, який перебув облогу Перемишля, пише з Актюбінська під датою 15. цьвітня до своєї ріднї у Відни: "Ми вже 16 днїв у дорозї; їдемо поки що до Ташкенту в Туркестанї. Всї ми здорові". Листівка має почтову росийську печатку з Самари, печатку росийської і австрийської цензури. Др. Іван Брик, що рівнож находить ся в росийськім полонї, телєґрафував до знакомих у Відни з Перовска на Сибірі.
"Подвиг" вшехпольського пшеора-руссофіла. В часї уступлюваня нїмецьких військ з під Варшави сховало ся 30 пруських жовнїрів дня 2. падолиста м. р. в кольськім римо-католицькім монастири оо. Бернардинів. Як стали наближати ся Москалї, то кс. пшеор Альфонс Єнджеєвский замок Прусаків на ключ та дав про них знати комендантови росийському, який забрав їх у свої руки. Та щастє воєнне зміняєть ся і Москалям прийшло ся незабаром уступати з міста Кола. Патер Єнджеєвський не мав уже охоти стрічати ся в друге з нїмецькими військами (оттак непричком, як станиславський комісар полїциї Лукомский і зелїзничий інжінєр Шмід з нашою армією) і втік до Варшави. На "патріотичний" подвиг патра Єнджеєвського звернув — як се офіциально оповіщено — увагу начальник краю та зарядив його материяльне забезпеченє на час позамонастирського перебуваня у Варшаві, крім сього зладив про все окремий рапорт до міністерства справ внутрішних. Безперечно, що сего факту не буде ніхто ґенералїзувати, алеж воно є неоспоримимою правдою, що з такими "русофільськими ступайками" в реверендах як патер Єнджеєвский, приходило ся в часї сеї війни богато разів стрічати ся в Королївстві не тільки військам нїмецьким і австро-угорським, але навіть і польським стрільцям. ос. 