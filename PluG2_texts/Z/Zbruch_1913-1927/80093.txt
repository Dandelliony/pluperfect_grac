◦ ◦ ◦ ◦ ◦ ◦ ◦ ◦ ◦ ◦

Українська державна мова   ВІДЕНЬ, 17. мая (ТКБ.) Мінїстерством приписано уживанє української урядової мови. Урядники неукраїнського походженя будуть могти лишити ся в урядї під умовою, що будуть працювати для незалежної України. Всї властителї українських приватних банків зійдуть ся у найблизших днях в Київі, щоби нарадити ся над роздїлом російських банків з їх головними централями в Росії і щоби обговорити справу сполуки в одну банкову орґанїзацію.   ВІДЕНЬ (Ткб) Мінїстерство війни видало розпорядок, яким означило українську мову урядовою для армії.   Грошевий договір між осередними державами і Україною.   КИЇВ. 11. мая (Ткб). Між заступниками Австро-Угорщини і Нїмеччини з одної і Україною з другої сторони підписано сегодня в Київі договори, на основі яких українське правительство дає до розпорядимости осередним державам 400 мілїонїв карбованців. Вони будуть сплачені в половинї в коронах по курсї 2 корони і в половинї в марках по 1½ марки за карбованець. Через сей договір, який представляє найбільшу валютову трансакцію Австро-Угорщини в світовім мирі з невтральними державами, буде забезпечена осередним державам українська валюта, якої вони потребують на товари з України. Одночасно кладеть ся Українї перші основи під нотовий блок, який треба конче оснувати, щоби молодій українській фінансовій господарцї створити здорові основи, які забезпечать її від дальших наслїдків немило зростаючого краху рублевої валюти.   Поголоски про реконструкцію українського кабінету.   ЛЬВІВ, 20. мая 1918. Від кількох днїв виявляють ся в пресї ріжні поголоски про реконструкцю українського кабінету в напрямі його українїзації. Поки-що сї поголоски не знаходять потвердженя в найновійшій київській пресї. Справа стоїть так, що з’їзд українських cоцілїястів-федералїстів заборонив своїм членам брати участь в теперішнім кабінетї, стоячи на тім, що сей кабінет — російський — мусить уступити місце кабінетови українському.   Румунїя відкидає українські домаганя що до Бесарабії.   КИЇВ, 17. мая (Вольф). Передвчера наспіла сюди нота румунського мінїстерства заграничних справ з 13. цвітня з чемним але рішучим відкиненєм домагань Української Центральної Ради проти прилученя Бесарабії до Румунїї. Вчера розпочали ся в мінїстерстві заграничних справ в присутности професорів права і бувшого мінїстра заграничних справ Шульгина наради над сею справою.   Наради представників "недержавних" народів бувшої Росії.   ЛЬОЗАННА, 13 мая 1918. В недїлю, 12. с. м. відбуде ся в відомого речника прав народів Едмунда Прівата засїданє представників Українцїв, Білорусинів, Поляків, і Лотишів. Ухвалено при помочи відомих швайцарських професорів і публїцистів заложити орґанїзацію, яка займала ся би студіованєм полагодженя національних справ без вмішуваня чужих держав.   Дїло   