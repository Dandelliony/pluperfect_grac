◦ ◦ ◦ ◦ ◦ ◦ ◦ ◦ ◦ ◦

З Наукового Товариства ім. Шевченка. Видїл Наукового Товариства ім. Шевченка признав на засїданю дня 27. лютого с. р. одноразову зворотну стипендійну запомогу з фонду о. Бончеського в сумі 300 К студентови фільософії у Відни Стефанови Прідунови; инші запомоги з того фонду будуть роздані пізнїйше. На тім засїданю признано однорічну стипендію з фонду ім. Якова Головацького в сумі 250 К Наталїї Сїлинській, уч. II кл. ґімн. СС. Василянок у Львові та одноразову запомогу в сумі 250 К з тогож фонду Олександрі Гнатюківній, студентцї медицини у Львові.
Відзначенє архикн. Вільгельма. Арх Вільгельм надпоручник при 13. п. уланів (є се український полк, що має доповняючу кадру в Золочеві), дістав, як нам доносять з Відня, від Султана високі відзначеня, а саме золоту медаль "лїякат" і зелїзний півмісяць. Архикнязь, котрий в лютім скінчив 22. рік житя, був від двох лїт безпереривно на східнім фронтї, переважно на українській території (Волинь і Східна Галичина), а від кількох тижнів перебуває на лїченю в Баденї під Віднем, з відки незабаром вертає знов до свого полку.
Нїмецький проєкт відокремленя Галичини. Доносять з Відня: Нїмецько-національний Союз вибрав свого часу окрему комісію для справи відокремленя Галичини, яка виробила вже предложеня в тій справі. Посли Ґросс і Пахер вручили минулої суботи се предложенє презесови польського кола Білїнському. Як зачувати, нїмецькі посли бажають полагодженя тої справи ще перед нарадами парляменту так, щоби галицькі посли не брали вже участи в будучій парляментарній сесії.
Випродують худобу евакуованих. Рільнича секція краєвої Централї для відбудови краю в Кракові, ул. Чиста 16, викупила вже богато худоби евакуованих і викупує дальше. Платить по 3—4 К за 1 кґ. живої ваги. Викуплену худобу відпродує рільнича секція по пересїчній цїнї Наші рільники в середній Галичинї і на Лемківщинї повинні зголошувати ся о закупно худоби евакуованих. Зголошувати ся в рільничій секції в Кракові, вул. Чиста 16, устно, порученим письмом або телєґрафічно. Не забувати подати точно своє місце побуту, почту, зелїзничу стацю, староство і районову команду. Худобу спроваджують до районової команди, звідки відбирають її купцї. Доставу має платити купець. 