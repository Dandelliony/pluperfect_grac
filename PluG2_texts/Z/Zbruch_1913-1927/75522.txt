◦ ◦ ◦ ◦ ◦ ◦ ◦ ◦ ◦ ◦

Мирові переговори.
БЕРЛЇН (ТКБ.) На засїданю головного видїлу нїмецького парляменту заявив державний пїдсекретар Буше таке:
Можу в імени канцлєра заявити, що в інструкціях, які одержав державний секретар Кільман для переговорів в Берестю не зайшла нїяка зміна. Се усуне імовірно всякі поголоски, які находять ся серед публики і в пресї.
МІНХЕН (ТКБ.) "Bayrische Staatsztg." доносить, що в мирових переговорах з Росією возьме участь також представник Баварії. Як член делєгації нїмецької держави одержить він інструкції через державного канцлєра. На баварського заступника визначено за згодою короля мінїстром д-ра Поденільса. Він від'їде до Берлїна, щоби відтак, по конференції в заграничнім уряді, удати ся на місце переговорів.
Арештованє румунського посольства в Петроградї.
ПЕТРОГРАД (Havas). На приказ Смоленського інституту увязнено вчора румунського посла Ґезу Діямандія і перзонал посольства і інтерновано їх в Петропавловській кріпости.
Причини сего кроку є ще незвісні, однак належить пригадати, що Троцький недавно заявив офіціяльно, що видасть строгі зарядженя проти румунських функціонарів без огляду на їх становище, коли большевики будуть далї в Румунїї переслїдувані. Сї арештованя викликали велике заворушенє в дипльоматичнім свїтї, бо тому що з причини російського Нового Року не вийшли дневники, вістка ся не розширила ся ще між публикою.
Повновласть донської области для української делєґації.
ЛЬВІВ, 16 сїчня 1918. Берлїнська "National Zeitung" доносить зі Стокгольму:
Кореспондент часописї "День", видаваної в Новочеркаску доносить на основі своєї розмови з шефом війскового правительства донської области Калєдіном, що українські делєґати в Берестю мають відповідні повновласти до заступства козацького правительства на Дону. З тих повновластий слїдно, що козаки не бажають вести війну в безконечність. Козацькі ради заявили ся за покінченєм війни і домагають ся, щоби в Берестю заключено договір. Козаки обурені тільки тим, що большевицьке правительство в Берестю вело переговори в імени цїлої Росії, хоч воно не розпоряджає нїякою властию в козацьких областях. На українські мирові умови могли би згодити ся козацькі ради. Коли би прийшло до мира між Україною і Росією, козаки були-би відкликані з усїх боєвих фронтів.
Нова італїйська офензива.
ВІДЕНЬ (КБ.) Урядово оголошують дня 15. сїчня:
Між Брентою і Монте Пертіка по сильнім гарматнім приготовленю, яке хвилями доходило до сили гураґанного огню, перейшли Італїйцї до наступів піхоти. По незвичайно нагальній рукопашній боротьбі удало ся ворогови вдерти ся до наших ровів, але протинаступом їх відперто. В цїлій области наступу перша лїнїя є в наших руках. Противник потерпів важкі втрати.
Над долїшною Піявою ворожий приступ коло Брессанї скоро здержано. 