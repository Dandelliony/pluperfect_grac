◦ ◦ ◦ ◦ ◦ ◦ ◦ ◦ ◦ ◦

Рада про холмську границю.
ЛЬВІВ, 12. марта 1918. Берлїнська "Expresskorrenpondenz" доносить з Петрограду: Мала Рада, яка зібралась в Київі займала ся польським протестом проти прилученя Холмщини до України. Порішено переказати справу окремій комісії, яка обговорить цїлу справу відповідно до її значіня. Вигляди на згідне порозумінє мають бути добрі.
Фінляндія королївством.
ЛЬВІВ, 12 марта 1918. Шведська преса доносить, що фінляндське правительство просило нїмецького цїсаря, щоби його наймолодший син князь Оскар став королем Фінляндії.
Вістку сю дементує бюро Вольфа, вважаючи її лишеної всякої основи.
Перед новим переворотом в Росії?
За дальшою війною.
ЛЬВІВ, 12. марта 1918. Петроградська "Новая Жизнь" доносить, що Керенський перебуває із своїми приклонниками близько Москви та дожидає хвилї, щоби могти свобідно московському конґресови предложити свою програму. Провідник соціялїстів революціонерів Чернов відбуває публичні збори, в яких беруть участь також члени кадетської партії.
"Tempa" подає лїсту совітів, які домагають ся дальшого веденя війни. Між ними находять ся совіти Іркутска, східної Сибірі, Архангельска, Москви, Твера, Курська, Харкова, Кронштата, Казаня, Урала і инші.
Ґр. Андраші домагаєть ся для Польщі границї Буга і австро-польського союза проти України.
ЛЬВІВ, 12. марта 1919. В недїльній "N. Fr. Presse" помістив ґр. Юлїй Андраші довгу статю п. н. "Der Frieden im Osten". По довгих фільософічно полїтичних міркованях на тему розпаду Росії приходить до отсих практично-полїтичних виводів на тему відносин Австро-Угорщини до Польщі й України:
Польщу треба відірвати від Росії і злучити з Австро-Угорщиною.
"Супроти України злучна полїтика полягає в плеканю доброго сусїдського відношеня і в безумовнім забезпеченю, щоб Україна не сміла й не хотїла мішати ся в наші внутрішні відносини, щоб не плекала в нас ірредентизму".
"Отже найлїпшою охороною проти російської небезпеки є, щоб Нїмеччина провінції, які до неї тягнуть, а ми Польщу прилучили постійно під правно-державним оглядом до себе. Сим утворимо собі лїпшу границю від сходу і лїпше віддїлимо ся від духових впливів Росії".
"В справі польсько-української границї польський інтерес є ідентичний з нашим. Бо ми мусимо бажати, щоб польська границя була також ідентична з нашою. Осягненє границї Буга є тому важне не тільки зі становища успокоєня польського народу, але також з нашого становища стратеґічної оборони Варшави і Східної Галичини".
Так думає визначний угорський державний муж в справі додержаня мирового договору з 9. лютого 1918. 