◦ ◦ ◦ ◦ ◦ ◦ ◦ ◦ ◦ ◦

Намісник Ґуйн розпочав вчора 3-дневу відпустку і виїхав до Відня.
Віцепрезидент краєвої шкільної ради д-р Фр. Цоль приїхав нинї попол. до Львова і буде приймати в середу й четвер від год. 10 — 1 в намісництві.
Продажа муки має наступити у Львові в середу, 7. с. м., на разї в скількости ¼ кґ. на особу. В міру приходу транспортів привернеть ся повний придїл. Карти з минулого тижня задержують свою важність.
Памяти поляглих студентів висших наукових заведень. Нам пишуть: "При Ак. Гр." істнує "Комісія для звеличеня памяти поляглих товаришів", котра збирає житєписи, замітнїйші листи, записки, спомини і т. п. та фотоґрафії поляглих, задумавши видати по війнї "Пропамятну книгу". Звістки про смерть бере з часописий, відтак звертаєть ся листовно до родин поляглих, до товаришів-жовнїрів та до парохіяльних урядів з просьбою надсилати матеріяли. На жаль, відповідий на наші письма дістаємо дуже мало. Звертаємо ся тому сею дорогою до родин поляглих, товаришів, війскових, парохіяльних урядів і управ місцевих шкіл з горячим зазивом надсилати згадані висше потрібні нам матеріяли на адресу: "Комісія при "Ак. Гром." для звеличеня памяти пол. товаришів", Львів, вул. Панська ч. 11. А. — Видїл.
Равт на захист У. С. Стрільцїв вже сьогодня. Початок о год. 7 вечером. Вистава і хор українського театру, стрілецька музика, сольоспів Вп. Завадзкої Дївнич, фантова льотєрія, буфет в зарядї наших пань, та гарна і для всїх так симпатична цїль равту — все те є причиною, що равт вже від кількох днїв став темою розмови серед нашої громади, яка певно по береги виповнить сього дня просторі салї Музичного Товариства. Звертаєть ся увагу, що театральна вистава почнеть ся о год. 8. Запрошеня видаєть ся ще сьогодня від год. 3 понол. в салї Муз. Товариства.
Москвофільський священик в українськім селї. В ч. 228 помістили ми допись з Волицї гнїздичівської з закидом проти тамошного нового адмінїстратора о. Ант. Кучми, який на памятник по поляглих на Маківцї УСС. мав сказати: "Шо за чортяка там закопана?" В сїй справі пише нам декан жидачівський о. Іван Головкевич, що канонїчне слїдство виказало, що о. Кучма нїколи і перед нїким таких слів не ужив і взагалї проти українства не виступав. Се урядове ствердженє можемо тільки з приємністю оголосити. 