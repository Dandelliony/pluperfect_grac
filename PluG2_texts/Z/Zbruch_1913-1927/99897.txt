Т. М. Р.

  Малий фейлєтон   Є у наших сусідів така орґанізація, чи товариство. Статута певно не має, бо й не потребує. Всіх членів вяже одна національність, оден обряд і споріднення душ. В очах здорової людини виявляються вони маняками. Маняцтво їх може проявлятись у всіх можливих областях; в політиці, в письменстві, науці, мистецтві. Легко їм се приходить особливо тому, що уважають себе вибраними членами вибраного народу, який здобув собі широку славу у світі і дорогами і горівками і неправильностями і господаркою і мандатовою адміністрацією і таборами для полонених і статистикою і плєбісцитами...   Є поміж ними і виїмкові визначні маняки, які рішуче повинні звязатися в якусь корпорацію, орґанізацію чи товариство.   Ось кілька знимок з тої ґалєрії:   Напр. артист маляр і письменник Людвик Стасяк. Від довшого часу не доторкає кисти а став адвокатом різьбарської слави Вайта Шюса.   П. Стасяк твердить без заікнення, що німецька плястика середньовічна взорувалася на польській, яка вицвила під долотом "Віта Ствоша". А доказом на національний характер польського мистецтва могли би бути хиба зіставлення... самих німецьких імен малярів і артистів (хочби у Раставецького).   А другий мандель професор техніки Ян Сас Зубржицкі регабілітує "польський ренесанс", і переконує своїх землячків, що найвизначнійші памятники будівництва в Польщі творили не Німці і не Італійці, а самі Поляки, які до сього ще й будували в Італії, Німеччині, Франції і т. д. А ще инший маняк Маріян Вавженєцкі (залюбки підписується "ученик Матейка", та сим мабуть не придає Матейкови слави) всюди знов бачить Славян і реакцію католицького духовенства, яке руґувало всю польщину. Ще инший маняк варшавський архітект Стефан Шілєр — подібно як Зубржицкі признає лиш польські мистецтва і польську архітектуру, присягаючися, що від неї черпали і запозичувалися всі народи світа, його маняцтво дійшло до того, що прекрасний твір ґотицької архитектури собор св. Степана у Відні приписує ґенієви польського архітекта...   Або чи не чудовий екземпляр є такий вчений як п. Міхал Роллє (його батько був справді вчений), що пописувався недавно у Львові своїми маняцтвами на точці Камінця под. і Кремінця а на його думку "креси" добігають майже до Китаю і Манджурії?   Та курковим королем в сьому товаристві є орієнталісг п. Ян Ґржеґожевскі, який переконував, що Українці заки стали Українцями, були... Поляками — иншими словами він стоїть на становищі, що Українці — се польське племя. Все було би про око в порядку, але раньше треба би розвязати питання, чи кінь належить до хвоста, чи хвіст до коня, чи 40 міліонів українського народу може належати до 20 міліонового народу?   П. Ґржеґожевскі ще кращі повідкривав річи. Він доказував напр., що Білгород і Хаджибей під Одесою заснував ніхто инший як Коцюба Якубчиньскі з Винниці...   Ще кілька років діяльности таких вчених, а довідаємося що Колюмб називався властиво Колюмбіньскі vel Ґльомбіньскі, що Шварценберґа тато писався властиво Чарнецкі...   Громадська думка 