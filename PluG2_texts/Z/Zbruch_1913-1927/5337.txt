Звірське убийство двох учителїв-Українцїв. – Становище польського епископату. – В оборонї галицьких "русских". – Галицькі Нїмцї в справі соймової реформи. – Si non e vero... – Небезпечна забава.

Звірське убийство двох учителїв-Українцїв. З Дрогобича одержали ми ось таку алярмуючу допись про нечувану в культурних краях подїю: Якась невислїджена доси "боївка" в Східниц и дрогобицького повіта поповнила звірське убийство на двох сьвідомих Українцях, учителях бл. п. Лозинськім і Левицькім, які щойно від лїта обняли в Східницї школу і заняли ся просьвітною роботою в тамошній читальнї. Характеристичне, що убийство довершено по представленю в тамошній читальнї 6. с м. вечером, як учителї вертали домів та над рікою на куснї їх порубано. Судова комісия удала ся на місце.
Становище польського епископату. Ходять чутки, що польські епископи хотять якось направити свій нефортунний крок проти виборчої реформи і глядають способу, якби завернути з вибраної дороги. У Відни був вчера краківський епископ князь Сапіга, котрий мабуть в тій справі був на авдиєнциї у ґр. Штірка. Крім того конферував князь Сапіга з мінїстром фінансів Залєським. Сподївають ся, що польські епископи дадуть до своєї неофіцияльної енунцияциї офіциальне поясненє, яке вдоволить і приклонників теперішного проєкту соймового виборчого закона. Побачимо.
В оборонї галицьких "русских". Позавчера, в понедїлок, відбула ся в Петербурзї в "Дворянськім собранію" манїфестация — як пише Новое Время — "въ пользу тѣхъ миліоновъ русскихъ людей Галиціи, Буковини и Венгріи, которые терпятъ лютые гоненія отъ австро-венгерскаго правительства за исповѣданіе православной вѣ­ры". На сїй манїфестациї з характером віча "Галицко русскаго общества" промовляли між иншими "наші знакомі" Вєрґун, Савєнко і ґр. Бобрінський. Сей останний розказав — пише Новое Время — "поистине чудовищные факты гоненій" і поставив відповідну резолюцию. Крім того ґр. Бобрінський піддав гадку, щоби в цїлій Росиї відправляти богослуженя за переслїдуваних і угнїтаних "галицкихъ русскихъ". Що се мусїли бути "чудовищні" "факти", в се віримо, а видко се хоч з окликів, які падали в часї промови ґрафа, "Геть з Австриєю!" Тільки, що ті "факти" мусїли зродити ся в голові самого ґрафа, бо навіть "наш" Вергун міг його поінформувати, що в Галичинї і на Угорщинї нема "мілїонів" "православних русских", а чверть мілїона православних Українцїв на Буковинї не треба чейже навертати на православє. Гадка ґрафа Бобрінського, щоби цїла Росия (22 мілїони квадратових кільометрів простору) молила ся за наших зрадників, здаєть ся нам, не осягає своєї цїли, бо хоч Росия яка велика, а молитва росийських батюшок, як писав раз Меншіков, гремить громом до неба, то всетаки народна зрада за великий гріх, аби можна його відкупити молитвенним гро мом цїлої Росиї. — Але ґр. Бобрінський хотїв би почути й инший грім — гарматний, на що натякає у своїх промовах і розмовах. Співробітник "проґресівного" Славянина, який від 2-ох місяцїв виходить двічі в тиждень в Петербурзі, а свою "проґресівність" проявляє цареславєм, — звернув ся до ґр. Бобрінського із запитом, чи він вважає за конечне прилученє Галичини до Росиї. Ґраф відповів йому, що про се не може бути жадного сумнїву, бо поки Галичина при Австриї, то місия Росиї ще нескінчена. Про час "прилученя" Галичини пан ґраф не хотїв говорити, але висказав своє невдоволенє, що росийський уряд не опікуєть ся вже тепер сею будучою росийською провінциєю. Пан ґраф представляє собі, що Росиї так легко справити ся з Австриєю), як недавно з його сопартийниками демонстрантами при помочи нагайок.
Галицькі Нїмцї в справі соймової реформи. Перед кількома днями явила ся у намісника дра Бобжинського депутация нїмецьких громад в Галичинї і вручила йому мемориял щодо утвореня трех виборчих округів для замешкалого в краю нїмецького населеня. Намісник обіцяв розглянути їх жаданя і евентуально поперти.
Si non e vero... Один з наших читачів звертає нашу увагу на відгомін, який знайшла справа нашого унїверситету на сторінках найзнаменитшого нїмецького сатиричного орґану, відомого Simplicissimus-а. У веденій постійно сатиричній „хронїцї всесьвітвих подій>“ пише про справу сю Роберт Шай отсе (наводимо цитат в оригіналї : „In Oesterreich ist die ruthenische Frage aus dem Stadium des Studiums in das Studium des Stadiums getreten. Die Ruthenen verlangen eine eigene Universität, deren Zweck die wissenschaftlich korrekte Auslegung eines von den Ruthenen verfassten, an die Ruthenen gerichteten, daher sog. kaiserlichen Handschreibens ist, für welches kein Minister die grammatikalische Verantwortung übernehmen will, w«il es in einem so schlechten Ruthenisch abgefasst ist, dass auch die besten Kenner der polnischen Sprache kein so miserables Deutsch gesehen haben Da die ruth. Universität auf parlamentarischem Weg nicht durchsetzbar ist, verlangen die Ruthenen, das die Regierung dem Volk das Recht abspreche, die Forderung des Volkes zu bewilligen und auf absolutischem Wege gewaltsam dekretiere, was sie nicht will. Die Polen gestatten d es unter der Bedingung, dass im kais. Handschreiben der derzeit-noch-polniscne Charakter der noch nicht ruthenischen Universität und der auch polnische Charakter der künftigen ruthenischen Universität betont werde. Die Ruthenen drohen, den schon derzeit ruthenischen Charakter der derzeit-noch-polnischen Universität dadurch zum Aus druck zu bringen, dass die Hӧrsäle demolieren“.
Небезпечна забава. Вчера вечером уладив собі 8-лїтний Петро Кулїй, син дозорця каменицї при ул. Костюшка ч. 5, приємну, але небезпечну забаву, а се „їздив“ по поручах сходів доти, аж упав з висоти другого поверха і зломив собі кість в удї. Нещасливого хлопця серед страшних мук відвезено до шпиталя сьв. Софії. Сей случай повинен бути осторогою для неодних родичів. 