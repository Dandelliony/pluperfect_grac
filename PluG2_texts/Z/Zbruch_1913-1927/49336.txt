◦ ◦ ◦ ◦ ◦ ◦ ◦ ◦ ◦ ◦

Проти зарядженя еп. Хомишина. Христ.-соц. провідники кн. Лїхтенштейн і Ґессман і буковинський президент краю ґр. Меран проти знесеня юлїянського калєндаря.
ВІДЕНЬ. (Вл. тел.) Справою зміни нашого церковного калєндаря на латинський заінтересували ся визначні нїмецькі полїтики з христіянсько-суспільної партії і вислали до мінїстра президента ґрафа Штірка і д-ра Гуссарека депутацію під проводом долїшно-австрійського маршалка князя Лїхтенштайна і бувшого мінїстра д-ра Ґесмана з протестом проти якої-небудь змїни теперішного калєндаря в греко-католицькій церкві, а то з огляду на воєнну хвилю та теперішні і будучі інтереси і задачі Австрії серед українського народу, як і з огляду на добро самої греко-католицької церкви. Сей протест найвизначнїйших нїмецьких полїтиків і найбїльше впливових людий в Австрії зробив серед правительственних кругів велике вражінє. Не менше вражінє викликало і становище, яке що-до зміни нашого калєндаря заняв президент краєвий Буковини ґраф Меран. Він, довідавши ся про зміну калєндаря, заряджену епископом Хомишином, віднїс ся сейчас з обширним представленєм до правительства у Відни і заявив ся проти зміни з тих самих причин, що князь Лїхтенштайн і д-р Ґесман.
Нова часопись. В Люблинї почав виходити тижневник "Myśl żydowska", присвячений жидівській справі. Редактором є Л. Рехтшафт.
Українцї в польських лєґїонах. Всї Українцї, що знаходять ся тепер в польських лєґіонах і хочуть перейти до У. С. С., мають написати до Боєвої Управи (Wien, XIV. Goldschiagstr. 108.) і подати своє імя і назвиско та вияснити, чи добровільно вступили до польського лєґіону, де тепер служать, при котрій бриґадї, полку, компанії, цуґу; та подати свою точну адресу і долучити заяву, що хочуть служити при Укр. Сїчових Стрільцях. — Д-р К. Трильовський, В. Темницький.
Для ополченцїв-Українцїв м. Львова, котрі доси ще не зголосили ся до спису, урядив маґістрат в Ринку ч. 39 (в товаристві "Труд" II. пов. в офіцинї) окреме бюро, яке виповнює карти в українській мові.
Спис запасів бараболї заряджує ц. к. намісництво Галичини оповіщенєм з 15. с. м. Обовязок зголошеня обнимає всїх продуцентів, торговцїв, публичні заклади, транспортові підприємства, складові доми, громади, апровізаційні видїли, споживчі товариства і т. д., а також всї сушарнї бараболь, рільничі горальнї і взагалї всї підприємства, що займають ся перерібкою бараболї. Зголошенє має подавати стан з 20 с. м. За невиконанє сього зарядженя назначено високі кари.
Лїквідація галицьких урядів у Росії. Канцелярія галицького ґенерал-ґубернатора повідомила начальників ґуберній, що відповідно до постанови головного начальника заосмотреня армій полуднево-західного фронту розвязують ся усї державні уряди Галичини. Сей розпорядок відносить ся до тих усїх урядів, що мусїли з Галичини "евакуувати ся" і находять ся тепер у Росії. — зк. 