◦ ◦ ◦ ◦ ◦ ◦ ◦ ◦ ◦ ◦

Кріза в З.У.Р. Неправдиві звістки. Телєґрама від нашого кореспондента. Донесенє польських ґазет про крізу в Загальнїй Українській Радї неправдиві. Нї радикали нї соціяльні демократи не відкликали своїх заступників з З.У.Р. Їх заступники пп. Темницький і Весоловський остають далї в президії З.У.Р., яка працює солїдарно. Докладний комунїкат висилаю рівночасно листовою почтою.
Засїданє фільольоґічної секції Наук. Тов. ім. Шевченка буде у второк, дня 16. мая в Музею товариства (ул. Чарнецького ч. 22.) о год. 6. вечером з отсим порядком: 1) Філярет Колесса: Українські народні пісні, їх мельодична і ритмічна будова; 2) К. Студинський: Крилош. др. Григ. Гинилевич (в 35-лїтє смерти); 3) Внески членів. — За секцію: д-р К. Студинський, д-р Щурат, д-р Гординський.
Конець лєґенди. Чеський музей постановив забрати так звану короледворську рукопись з збірки рукописи 14. столїтя і придїлити її до збірки рукописий з 2. десятка лїт 19. столїтя. Сим рішений остаточно довготреваючий спір за правдивість королеводворської рукописи; після того вірші під назвою королеводворської рукописи, які славіст Вячеслав Ганка мав знайти 1818 року в церковній вежі в Королеводворі, не є з 14-ого столїтя.
Рішенє конкурсу. З технїчної комісії для відбудови східної Галичини доносять що на оголошенє конкурсу на проєкта хат і господарських будинків надіслано кільканайцять праць. На сходинах конкурсової комісії дня 7. с. м. рішено: 1) що до першої нагороди не надається нїодин з проєктів; 2) признати другу нагороду в квотї 200 корон плянам з моттом "хрест в колї"; 3) признати трету нагороду в квотї 100 корон плянам з моттом "Село"; 4) закупити пляни з моттом "циркель в трикутнику" і пляни без мотта в цїнї по 50 корон. По відчиненю коверт оказались авторами ad 1) Лев Левинський, архитект у Львові, ad 2) Роман Грицай, абсольвент архитектури у Львові, ad 3) Лев Лєвинський, архитект у Львові, ad 4) Павло Постригач, будівничий з Тернополя. По пляни ненагороджені і незакуплені належить зголосити ся до Технїчної Комісії при Краєвім Товаристві господарськім "Сїльський Господар" у Львові.
Стефан Качала, управитель школи в Ценяві, долинського округа, якого російські власти увязнили, передержали кілька місяцїв у львівській вязницї, а опісля вивезли, находить ся тепер в селї: Назимово, Єнисейская ґубернія и уѣздъ. і Від хвилї увязненя не має він нїяких певних вісток про жену та дїтий, тому відкликує ся сею дорогою до всїх знакомих, щоби подали йому бодай кілька слівець про рідню. Доходили його вісти, що жена і дїти були хорі на тиф. Найтяжша вістка не буде така страшна, як трівожна непевність. Писати просто на адресу Стефанъ Качала, военно-плѣнный, Назимово, Єнисейская губернія и уѣздъ, або за посередництвом проф. унїв. д-pa К. Студинського — Львів, ул. Хмєльовського ч. 15. 