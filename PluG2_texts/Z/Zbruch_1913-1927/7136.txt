В Bідни і в краю.

Міждержавне положенє наслїдком уступленя короля Миколи з Скутарі на стільки прояснило ся, що увага полїтичних кругів держави може звернути ся знов до справ внутрішної полїтики.
Отже вже постановлено, що на 15. с. м. має бути скликаний парлямент. День перед тим відбуде ся нарада клюбових провідників над проґрамою парляментарних праць перед вакациями.
Вияснюєть ся також хаос, який панує в польськім полїтичнім таборі. На вчерашнім засїданю польського соймового кола, більшість ухвалила розвязати "Раду Народову" і замість неї покликати тимчасово до житя комітет для веденя справ загально-національного значіня, який одначе не має мішати ся до виборчої акциї. Проти сеї ухвали запротестувала вшехпольсько-подоляцька меншість, яка має теперішну "Раду Народову" в своїх руках, заявляючи, що рішеню більшости не піддаєть ся і веде далї як доси всї аґенди "Ради Народової", отже й виборчу акцию.
Скликанє парляменту поставить нашу парляментарну репрезентацию перед задачу означити своє становище супроти проґрами парляментарних праць залежно від положеня в краю. Вчерашне рішенє більшости і протест меншости польського соймового кола дає змогу представити собі правдоподібний хід виборчої акциї до галицького сойму.
Наше становище в парляментї відоме. Доки переведенє соймової виборчої реформи не запевнить нам співрішаючого голосу в краю, доки ми з народу, поневоленого шляхотськими верховодами краю, не станемо народом-співгосподарем краю, доти наша парляментарна репрезентация мусить і буде всїми силами противити ся державним конечностям. Особливо-ж відносить ся се до фінансового пляну, бо переведенє його в незмінених краєвих відносинах значило би піддержанє панованя дотеперішних верховодів краю, які відмовляють нашому народови всякого права до співрішаючого голосу в краю.
Отже премісами непоборюваня фінансового пляну є: розвязанє сойму, лєґальне переведенє нових виборів і виборча реформа. І доки наш нарід не буде мати ґарантиї, що панованє теперішних верховодів краю над нашим народом скінчило ся, доки наш нарід не буде мати запевнених прав співгосподаря в краю, доти наша парляментарна репрезентация не може абсолютно допустити, щоб переведенєм малого фінансового пляну піддержано теперішні полїтичні відносини в краю.
Щодо розвязаня сойму, то се вже річ порішена, і за пару днїв повинен бути оголошений цїсарський патент в сій справі. Про саму виборчу реформу буде час говорити позитивно по нових виборах, отже тепер найактуальнїйшою справою є безпроволочне і лєґальне переведенє нових виборів.
І в сїй справі наша парляментарна репрезентация мусить поробити заходи, щоби правительство зарядило як найдальше йдучі охоронні міри в цїли збереженя лєгальности і чистоти виборів. Бо треба собі се ясно сказати, — виборча кампанїя буде незвичайно важка й завзята. Вороги признаня полїтичних прав нашому народови напружать усї сили, щоби не тільки вдержати свій дотеперішний стан посїданя в руських округах сїльської куриї і задержати в своїх руках усї мандати, здобуті виборчою грабіжю при попередних виборах, але ще по змозї і збільшити той свій стан посїданя. А на свої услуги мати-муть усю східну галицьку бюрократию, — не тільки староство й повітову раду, але й суд, податковий уряд, учительство і всю хмару урядників з польських приватних інституций. Словом східно галицькі обшарники і їх вшехпольські слуги напружать усї свої сили, щоб загарбати як найбільше мандатів, які є правним станом посїданя нашого народа. А що вони всїми силами будуть старати ся ударемнити зарядженя власти в справі лєґальности виборів, се вже тепер заповідає вшехпольський орґан, атакуючи вже тепер намісництво і особу, в якій догадуєть ся управителя намісництва на час виборів. І тому центральні власти мусїтимуть поробити незвичайні заходи, щоб на вшехпольській бюрократиї вимусити пошану для лєґальности виборів.
Вказує на приготованя вшехполяків і подоляків до виборів також їх становище, заняте супроти ухвал польського соймового кола. Панове Цєнський і тов. заявили, що не піддадуть ся ухвалї про розвязанє "Ради Народової і будуть далї виступати під фірмою "Ради Народової", — очевидно, в першій мірі в цїли веденя виборчої акциї. Значить, "Рада Народова" стане головним комітетом вшехполяків і подоляків для виборчих розбоїв над руським народом і під прапором "obrony kresow wschodnich" згуртує кругом себе все, що україножерне, завойовницьке в польській суспільности, що дише лютою ненавистю до нашого народу.
Як до сього виборчого походу пп. Цєнських і тов. під фірмою розвязаної "Ради Народової" проти нашого народу поставлять ся ті польські партиї, що домагають ся виборчої реформи, покаже будучність. В кождім разї можемо сказати одно : Хто з польського полїтичного табору справдї бажає собі виборчої реформи, яка, числячи ся з потребами й домаганями нашого народу, могла би бути початкомнаціонального мира в краю, той мусить домагати ся абсолютної лєґальности і чистоти виборів і виступити з усею рішучістю проти орґанїзациї виборчого розбою на нашім народї, проти насильства над його волею, проти відбираня йому навіть тих обмежених прав, які йому признає теперішна виборча ординация. 