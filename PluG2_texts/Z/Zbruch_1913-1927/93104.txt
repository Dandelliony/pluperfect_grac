◦ ◦ ◦ ◦ ◦ ◦ ◦ ◦

Евген Чикаленко, відомий український громадянин, з Київа, автор численних праць з обсягу хліборобства, перебуває зараз як інтернований в Перемишлі, його син, Лев, є аташе при нашій амбасаді в Константинолі.   З судової салі. Дня 24. жовтня ц. р. відбулася в полевім суді Д.О.Е. при вул. Сикстуській у Львові розправа проти Методія Вовчука, 31-літного господаря зі Старого міста, повіт Підгайці, посудженого о укривання кріса. По переведеній розправі, яку вів майор Золотенько, засуджено Вовчука на вісім літ тяжкої вязниці. Проти цего засуду зголосила оборона зажалення неважности.   Нема вугля, бо нема ваґонів. В домбрівськім вуглевім басейні має знаходитися около 100 тисяч тон вугля, якого не можна вивезти з причини недостачі ваґонів.   Яка буде зима? Німецькі метеорольоґи проповідують лагідну зиму. Причину добачують в тім, що цегорічні берести не вкрилися квітом до кінця бадилля. Ано, побачимо!   Увязнений за обманства офіцир спацерує по місті. На розправі проти сєржанта Войтаса вийшло на яву, що поручник Квєціньскі, якого замкнено за відому "ґумову аферу" — свобідно виходив собі з арешту до міста.   Примусову управу завели власти для нафтових галицьких підприємств: "Petrolea, Austria, Trzebinia, Pierwsze gal. Tow. akc. dla przemysłu naftowego". Краєвий промисл видно розвивається.   В Злучених Державах північної Америки є 17,500.000 чужинців, з яких ледви 6,000.000 приняло американське горожанство.   Вперед! 