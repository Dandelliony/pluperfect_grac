◦ ◦ ◦ ◦ ◦ ◦ ◦ ◦ ◦ ◦

Крівавий напад на віддїли полку ім. Б. Хмельницького в Київі.
ЛЬВІВ, 10. вересня 1917. Минулого тижня в передовици про найновійші подїї на Українї подали ми вістку про якісь протиукраїнські виступи в Київі та про заяву Винниченка в сїй справі. Тепер маємо про сю справу докладнїйші відомости з української й російської преси.
На приказ з головної російської кватири 8. н. ст. серпня мав відійти на фронт перший український полк імени Богдана Хмельницького, стаціонований у Київі. З сього приводу 7. серпня в присутности Ґенерального Секретаріяту й Центральної Української Ради відбуло ся урочисте посвяченє полкового прапору, відправлено молебен і уладжено параду полкови. Вечером 8. серпня при відходї поїздів з ешелонами полку на ст. Київ І. і на Волинськім посту зроблено оружний напад на богданівцїв, частину перестріляно, а решту роззброєно. Около 300 з них арештовано, в тім усїх офіцирів, решту пізнїйше під війсковою ескортою відвезено на фронт.
Саме тодї делєґація Українського Ґенерального Секретаріяту під проводом президента Винниченка була в Петроградї для переговорів в спразі означеня границь України і компетенції українського правительства. (Се зроблено, як відомо, з розпорядку з 17. н. ст. серпня, який викликав неполагоджену доси крізу між російським і українським правительством). Туди, до Петрограду, вислав ґенеральний секретар для війскових справ Петлюра на руки Винниченка докладне представленє цїлої подїї, яке подамо найблизшим разом.
Установленє польського правительства.
ЛЬВІВ, 10. вересня 1917. Бюро Вольфа доносить:
Як пише "Vossische Zeitung", треба сподївати ся, що заява обох цїсарів про порозумінє між канцлєром Міхаелїсом і ґр. Черніном в польській справі про устрій польської держави, буде оголошена коло 10. вересня. По всїй імовірности буде установлена реґенційна рада, яка заіменує президента мінїстрів. Коли президент мінїстрів утворить мінїстерство, будуть розписані вибори до польського парляменту. Границї теперішних ґенеральних ґубернїй, особливо під господарським оглядом, будуть знесені.
Новий кабінет Рібо.
ПАРИЖ (Ткб.) Після наради з президентами обох Палат президент републики, Поанкаре поручив Рібо, щоби він утворив нове мінїстерство. Рібо приняв порученє.
Стан облоги в Петроградї.
СТОКГОЛЬМ (Ткб.) "Aftonbladet" доносить з Гапаранди: Наслїдком положеня, витвореного паденєм Риґи, оголошено в Петроградї стан облоги.
Перед відповідю Нїмеччини на ноту папи. 
БЕРЛЇН (Ткб.) Вільна комісія зібрала ся 10. с. м. під проводом канцлєра та покінчила наради над відповідю Нїмеччини на ноту папи.
Керенський і Корнїлов.
ПЕТРОГРАД (П.Т.А.) Керенський видав слїдуючий манїфест: Дня 8. вересня зголосив ся до мене член Думи Львов і візвав мене в імени ґенерала Корнїлова, щоби я віддав цїлу цивільну і війскову власть ґенералови Корнїлову, який утворить нове правительство після своєї вподоби. Автентичність сього візваня Корнїлова потвердив менї потім сам ґенерал Корнїлов телєфонїчно. Тимчасове правительство, яке се візванє, звернене до нього, вважає пробою деяких кругів населеня викоростаня тяжкого положеня в краю в цїли приведеня краю до стану, що спротивляєть ся революційним здобуткам, признало конечною річю припоручити менї ужити конечних в інтересї добра вітчини і свободи способів в цїли знївеченя в самім початку всяких замахів на найвисшу власть і на права здобуті горожанами в революції. Тому ужию в цїли вдержаня публичного порядку в краю всїх потрібних заряджень, які в своїм часї будуть подані до відомости населеня. Рівночасно приказую:
1. Ґенералови Корнїлову, щоби віддав свій уряд начальному комендантові армій на північнім фронтї, які замикають доступ до Петрограду а ґенералови Клембовському, щоби провізорично обняв службу генералїссімуса, при чім має оставати в Пскові.
2. Завішую над містом і над повітом Петроградом воєнний стан. Звертаю ся до всїх горожан з візванєм, щоби вдержали спокій потрібний для добра армії і фльоти та щоби сповнили спокійно й вірно свій обовязок оборони вітчини проти внутрішного ворога. 