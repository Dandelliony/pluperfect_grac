◦ ◦ ◦ ◦

Обіжник в справі цлових урядів і відділів скарбової сторожі. Дійшло урядово до відома Державного Секретаріяту, що в деяких Урядах цлових, Надзорах і Відділах скарбової сторожі усунено давнійших державних функціонарів без порозуміння з Дирекціями скарбових округів. Через се вийшло, що згадані Уряди лишились без фахових сил і що декуди усунено особи, що з пожитком моглиб служити Українській Державі. Проте припоручає ся комісаріятам громадським зладити спис всіх усунених з уряду скарбових функціонарів державних і предложити його негайно, а найдальше до 3 днів повітовим Комісаріятам. Сі послідні перешлють списи Дирекціям округів скарбових зазначуючи, з якої причини кого усунено і де він тепер замешкує. Дирекції скарбових округів мають сейчас по отриманню списів зарядити відповідаюче інтересам Української Держави розміщеннє тих скарбових функціонарів державних, цлових і сторожі скарбової, що підпишуть приписане приреченнє і видати їм відповідні лєґітимації. Тернопіль, 2. грудня 1918. Державний Секретаріят.   Українські бранці. Українських жовнірів, полонених у Львові, приміщено в вязниці при вул. Баторія. Не стало — видко — місця для наших героїв тай всаджено їх до криміналу між розбишаків і злодіїв. Трактують нас і дальше, як "zbuntowane chłopstwo". Транспорт наших бранців описує "Kurjer": Жовніри з відділів польської жандармерії супроважали дня 23. падолиста перед полуднем около сто полонених українських жовнірів. Відділ тих бранців, що машерували чвірками, з кільканайцятьма офіцерами в перших рядах, проваджено вулицею Льва Сапіги, Коперніка, Марійською площею до вязниці при вул. Баторія. Зібрана численно публика з великою цікавостю приглядала ся походови тої ґрупи українських бранців. В першім ряді ішов адвокат Др. Старосольський, звісний Український діяч, про якого поширено було поголоску, що його польські війська розстріляли".   Террор супроти Українців. Супроти українського населення примінюють польські банди нечуваний террор. До мешкань Українців впадають денно по кільканайцять разів польські жовніри-бандити і переводять ревізії. Рабують все домашнє майно, починаючи від одіжи а кінчаючи на годинниках. Перед мешканнями виднійших Українців і українських інституцій, стоять польські варти, які нікого не випускають на вулицю, ні з вулиці до хати. Майно українських інституцій загрожене польськими рабівницькими ватагами і хто зна, чи дасть ся його вратувати. Українців виволікають лєґіонери з хат і тягають їх під карабінами по ріжних "командах".   Радість "горожан Польщі". Поляки, занявши Львів, проголосили сейчас приналежність Східної Галичини до Польщі. У відозві до "горожан Львова" пише польська управа міста: "На верху ратушевої вежі повіває знова польський прапор. По раз перший від хвилі відорвання Львова від польської держави ми знова стали горожанами Польщі".   Польське "правительство у Львові". І сейчас "правительство" своє настановили собі панове Поляки. Як члени президії увійшли до нього: Адам, Дубанович, Гавснер і Стеслович. Крім них іменовано цілий ряд референтів, а іменно: скарбу, війська, зелізниць і шляхів, почт і телєґрафів, апровізації, шкільництва і судівництва, відбудови краю і відшкодовань, промислу і торговлі, суспільної охорони і санітарних справ. Bei вони прибрали назву "Tymczasowy komitet rządzący" і проголосили, що вони є органом польського правительства у Варшаві. Всіх урядників у Львові візвано, щоби зложили присягу на вірність польському, варшавському правительству. Всі розпорядки українських властий знесено.   Зі Стрийщини. Від одної переїздної особи зі Стрия одержали ми кілька інформацій про житє у цій части Зах. Укр. Нар. Републики. Організація армії іде прямо чудово. Запроваджено загальну мобілізацію яка дала незвичайно гарний вислід. Вже від двох тижднів відходять майже що два дні сформовані сотні на відсіч Львова. В Стрию виходить часопись "Стрийський Вістник". В загалі преса розвиваєть ся гарно, майже в кождім укр. місці виходить часопись. Жаль лиш, що нема постійного получення між всіми містами так, що вісти про житє по инших містах З. Укр. Реп. є дуже скупі. Зелізниці курсують досить правильно. Приходять до Стрия тепер заграничні часописі дорогою на Лавочне. Хирів і Добромиль опанували польські банди, які старають ся продерти ся дальше в сторону Самбора і Дрогобича. На здавленнє тих рабівничих банд вислано сильні відділи війська. Відійшли туди міжиншими також і козаки Петлюри в силі 850 мужа, які прямували на відсіч Львова.   Український голос 