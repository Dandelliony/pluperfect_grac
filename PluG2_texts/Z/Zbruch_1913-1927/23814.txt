◦ ◦ ◦ ◦ ◦ ◦ ◦ ◦ ◦ ◦

Видача Вільчка Австриї. Краківський краєвий карний суд зажадав від суду в Дрезнї видачі Вільчка на основі конвенциї, яка є між Нїмеччиною й Австриєю, котра уповновласнює в таких справах до безпосередного порозуміня між судами обох держав, не вдаючи ся на дипльоматичну дорогу. Нинї вечером Вільчка мають вивезти з Дрезна до границі, де з рук німецької полїциї передасть ся його австрийської жандармериї.
Бандитський напад під Львовом. В ночи з 16. на 17. с. м. вертав зі Львова торговельник гусий Хаім Шіц з двома возами гусий. Одним возом їхав сам, другим селянин Шелест. На дорозї між Семенівкою і Пустомитами вискочив з поміж дерев якийсь бандит і вистрілив тричі з револьвера до фірмана. Бандит зранив також Шіца, ударивши його кілька разів револьвером в голову. Зрабувавши йому 22 корони, бандит втїк, полишивши обох ранених на дорозї. Щойно на другий день Шіц зголосив напад на постерунку жандармериї, якої пошукуваня покищо незуспішні. Підозрілим в замасї є селянин Василь Гаврилів, караний вже кілька разів. Шелеста відвезено до львівського загального шпиталю в безнадїйнім станї.
Сестра-доглядачка убийницею власної дитини. Вчера переслухано вдруге сестру-доглядачку Францівну, яку підозрівано, що спалила дитину в печі лазнички Єґерів в пасажи Гавсмана у Львові. Францівна боронить ся, що дитина прийшла на сьвіт неживою, тому завинула її і вложила до печи, хотячи оминути ганьби. Францівну перевезено нинї до карного арешту, де буде вести ся слїдство для виясненя, чи вона дитину вбила, чи дитина померла наслїдком недостачі лїкарської помочи.
Пописове стрілянє учеників української ґімназиї в Коломиї. Дня 20 червня 1914 р. відбулось конкуренцийне стрілянє учеників української ґімназиї в Коломиї а при тім торжественне закінченє науки стріляня в присутности директора ґімназиї С. Недїльського, підполковника оборони краєвої Пекарека, кількох капітанів і збору учительського. Ціле торжество тревало 2 години. По стріляню директор Недїльський подякував в імени закладу і учеників війсковости на руки підполковника за прихильність, з якою відносилась до науки стріляня тай за понесені труди і кошти, а опісля інструкторові проф. О. Сьвітликови за ревність, з якою проводив науку стріляня, зазначуючи, що тільки внутрішнє вдоволенє зможе як слїд заплатити йому за понесений труд і страчений час, а вкінци вагу і значінє науки стріляня, що піднесли найвисші особи в державі, чого доказом є конкуренцийне стрілянє молодїжи середних шкіл у Відни, в якому взяли участь і наші ученики. Підполковник Пекарек дуже теплими словами похвалив молодїж за її поступи в науці стріляня, а особливо за успіхи в конкуренцийнім стріляню того дня, що є знова виключною заслугою самого інструктора, котрий сам без найменшої чийоїсь помочи науку стріляня провадив. Опісля роздано 10 дуже гарних і цінних нагород, 2 від війсковости а 8 власних. Першу нагороду отримав М. Івантишин, уч. VII кл., другу Б. Кузьма, уч. VII. кл., трету Т. Майковський, уч. VII кл., а четверту Данилюк, ст. уч. III кл. Взагалї ціле сьвято було дуже миле, ученики поводились взірцево, що з незчайним признанєм підносили присутні війскові достойники; через весь час на стрільници пригравала війскова музика 36 полку краєвої оборони. 