◦ ◦ ◦ ◦ ◦ ◦ ◦ ◦ ◦ ◦

У. П. Р. в справі відбудови Східної Галичини. Відень, 24 вересня 1917. На завтрішне повне засїданє Палати послів приготовляє господарська Комісія У. П. Р. окреме внесенє в справі негайної і достаточної помочи для східної Галичини та провізоричної відбудови свіжо відзисканих повітів.
Отворенє жіночої учительскої семинарії з українською викладовою мовою в Перемишли (зглядно поки що семинарійного курсу) відбудеть ся в понедїлок І. жовтня. Старшина Кружка Українського Педаґоґічного Товариства, узглядняючи загальне бажанє, отвирає поки що семинарійний курс з обсягом наукового матеріялу І року. Дозвіл мінїстерства на основанє семинарії прийде ще протягом осени. Курс буде вести п. Олена Бережницька, учителька тутешного Лїцея, в льокали Лїцея (Татарська 4) в ранних і пополудневих годинах при помочи учителїв і учительок лїцея, ґімназії і державної семинарії. Оплату за науку означить ся пізнїйше (відповідно до числа кандидаток). Для замісцевих поручаєть ся уміщенє в Дївочім інститутї, Інтернатї СС. Василїянок; евентуально можна буде для більшого числа кандидаток заснувати власну бурсу. Вписи будуть відбувати ся 29. і 30. вересня і 1. жовтня рано, а вступний іспит відбудеть ся в понед. 1. жовтня по полудни від год. 3—6 в льокали лїцея. Кандидатки мусить мати укінчений 15 рік житя і що найменше укінчену III клясу видїлової школи. Предложити треба при вписї: метрику, свідоцтво здоровля себто свідоцтво фізичного уздібненя, виставлене урядовим лїкарем, і послїдні шкільні свідоцтва.
В справі нового підручника льоґіки. Пишуть нам: Завів ся у нас звичай, що шкільні підручники пишуть і видають нераз люди нефахові в данім предметї. От на днях дійшло до відома загалу, що о. д-р Костельник, заступник катехита II. реальної школи у Львові, написав підручник льоґіки для VII. кляси ґімн. та предложив вже його краєвій шкільній Радї до апробати. О. д-р Костельник є доктором католицької фільософії фрайбурського унїверситета і квалїфікованим учителем релїґії, але се все ще не промовляє за сим, що його книжка буде хосенна для науки льоґіки. Підручник льоґіки для ґімназій може зладити лиш довголїтний фаховий учитель. Нераз і такому не вдасть ся; от прим. пок. проф. Мандибурови не вдав ся навіть перевід підручника льоґіки Гефлєра. Тому наперед можна сумнївати ся, чи підручник д-ра Костельника заспокоїть потреби нашої школи тому, що о. д-р Костельник як чоловік, котрий сього предмету нїколи у жадній школї не учив, ледви чи знає основно нові приписані пляни і розклад матеріялу, а дальше о. д-р Костельник як геольоґ поставить мабуть головну вагу на льоґіку формальну, через що потерпить льоґіка індукційна, так дуже важна для точних наук. На сей здогад наводить нас факт, що підручник льоґіки для польських ґімназій Єзуїта о. Нуцковского є зовсїм схиблений. A тимчасом у нас є фахові учителї для пропедевтики фільософії (пр. д-р Балей, проф. Евг. Глушкевич, д-р Кучер і ин.), які могли би зладити підручник льоґіки для VII. кл. Коли-ж уже шкільна Рада хотїла б конечно обставати при підручнику о. д-ра Костельника, то нехайби бодай віддала його до рецензії досвідному фаховому учителеви, котрий вказав би авторови як саме треба підручник переробити, щоб книжка могла вийти на хосен нашої школи. — вк.
Відзначенє. Полевий курат при 13 пол. уланів о. Адріян Зофійовський відзначений Хрестом заслуги 2 кл. на червоно білій стяжцї з мечами. 