Стрілецький "сьвятий вечір" у Відни. — Лягли головами. — Дїяльність Головного Видїлу Товариства "Просьвіта" у Відни.

Стрілецький "сьвятий вечір" у Відни.
"Український жіночий комітет помочи для ранених жовнірів" попри збиранє і висилку "коляди" для "Сїчових стрільцїв" на поле бою заняв ся у своїй запопадливости ще й тим, аби уладити спільний сьвятий вечір для тих наших молодих завзятцїв, що тільки готовлять ся до бою з московським наїздником, тай тих, що опинили ся на кілька днїв у Відни після довгих крівавих змагань... Як тільки вдало ся по раз перший прогнати Москалїв з Буковини, вісїм десятків наших юнаків з галицького Покутя тай з Буковини за сїчовим стягом малиновим аж до наддунайської столицї прибуло, щоб станути в рядах "Українських Сїчових Стрільцїв." І ось удало ся з них утворити у Відни доповняючу компанію, яку приміщено в міській школї при XV. Goldschlagstrasse ч. 108. Саме в отсїй стрілецькій касарни, де сотникує д-р Гірняк, почав ся 6. о год. 5 веч. сьвятий вечір осьвітленєм ялинки і відсьпіванєм коляди. Відтак перейшли гостї й стрільцї до поблизької гостинницї, яку прибрала вкусно зеленню і українськими національними красками арт. малярка О. Кульчицька. До сьвятої вечері на чужинї засїло 160 люда. З поміж гостий помітили ми голову "Боєвої управи" д-ра К. Трильовсьного з жінкою, голову "Кружка земляків" радника двору О. Карановича, послів Льва Левицького й Л. Цегельського та ред. д-ра Ол. Кулачковського і и. Поруч голови "Боєвої управи" засїв курінний отаман д-р Ст. Томашівський, дальше О. Волощак та четарі д-р О. Левицький і Нестойко та проча старшина стрілецька та стрілецьке товариство, з поміж котрих чотири десятки тільки рано приїхали з поля бою, щоб в часї відпустки здавати у Відни іспит зрілости. Почала ся вечера ломанєм просфори, відтак пішли наші традицийні страви: борщ, голубці, пироги, риба і кутя — справжня кутя з опиханої пшеницї у Відни, яка кождому пригадувала рідну хату і тих, що при нїй нас нинї згадують у поневоленім краю, і тих, що сьвяткують Різдво у стрілецьких ровах під свист куль і витє сніговій, і тих, що вже сегорічної кутї не діждались та лягли буйними головами за волю рідного краю. Ролю хазяйок переняли на себе наші панї й панночки, обслугуючи гостий, а напрацювали ся вони не мало вже від ранка коло приладженя вечері в реставраційній кухни. Під проводом провідницї комітету п. О. Цїпановської метушили ся коло сего послови Львова Левицька з донями, управителька угерецької школи "Просьвіти" п-на Дзеровичівна, та Грозикова, Коцовська, Кулачковська, Чумова, п-ни М. і Олена Кульчицька, Трусевичівна, Хомишинівна, Олеськівна, Демчишинівна, Твердохлїбівна, Дольницькі, разом з ученицями української віденської учительської семинариї та школи вправ. Ряд застольних промов почав голова "Боєвої Управи" д-р К. Трильовський. Відтак говорив ім. посольського заступництва пос. Л. Левицький, а по нїм отаман д-р Ст. Томашівський. Промови переплїтали сьпіви стрілецького хору, який з національних гимнїв і державного перейшов на коляди та на походні піснї стрілецькі, що являють ся справжним відгомоном дїл давного козацтва. Під конець вечері наспіли ще чотири десятки "стрільцїв", які несподівано наспіли до Відня вечірним поїздам з Карпат з сотником Дидинським. Тепер вони засїли за столи, щоб у купі з нашим селянином-патріотом з Стрийщини — Берником опровести разом сьвятий вечір. Попри сьпіви завела ся гутірка про подїї на поли бою. Вечір сей стане певно незабутим для всїх його учасників, що почули себе більше може як коли инде членами одної української сїмї, якій воріг хоче видерти прадїдну землю, та якої хоробрі сини — українські Сїчові стрільцї — своєю відвагою й хоробростию по вік імя нашого народу прославляють...
Гість. Лягли головами.
В стацийнім приказї ч. З з дня 20. грудня м. р. відчитано Українським Січовим Стрільцям отсе:
"Вчора о 5-й рано помер в шпитали в Сатмар Неметі четар Укр. Сїч. Стр. бл. п. Стефан Пеленський. Безмежна любов вітчини, козацька вдача покликали його мимо слабого здоровля у бій з ворогом. Вів побідну патрулю 23. вересня 1914 під Сянками, розбив козаків, забрав їм конї і збрую; другого дня боров ся нерівній стрічі під Ужком і з цїлою сотнею останний уступив з бою при загальнім відворотї до Великої Березни. В другім походї аж по Старий Самбір вів від 19. жовтня сотню в заступстві захорілого сотника в найтяжших єї хвилях аж до відвороту у Ґоронд. Перестудившись у тім походї, захорів безпосередно перед новим походом сотнї, до котрої не судилось йому вже вернути. Від 10. падолиста мучила його тяжка безвихідна грудна недуга, аж учора рано визволила його з сих мук передчасна смерть. Помер в 19. році житя. На похорон бл. п. четара Пеленського відходить як стрілецький почот сотник Сроковський, ст. десятник Кравс, стрільцї Федик, Стасик, Різник і Стецишин, які зложать на домовинї вінець і запорядять зладженє відповідного памятника. Стрілецтво прощає незабутнього товариша. Земля йому пером! В завтрішний день похорону на знак жалоби вправ нема." Дїяльність Головного Видїлу Товариства "Просьвіта" у Відни.
Головний Видїл Товариства Просьвіта у Львові, найшовши ся в своїй більшости у Відни, постановив не переривати своєї дїяльности, але по можности продовжати її на чужинї в часї примусової еміґрациї. Свою видавничу дїяльність продовжає і тут; і так приготовано і віддано до друку в грудни 1914. року малий, кількааркушевий калєндарик Товариства "Просьвіта", який лише з оглядів технічних, задля переповненя друкарнї українськими роботами, доси не появив ся. Великий калєндар Товариства "Просьвіта", що був приготований вже в липни м. р. до друки, задля росийської інвазиї до Львова не міг був появити ся. Товариство "Просьвіта" наміряє видати також декілька книжочок, читанок для народу, яко спомин нашої еміґрациї.
На засїданю з дня 21. сїчня с. р. застановляв ся Головний Видїл також над акциєю відчитовою, щоби уладити ряд відчитів для наших збігцїв в ріжних сторонах Австриї на теми сучасні та історичні. Признано, що такі виклади були-би дуже хосенними і на часї, тому ухвалено зорґанїзувати осібну викладову комісию, що мала-би заняти ся уладжуванєм викладів інформацийних та просьвітних для наших збігцїв в ріжних сторонах Австриї.
В склад сеї комісиї увійшли з рамени Головного Видїлу Товариства "Просьвіта": о. Лежогубський, ред. Весоловський, проф. д-р Стефан Рудницький, А. Гапяк. Крім того рішено упросити на членів комісиї проф. д-ра Олександра Колессу, як репрезентанта Товариства ім. Могили, д-ра Василя Щурата, як представника Наукового Товариства ім. Шевченка, проф. Коренця, як представника Товариства учителів висших шкіл. Комісия має право кооптованя нових членів. Комісия ся вже розпочала свою дїяльність.
Розважувано також справу практичного торговельного курсу для нашої інтелїґенциї, що перебуває у Відни, щоби вона — користаючи з вільного часу — набрала найконечнїйших відомостей з бухгальтериї, купецької кореспонденциї, рахунковости і т. п. — відомостей, котрі по поворотї до краю будуть для наших людий дуже актуальні і потрібні. Признано, що курс такий був-би потрібний і ухвалено звернути ся до представника Союза ревізийного — дир. Сяєвича, з просьбою, щоби по можности підготовив уладженє такого курсу. 