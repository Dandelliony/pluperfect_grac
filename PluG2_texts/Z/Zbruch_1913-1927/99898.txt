◦ ◦ ◦ ◦

Громадська думка, 13.08.1920 Новини Болюча справа. Оден галицький старшина, що перед кількома днями вернув з Великої України через Бесарабію і Чернівці, нам пише: Після того, як деякі частини У.Г.Армії розірвали звязок з червоною армією і після переходу через Вапнярку відділів от. Тютюнника, убито багато Галичан. Між иншим в однім із полків червоної армії убито в ночи з 3. на 4. мая в селі Кернацівці, тиманівської волости, ямпільського повіту 28 людей, в більшости галицьких залізничників, або робітників, забраних на стації Вапнярка. Між иншими згинули там також відомі мені з назвища: рахунковий булавний Каськів, його брат бул. Пушій і четар Данилович. Зазначую, що досі осталося на Великій Україні багато Галичан, котрі живуть в нужді і вічній трівозі за життя. Галицькі комуністи, що перебувають в Київі, — коли вони досі цего не зробили — повинні вплинути на відповідальні чинники, щоби вони здержали свої частини від убивання невинних Галичан, котрі остаючи й на далі на В. Україні, тимсамим не годилися з витвореним тоді станом річий. — Наочний свідок.   З Тернополя. Нам доносять: В Тернополі залогою стоять У.С.С. Командантом міста є от. Сень Горук. Виходить ґазета "Вісти Тернопільського Ревкому". На заняті большевиками области комісарями назначується боротьбістів.   3 судової салі. Дня 5. і 6. серпня ц. р. відбулася перед військовим судом Д.О.Ґ. у Львові розправа карна проти Михайла Андрусишина, Петра Кудла, Миколи Добровольського, Амброза Василика, Дмитра Ґарана, Івана Шеремети, Луця Жарого, Антона Вовка, Костя Марціновського, Василя Марціновського, Івана Чортоломного о злочин §327 в.з.к. доконаний тим, що вони напали на польський постерунок жандармерії в Липиці горішній підчас другого польського відвороту. Всіх обжалованих звільнено, признавши їх як сторону воюючу. Обжалованих боронили: д-р І. Волошин, д-р М. Янкевич і д-р А. Фішер.   Здержання поїзду. Від 10. ц. м. здержано рух особового поїзду ч. 1726. на шляху Львів—Ряшів—Краків.   Новий староста в Турці. Старосту Станислава Ґавла перенесено з Турки до Львова, а Вітолда Зєліньского зі Львова до Турки.   Львівська дирекція почт оголошує, що приватний телєґрафічний рух на схід від лінії Млава, Плоньск, Вишеґруд до Висли, далі здовж Висли до Дембдіна і на схід від лінії Демблін-Пулави Люблин-Білгорай Рава руська-Львів-Стрий-Лавочне здержано з тим, що всі місцевости положені на лінії від Люблина до Лавочного не є вилучені з приватного телєґрафічного руху. Приватний телєфонічний рух поміж містами цілковито здержаний.   Громадська думка 