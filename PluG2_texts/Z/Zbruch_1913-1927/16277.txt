Нові книжки і виданя.

Микола Залізняк. Головні федерациї сучасного сьвіта. Ся книга призначена для як найширших кругів, що інтересують ся полїтичним житєм сучасности. Вона дає в приступнім обробленні докладний опис державного устрою головних федераций сучасности, які заразом в найінтереснїйшими прикладами переведеня в житє федеративного прінціпу. Зовсім инакшою є орґанізация німецької держави — сього могучого витвору Бісмарка — яка позволяє координувати роздроблені колись сили нїмецьких держав, а инакшою є орґанїзация швайцарської федерациї з її консеквентно переведеним демократизмом, законодатною інїциятивою народу і референдумом. Нарешті Злучені Держави Північної Америки дають незвичайно сьміливий і одинокий досї в полїтичній істориї приклад заведеня федеративного ладу на величезній териториї, з ріжнородними умовами торговельного і промислового розвитку.
Автор не тримає ся однакового пляну, однакового шабльону при своїм викладї. Він старає ся дати не лише загальне понятє про кожду з названих федераций, але виясняти докладнїйше й підчеркнути також характеристичні прикмети кождої з них. І треба признати, що йому вдало ся осягнути свою задачу. Його виклад є інтересний і живий, а через се зовсїм надаєть ся і для не-специялїстів.
Українська полїтична думка здавна обстоювала прінціп автономії і федерациї. Тому праця д. Залїзняка, яка знайомить загал з найважнїйшими федерациями сучасности, справдї може причинити ся до поширеня полїтичної осьвіти серед української інтеліґенциї. Се одна з перших проб видаваня серіозної полїтичної лїтератури у нас й її появу треба лише витати.
В додатку до книжки надруковано переклад праці професора унїверситету в Гельсінґсфорсї, барона Корфа, про державний устрій Канади. Ся праця теж має великий інтерес з огляду на нашу еміґрацию до Канади. Ціна книги в порівнаню з її обємом і гарним друкарським викінченєм — 3 кор. є зовсїм не дорога. Побажаємо праці як найбільшого розширеня. — С. Б. 