◦ ◦ ◦ ◦ ◦ ◦ ◦ ◦ ◦ ◦

Російське звідомленє.
ВІДЕНЬ (Ткб). З воєнної пресової кватири доносять: Звідомленє російського ґенерального штабу з 26. червня 1916. В декількох відтинках становищ коло Якобштаду і Динабурґа сильний артилєрійський огонь. На схід від Городища заатакував неприятель після артилєрійського приготованя наші становища коло фільварку Скробова. Його відперто. Рівночасно відперто неприятельський віддїл, який пробував посунути ся проти наших становищ здовж дороги зі Слуцька до нашого становища над долїшною Щарою. На північний схід від озера Вигоновського розбив ся наступ піднятий вчера рано Нїмцями проти двора Залуже. В полудне підняв неприятель на ново наступ в тім місци.
Воєнні комунїкати австро-угорського ґенерального штабу з 29. червня.
Війна з Росїєю. Коло Ізвора на Буковинї розбили наші відділи полк неприятельської артилєрії.
В области на схід від Коломиї поновив учера неприятель на фронтї ширини 40 км. свої масові атаки. Прийшло до завзятих боїв, повних змін. В окремих місцях завдяки резервам, які, швидко прибувши, з повним посвяченєм вдавали ся в бій, удалося дати раду переважаючому противникови в боротьбі зблизька, одначе в кінци мусїли ми вечером узяти часть нашого фронту назад у напрямі до Коломиї і на південь звідси. В метлї, яку творить Днїстер на північ від Обертина, відперли австро-угорські війска два російські наступи переважаючих сил.
Подібно розбили ся всї зусиля неприятеля відкинути вкопані на захід від Нового Почаєва віддїлу полку піхоти ч. 6 з Пряшева. На Волини минув день розмірно спокійно.
Війна з Італією. Вчера по пол. почали Італійцї живійше острілювати окремі части нашого фронту на височинї Добердо. Вечером тисненні тяжкі батерії були дїяльні проти Монте Сан Мікелє й области Сан Мартіно. Коли сей огонь розширив ся на цїлу височину і набрав великої нагальности, рішила неприятельська піхота до наступу. Опісля розвинули ся особливо на Монте Сан Мікелє, коло Сан Мартіно і на схід від Вермелїяно дуже завзяті баї, які ще ведуть ся. Всї наступи неприятеля відперто, по части протинаступами. Коло Горицького примістка заатакували Італїйцї південну часть нашого становища на Подґорі. Вдерли ся вони до найбільш наперед висунених ровів, одначе їх викинено. Між Брентою і Адижою посували ся неприятельські відділи ріжної сили проти нашого нового фронту. Такі випади відперто в области Монте Цеббіо, на північ від долини Посіни на Монте Фесто і в долинї Бранд, як також на хребтї Цуня. В тих боях взяли наші війска коло 200 полонених.
Війна на Балканї. Супокій.
Воєнні комунїкати нїмецького ґенерального штабу з 29. червня.
Західний терен війни. Загальний образ положеня на анґлїйськім фронтї й на північній части француського фронту є в сути річи такий сам як попередного дня. Випади неприятельських патруль і сильнїйших віддїлів піхоти, як також ґазові бої стали численнїйші. Неприятеля скрізь відперто, а хвилї ґазу були безуспішні. Бої артилєрії дійшли по части до великої нагальности. Також на нашім фронтї на північ від Еми і в Шампанїї між Оберівом і Арґонами розвивали Французи більш оживлену боєву дїяльність. Також тут легко відперто слабші наступи. По правій сторонї Мози на північний захід від форту Тіомон менші бої піхоти.
Східний терен війни. Російські атаки кількох компаній між Дубатівкою і Сморґонями розбили ся в нашім огни, замикаючім доступ. Коло Гнїжинь (на південний схід від Любчі) нїмецький віддїл здобув приступом неприятельську точку оперту на схід від Німана, полонив 2 офіцирів і 56 жовнїрів і здобув два машинові карабіни і 2 метавки мін.
Балканський терен війни. Нїчого нового. 