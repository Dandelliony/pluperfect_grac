◦ ◦ ◦ ◦

Наказ бриґаді Українських Січових Стрільців. Стрий, дня 10. марта 1919. Славні Укр. Січові Стрільці! Розстаючись з Вами в вересні минулого року — виразив я Вам в мойому пращальному приказі свою щиру подяку за Вашу гарну та примірну службу, та виразив надію, що може бути в недалекім будучім прийдеться нам знова стрінути з Вами в боях за дорогу нашому серцю Україну. Доля веліла, щоби слова мої оказалися правдивими: ми знова стрінулися з Вами на полі бою з Поляками, які відважилися посягнути на захват земель, які від соток літ нам належать, при чім не маючи власних сил, щоби питання це розвязати — з оружжам в руках, звернулися за помічю до Антанти, які через неправильне представлення істнуючих політичних обставин, ввели її в блуд. Бог видить правду та в нашому правому ділі поможе нам; ми повинні ворога побити і сторінки нашої історії записати славними подвигами, якіби з гордістю і чуттям глибокого признання — згадували наші наслідники, вільної, самостійної України. Я щасливий, що хоч на якийсь час являюся знова Вашим начальником і ще раз маю нагоду виразити Вам свою сердечну, горячу подяку за Вашу боєву працю — в складі військ ІІІ-го Галицького Корпуса. Три дні боретеся Ви з вродженою Вам відвагою — і славні Ваші діла увінчалися успіхом: ворог захитався і відступає. Витаю Вас, славні Укр. Січові Стрільці, дякую Вам за велику поміч військам повіреного мені Корпуса, яку Ви оказали в боях останніх днів і щиро бажаю, щоби Українські Січові Стрільці були і в будучім, як ранше, приміром карности і відваги всеї армії, щоби імя Ваше було пострахом для противника (ворога), щоби завсіди були Ви вірні своїм високим ідеалам і щоби прапор Ваш всюда і завсіди побідно повівав — як побідно і славно розвивався в минувшій війні підчас великих боїв на Маківці, на беретах Стрипи та Золотої Липи. Командуючий ІІІ-им Гал. Корпусом: Коссак, полковник вр.   Представник Антанти в Дрогобичи і Бориславі. Дня 1. марта с. р. прибув до нашого повіту представник Антанти, француський майор в товаристві двох українських сотників. Він відвідав насамперед Борислав, де спинився в бюрі нафтового товариства "Галіція" і Команді укр. військ. Вертаючи поступив до рафінерії "Галіція", а в Дрогобичи відвідав Державний повітовий Комісаріят, де д-р А. Горбачевський приняв його і в короткій розмові подав інформації про робітниче положення в Дрогобиччині, вказуючи на безсоромно брехливі і вповні безосновні відомости, поширювані нашими ворогами в чужій пресі про мнимі події в Бориславі. Інформацій що до теперішнього стану нафтового промислу і продукції нафтових артикулів як також пояснень про комерційну сторону нафтового промислу уділив Державний нафтовий комісаріят, де принимав висланника. Антанти секретар І. Калинович, а відтак д-р Бирчак. Відвідавши команду міста Дрогобича, від'їхав французький майор вечером того самого дня. Др. Л.   Краєвий делєґатський зїзд Української Радикальної Партії. Головна Управа Української Радикальної Партії скликує на 22. і 23. марта 1919. в Станиславові, в салі б. повітової Ради о год. 11. перед пол. краєвий делєґатський зїзд партії. Програма нарад: 1. Звіт Головної Управи. 2. Звіти повітових орґанізацій. 3. Реферати: а) Радикальна партія та сучасний політичний момент, б) Наша економічна програма. в) Наші домагання на культурнім поли, г) Віднова політичної орґанізації; Селянська Спілка; партійна преса. 4. Вибір управи партії. В з'їзді беруть участь з правом голосу делєґати, вибрані на повітових партійних зїздах, по три на судовий повіт і всі члени управи партії та з правом дорадчого голосу запрошені члени партії. Лєґітімації, управняючі до участи в зїзді, буде видавити на підставі посвідчень Повітових Управ секретаріят партії перед розпочаттєм зїзду при вході до салі нарад. Головна Управа взиває всі повітові орґанізації У.Р.П. скликати на найблизшу неділю (16 с. м.) повітові партійні зїзди, які виберуть делєґатів на краєвий зїзд. — За Управу Партії: Д-р Іван Макух, заст. голови; М. Балицький, секретар.   Війна за визволення Західньої України. (УПБ) Офіціяльне звідомлення з Галицького фронту з дня 13. марта 1919. В районі Сокаль-Белз: спокійно. Около Магерова іде бій. Коло Львова і Городка: без змін. До Судової Вишні звезли Поляки скріпленя і витиснули наші слабі частини із Заріча і Селиск на Шумляв. На прочих відтинках ситуація незмінена. Начальник штабу Галицької армії.   Жертви на воєнні вдови і сироти. Підписаний Виділ Філії Краєвого Товариства охорони дітей і опіки над молодіжю в Долині складає отсим прилюдну подяку Високоповажаному Панови Четарови В. Калєрови, повітовому Командантови жандармерії в Долині, за переслану збірку Станиць жандармерії в повіті, в квоті 1365 кор., на річ українського Захисту воєнних сиріт в Долині. Повітова філія краєвого товариства охорони дітей і опіки над молодіжю в Долині. Голова: Л.О. Редкевич секретар: о. М. Лада.   Република   