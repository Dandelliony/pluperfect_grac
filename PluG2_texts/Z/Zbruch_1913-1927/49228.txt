Зміна калєндаря. — Дім Музичного Товариства.

Зміна юлїянського калєндаря на григоріанський.
Львів, 20. марта 1916.
Зміна юлїянського калєндаря на григоріянський, заряджена для гр.-кат. церкви станиславівської дієцезії еп. Хомишином, зустріла в цїлій нашій суспільности одноцїльне відношенє. Вислїв сьому відношеню дала, виконуючи своє право і свій обовязок репрезентації нашого народу перед державою, наша найвисша національна орґанїзація і репрезентація в Австрії, Загальна Українська Рада, оперта о всї инші чинники нашого національного житя, як Народний Комітет, Ставропіґія й ин., в кінцї публична опінїя суспільности.
Справа стоїть так, що наша суспільність вважає за конечне здержати виконанє зарядженя еп. Хомишина до часу, коли можна буде справу заведеня григоріянського калєндаря в гр.-кат. церкві всесторонно обміркувати і евентуальне рішенє успішно перевести, підготовивши до нього народні маси і давши йому санкцію компетентних чинників.
Гр.-кат. церков в Австрії представляє орґанічну й орґанїзаційну цїлість. Обнимає вона весь український нарід в Галичинї і творить окрему церковну провінцію, зложену з архідієцезії львівської і дієцезій станиславівської й перемиської. Компетентним чинником до заведеня григоріянського калєндаря в сїй церкві є тільки духовні власти цїлої провінції як цїлість, себто цїлий епископат згл. провінціональний синод. Отже тепер, коли голова провінції, митрополит, знаходить ся на засланю в Росії, а перемиський епископський престол опорожнений наслїдком смерти еп. Чеховича, нема передовсїм чинника, який мав би компетенцію в сїй справі.
Що таку основну зміну, коли хочеть ся, щоби вона справдї ввійшла в житє і принесла користь, не можна перевести з нинї на завтра, тільки треба її основно обміркувати і нарід до її принятя підготовити, се розумієть ся само собою. Величавий дім Музичного Товариства ім. Лисенка
при ул. Шашкевича ч. 5, який стояв через 1½ року завмерлий та опустїлий, зачинає знова оживати. Дім сей, се плід невсипущих трудів бл. п. проф. Шухевича, який довів перед війною його будову під дах. Ворожа інвазія спинила викінченє будови, і що-йно тепер, дякуючи заходам нового голови тов-а радн. Дрималика, вдало ся приступити до викінченя будови. Хоч недостає фондів, то все таки в найблизших тижнях, можливо, що в половинї цвітня, буде новий дім, найкрасше свідоцтво культурних змагань нашого народа, відданий до ужитку суспільности. На ІІ поверсї знайде вигідне поміщенє Музичний Інститут, до якого диспозиції віддана буде на всїлякі пописи менша саля. Ся саля, незвичайно елєґантно уладжена, з терасою і бічними убікаціями, придатна буде також на відчити, сходини, або проби Бояна. На І поверсї містить ся велика саля, яка, оцінюючи її вже тепер по виглядї, становити-ме правдиву несподїванку для львівської громади; помальована пп. Сосенками в українських мотивах, творити буде один з нечисленних на жаль у нас в Галичинї примірів приміненя нашого питомого стилю. Саля буде прикрашена також 3 образами артиста маляра п. Новаківського. Разом з бальконом і льожами обнимає вона місце для яких 700 осіб, з чого припадає 311 сидячих місць на долинї, а низ 100 на бальконї, так що під оглядом обємистости псревисшає салю Народну Дому. В салї уладжена є сцена, а при нїй бічні кімнати, до яких ведуть окремі сходи. В сїй салї знайде вигідне приміщенє каш театр, який доси скитав ся по ріжних невідповідних салях. По викінченю салї буде мабуть устроєний інавґурацийний концерт, на якім наша громада зможе оглянути наш новий важний національно-культурний набуток у Львові.   