В справі помочи для Галичини – О супокій на унїверситетї. – Містифікация на віденьскій біржі. – Воєнні приготовленя Росиї.– Ювілей сїрників.

В справі помочи для Галичини з причини останної живлової катастрофи. З Відня доносять: Вчера рано прибув до Відня намісник др. Коритовский, а вечером відїхав до Мариєнбада. В полудне явив ся він у предсїдника мінїстрів ґр. Штірґка і предложив єму реферат, який відносить ся головно до шкід, виряджених живловою катастрофою в Галичинї. Намісник вказав на конечність скорої помочи для Галичини. Шкоди обчислив поки що на ЗО міл. корон. І дїйсно є се найбільша катастрофа, яка була в Галичинї від 1867. р. Супроти сеї живлової катастрофи сходять полїтичні справи на другий плян.
О супокій на унїверситетї. Ректорат львівского унїверситета оголошує: 3 оглядом на несупокої, які повтаряють ся від многих лїт майже що року на львівскім унїверситетї і унеможливлюють правильну науку і потрясають основами академічного житя, тим більше, що деякі академічні товариства переступаючи зазначений статутом круг свого дїланя, стоять на чолї акциї в цїли викликаня таких несупокоїв на львівскім унїверситетї, а також і супроти ствердженої подїї, що в тих справах беруть участь особи, які не є студентами сего унїверситета — академічний сенат, якого обовязком є старати ся, щоби львівска "Alma Mater" була виключно незаколочуваною криницею науки для всїх, які єї там шукають, а заразом щоби дати молодїжи на будучину пересторогу, ухвалив одноголосно на засїданю дня 18. с. м., що від тепер буде поступати що до таких подїй після отсих основ: 1) Студент унїверситета, який чи то безпосередно, чи посередно нарушує супокій унїверситета, буде покараний видаленєм. 2) Проти осіб з поза кругів студентів унїверситета, які брати муть участь в сего рода несупокоях, буде ся взивати безпроволочно поміч орґанів прилюдної обезпеки, о скільки они не піддадуть ся зарядженям унїверситетских властий. 3) То саме буде ся примінювати також і до студентів унїверситета, о скільки они допустили би ся насильств на унїверситетскій области і не послухали би візваня унїверситетских властий, щоби зараз забрали ся.
Містифікация на віденьскій біржі. При кінци онодїшної біржі у Віднї наспіла з кореспонденцийного бюра урядова телєґрама, що фабрика Скода в Пільзнї стоїть в огни. Коли з біржі звернули ся з запитом до дирекциї віденьскої фабрики Скода, ся відповіла, що тут розходить ся о містифікацию. Зараз зачало ся полїцийне слїдство, яке виявило, що хтось в обманчивий спосіб здурив біржу. По одній годинї знова повідомили біржу про пожежу. Телефонуючий представив ся як член кореспонденцийного бюра. Урядник біржи ствердив, що сей мнимий член подав сю вість після обговореного знака межи кореспонденцийним бюром а бюром біржі. Коли кореспонденцийне бюро дізнало ся про сю подїю, видало зараз урядовий комунїкат, що тут надужито фірми бюра.
Воєнні приготовленя Росиї. До "Głos-y Narod-y" доносять з Ченстохови таку телєґрафічну вістку: "Оголошенє пробної мобілїзациї варшавского і виленьского корпуса наступить сими днями. "Сї корпуси вже від осени мивувшого року є поставлені на скріпленій стопі так, що змобілїзованє їх через покликанє резерви може відбути ся протягом десятьох днїв. Виленьский округ числить 4 корпуси о 8 дивізиях кавалєриї і одній самостійній бриґадї кавалєриї. Варшавский округ складав ся з 5 корпусів, які числять 10 дивізий піхоти, дві бриґади стрільцїв, сїм дивізий кавалєриї і одну самостійну бриґаду кавалєриї. Граничні полки піхоти одержали по віддїлови машинових карабінів з 8-ма карабінами, подібно, як кожда дивізия кавалєриї. Батериї артилєриї поставлено на воєнній стопі, отже числять по 8 армат. „Dziennik polski" в телєґрамі з Варшави подає, що на мурах Варшави появило ся оголошенє про пробну мобілїзацию на 27. с. м. Коли те все основує ся на вірних і точних інформациях — що на разї годї провірити — то Росия знова задумує якусь авантуру.
Ювілей сїрників. В 1913. р. припадає 100-лїтний ювілей уживаня сїрників. Перед тим послугували ся люди кременем і губкою. Перші сїрники винайшов Француз Шансель в 1813. р. Єго сїрники були вельми прості, зроблені зі сїрки. В 10 лїт пізнїйше улїпшив їх нїмецкий хемик Доберайнер. Фосфор заведено щойно в 1882. р., а т. зв."шведскі сїрники", без сїрки винайдено щойно в 1848. р. Їх розповсюднено в Европі не скорше чим в шістьдесятих роках. 