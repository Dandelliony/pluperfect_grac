◦ ◦ ◦ ◦

2000 большевиків-Мадярів зложило в Підволочисках оружжя. (УПБ) Офіціяльне звідомлення з Галицького фронту з дня 15. цвітня 1919. Західний фронт: На схід від Рави Руської добули наші стежі в предприняттю на Забіря один скоростріл і 7 полонених, між ними 1 старшину. Їх страти: 6 убитих і 10 тяжко ранених. Коло Львова наступили Поляки під ослоною густої мряки сильними відділами на лінію Лисиничі—Моравська Скала—Винники. Їм удалося відкинути наші відділи з тих місцевостей. У завзятих боях переходили Винники з рук до рук і в кінці перед свіжими польськими відділами мусіли наші частини уступити. Польські наступи на північ від Лисинич на Ляшки Муровані і Малехів відбито протинаступом. Впрочім без змін. Східний фронт: Наші відділи заняли боєм Підволочиска. Большевики уступили поза Збруч, причім 2000 Мадярів, зложивши оружжа, піддалося. Впрочім без змін. Західний фронт на північ під Львова без змін. Начальник штабу Галицької армії.   Рада Народніх Міністрів. УТА. — Рівно. 14. IV. На засіданню Ради Народніх Міністрів 11. квітня міністер внутрішних справ давав інформації про нараду в Бродах. На томуж засіданню постановлено поручити міністрові юстіції подбати про як найскорше переведення суду над гетьманськими міністрами.   Концерт Укр. Републиканської капели для жовнірів. В полудне 15. цвітня дала Укр. Реп. Капела концерт для укр. вояків станиславівської залоги. До війська звернувся з промовою полковник Чилькевич з Наддвірнянщини, диріґент Кошиць, а відповідав в імени війська отаман Рожанковський. По концерті військо продефілювало з музикою перед капелою. Докладнійше завтра.   Република 