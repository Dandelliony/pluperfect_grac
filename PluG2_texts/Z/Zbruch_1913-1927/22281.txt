◦ ◦ ◦ ◦ ◦ ◦ ◦ ◦ ◦ ◦

Здоровлє цісаря.
ВІДЕНЬ (Ткб.) Вчера вечером видано такий бюлєтин: обєктивний стан незмінений. Флєґма обильна. Субєктивний стан добрий. Цісар годину проходжував ся по малій ґалериї. — Нерцль Ортнер.
Крім звичайних принять, приняв цісар вчера ще ґенерального директора д-ра Гаверду.
ВІДЕНЬ (Ткб.) Korrespondenz Wilhelm доносить нинї, що ніч була добра, обяви нежиту в порівнаню з вчерашним днем дещо менші, загальний стан незмінно добрий.
Лїтаки для армії.
ВІДЕНЬ (Ткб.). Війскова управа закупила для армії два лїтаки системи Блєріота.
Італійський президент мінїстрів про протиавстрийські демонстрациї.
РИМ (Ткб.) При кінци вчерашного засїданя парляменту президент мінїстрів у відповідь на інтерпеляцию послів Казолїнього і Ляруси, котрі жалували ся на поступованє властий з причини демонстрациї студентів в Катанцаро, уладженої 8. с. м. з приводу подїй в Триєстї, заявив таке: Публична власть сповнила свій обовязок. Додаю, — а говорю се відносно студентів не лише в Катанцаро, але також в Римі й инших містах — що поповнили вчинок, гідний жалю, коли старали ся нанести краєви клопоти саме там, де стикали ся з представниками инших народів. З приводу сих демонстраций вживаю сього сильного вислову: жалїю над ними. Студенти мусять зрозуміти се, що не від них залежить полїтичний провід в державі чи заграницею. Студенти повинні вчити ся і стати добрими горожанами. Правительство рішило недопустити до поновленя таких демонстраций і сподїєть ся, що від тепер всяка аґітация пропинить ся. (Оплески).
Інтерпелянти виступали проти вживаня сили супроти молодїжи.
Вибух Етни і землетрясенє.
РИМ. (Пр. т.) Етна вибухає дальше, трясеня повтаряють ся. Населенє перелякане покидає околиці Етни в проміни кількох миль. Директор обсерваториї на Етнї Ріко заявляє, що небезпека ще не минула.
Розправа Кайо.
ПАРИЖ. (Пр. т.) Слїдство проти панї Кайо покінчено, розправу визначить ся мабуть на 2. червня.
Гомруль.
ЛОНДОН. (Ткб.) В палатї громад Аскіт внїс учера т. зв. ґільотинову резолюцию, котра виключає дискусию над основним законом про ірляндський гомруль; закон предложить ся втретє палатї. Бесїдник заявив, що коли низша палата ухвалить гомруль, закон сей війде в житє навіть коли-б відкинула його висша палата. Правительство по ухваленю гомрулю предложить палатї додатковий біл, котрий як бесїдник сподїєть ся прийме також висша палата, а котрий містити ме повні концесиї для Ульстерців. Оба закони війдуть в житє рівночасно.
Бонар Льо жадав, щоби правительство ще перед ухваленєм гомрулю подало до відома палати уступки, які хоче поробити Ульстерцям.
ЛЬОНДОН. (Ткб.) В палатї громад в дальшій части нарад Льойд Джордж заявив, що проєкт зміни предложеня обіймає признані вже премієром Аскітом уступки. Збивав здогад, наче би сей проєкт містив похибки первісного закона.
Редмонд сказав, що симпатизує з надїєю Аскіта, що вдасть ся мирово полагодити справу, а проєкт зміни предложеня є одним з найлїпших способів до здїйсненя сеї надії. Та Аскіт приобіцяв, що навіть коли угодові переговори розбили ся би, внесеть ся сей проєкт, а се дуже поважна заповідь. Бесїдник не може її похвалювати і коли сей біл внесеть ся в таких услівях, то він мусить заховати для себе свобідні руки. (Оплески серед ірляндських націоналістів і декотрих прихильників правительства).
Вкінци заявив бесїдник, що гомруль за кілька вже тижнів затриюмфує.
З подвигів суфражеток.
ЛЬОНДОН. (Ткб.) В королївській академії якась жінка покраяла образ Геркомера, що представляв кн. Велінґтона. Жінку сю арештовано. 