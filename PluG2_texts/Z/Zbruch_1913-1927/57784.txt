◦ ◦ ◦ ◦ ◦ ◦ ◦ ◦ ◦ ◦

Митрополит Шептицький не був хорий! До ґімназії С. С. Василянок у Львові наспів на днях переписний листок від Ексц. Митрополита з дати: Курск 1 вересня ст. ст., значить 14 нов. ст., в якім між иншими є реченє: "Я здоров. Бог добрий дасть, що побачимо ся ще". Виходить, що поголоски про тяжку недугу митрополита були тільки видумкою.
Новий розпорядок в справі перевозу бараболь. Після найновійшого розпорядку галицького намісництва буде приймати ся пересилки бараболь до зелїзничого транспорту лише тодї, коли до перевозових документів буде долучена транспортом посвідка. Така посвідка буде потрібна також для перевозу бараболь фірою по-за область краю. До виставленя згаданої посвідки буде покликана полїтична власть повітова або галицька філїя воєнного заведеня обороту збіжем, а оскільки ходити буде про перевіз бараболь поза Галичину, тільки названа філїя.
Ґубернатор занятих областей Галичини і Буковини. Петербурська телєґрафічна аґенція доносить, що члена державної Ради ґенерала адютанта Трепова іменовано ґенералом ґубернатором австро-угорських областей, занятих на основі воєнного права.
Управа школи ім. кн. Льва на Личакові у Львові звертаєть ся з уклінною просьбою до українського жіноцтва у Львові о датки, передовсїм же о злишне, переношене, старе одїнє та обуву для бідної дїтвори, котра в теперішних тяжких часах находить в страшенній бідї і нуждї. Просимо складати жертви в школї ім. кн. Льва при вул. Клушинській (бічна Личаківської, за шпиталиком) ч. 5 І. поверх на право в годинах від 8—11 рано, або вул. св. Йосифа 4, II. поверх на право, кожного часу. Щедрим жертводавцям складаємо вже наперед сердечне Спасибіг. — Управа школи ім. кн. Льва на Личакові.
Пошесні недуги в Австрії. Від 8 до 14 жовтня були в Галичинї 33 случаї занедужаня на пятнистий тиф в 11 повітах (15 громадах) у місцевих осіб. В инших адмінїстраційних областях стверджено в тім самім часї 169 случаїв занедужаня на пятнистий тиф. 