◦ ◦ ◦ ◦ ◦ ◦ ◦ ◦ ◦ ◦

"Єдність" і "спільні" інтереси антанту.
ЛЬОНДОН (Ткб.) "Nation" пише: Обговорюючи в "Manschester Quardian" упадок Чорногори, каже cip Артур Евенс, що після умови, якою Італія зобовязала ся до участи в війнї, анґлїйський уряд заграничних справ згодив ся на те, щоби великі землї Австрії, замешкані Сербами, Хорватами й Словінцями прилучено в разї побіди союзників до Італїї. Безпосередним наслїдком сеї жертви з народних прав Славян було те, що плян спільної кампанїї Італїї з Сербією став неможливий і що Сербія почала холодно відносити ся до справи союзників. По друге, таке поведенє з Сербією спричинило, що в справі уступок в користь Болгарії Сербія стала ще більше вперта. До сього часу виступала проти Австро-Угорщини на Адрії француська фльота, але Італія жадала, щоби се поле війни полишено їй. Наслїдком сього було те, що в критичній хвилї для Чорногори австро угорські підводні човни заволодїли побережем і портом Котаро, які перед тим бльокувала Франція. Чорногорські війска остали ся без поживи й мунїції. 25.000 італїйського війска з артилєрією було би зовсїм достаточне для оборони Ловчена, але Італїя волїла вислати малу виправу до Вальони, щоби тільки укріпити свою претенсію до сього порту.
Тижневник "Nation" додає від себе: Вправдї не із всїм годимо ся, що тут сказано, але заява Евенса вимагає, щоби відповісти, що угода з Італїєю шкодить справі союзників на Балканї.
Перед російською Думою.
СТОКГОЛЬМ (Пр. тел.). При обговорюваню полїтичного положеня в Думі згадає Сазонов про російську полїтику на Балканї. Як довідуєть ся "День", Сазонов каже таке: Сербія стяла жертвою союзників. Незважаючи однак на теперішне положенє, Росія буде далї — як доси — змагатись, щоб вибороти вільну дорогу до моря. Буде вона старати ся панслявістичний ідеал на Балканї здїйснити.
КОПЕНГАҐА (Ткб). До "Berlingske Tidende" доносять з Петербурга: На конференції мінїстерства з президією Думи, що відбула ся під проводом мінїстра скарбу Барка, розглядано нову податкову систему в Росії. Проф. Міґулїн радив завести два нові монополї, саме визискуванє водних сил і занятє перегонових площ державною управою. Крім сього згоджено ся на те, що Дума має радити 4 рази в тижни. Наради над буджетом мають бути так приспішені, щоби були покінчені перед Великоднем. Рівночасно має бути предложений проєкт закона в справі затягненя позички 471 мілїонів рублїв на покритє недобору за рїк 1916.
Конференція австрійських і угорських мінїстрів.
ВІДЕНЬ. (Ткб.) Дневники доносять, що конференція австрійських і угорських мінїстрів та фахових референтів про справи господарської полїтики, яка вела ся далї вчора й тривала цїлий день, на разї вечером покінчилась. Її продовженє відбувати ся буде в Будапештї.
Відзначенє ґен. Пфлянцер Бальтіна.
ВІДЕНЬ. (Ткб.) Дневник розпоряджень для армії доносить: Цїсар надав війсковий хрест заслуги І кляси з воєнною декорацією в признаню побідного веденя армії ґенералови кавалєрії Карлеви бар. Пфлянцер-Бальтінови.
Болгарський президент мінїстрів і начальний вожд вернули до Софії.
СОФІЯ. (Болг. Аґ.) Президент мінїстрів і начальний вожд вернули сюди.
Цїла Адрія тереном війни.
ЦІРІХ (Пр. т.). Швайцарські дневники доносять з Риму: Цїле італїйське побереже Адрійського моря оголошено тереном війни.
Грецький король і президент мінїстрів не приняли Пасіча на авдієнцію.
СТОКГОЛЬМ (Пр. т.). З дипльоматичних кругів довідуєть ся "День": Премієр мінїстрів Пасіч старав ся близше обговорити питанє побуту сербських жовнїрів на Корфу на авдієнції у грецького короля Константина й мінїстра Скулюдіса, одначе оба вони його не приняли.
Турецькі успіхи на мори.
ЦАРГОРОД (Ткб.) Головна кватира оголошує: Два неприятельські воєнні кораблї, які бомбардовали Седдільбар і Теккебурну, поцїлені кількома стрілами наших батерій мусїли віддалити ся.
Один із наших самолетів вцїлив перевозовий корабель, що стояв в заливі Мудрос; в передній части корабля повстав огонь.
Париські конференції.
ПАРИЖ. (Ткб.) "Matin" доносить, що ґен. Порро прибуде перед кінцем лютого до Франції, щоби взяти участь у війсковій конференції, яка має підготовити воєнну раду союзників. Кадорна приїде до Франції що йно з кінцем марта разом з кількома мінїстрами.
Воєнні кредити Анґлїї.
ЛЬОНДОН (Б. Райтера). Правительство заповіло внесенє воєнного кредиту в сумі 420 мілїонїв фунтів штерлїнґів, супроти чого загальна сума воєнних кредитів піднеслась до 1730 мілїонів фунтів.
Увага Бюро Вольфа: Після наших інформацій ті 1720 мілїонів підносить ся до сього фінансового року.
Західний терен війни.
Гарна погода, яка настала вчера після богатьох мрачних днів, потягнула за собою оживлену дїяльність артилєрії в богатьох точках фронту. Так між каналом Ля Бассе й Арра, де на схід від Сушез по нашім успішнім огни забрали ми Французам приступом 800 метрів їх становищ, а також полонили 7 офіцирів і 319 жовнїрів. Також між ріками Сом і Оаз, на фронтї над рікою Ен і в кількох місцях в Шамнанїї боєва акція розвинула ся до великого завзятя. На північний захід від Тагір франкський атак ручними ґранатами скінчив ся нїчим. В кінцї розвинули ся гарматні бої на горбах по обох сторонах Мози, висше Дін. В деяких місцях ті бої значно зросли і також в ночи не притихли.
Між летунами, які підлетїли з обох сторін, счинили ся численні воздушні бої, особливо за ворожим фронтом.
Один з нїмецьких воздушних кораблїв упав нинїшної ночи жертвою ворожого огню коло Ровінї. 