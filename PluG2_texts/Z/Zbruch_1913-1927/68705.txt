◦ ◦ ◦ ◦ ◦ ◦ ◦ ◦ ◦ ◦

Українська Рада в Москві. 
"Утро Россії" й "Русское Слово" доносять, що під проводом А. Саликовського відбули ся загальні збори представників українських полїтичних і культурно-просвітних орґанїзацій Москви. На зборах обговорювано реферат члена Центральної Української Ради, представника української ґрупи соціял-демократів М. Огородника в справі утвореня в Москві Української Ради, що обєднювала б українські кольонїї центральної Росії й була в разї потреби виконавчим комітетом всеукраїнського національного зїзду та філїєю Центральної Української Ради. Реферат Огородника одобрили збори. Ухвалено утворити в Москві Українську Раду, поручивши її орґанїзацію тимчасовому комітетови, вибраному на зборах. До комітету вибрано на предсїдателя голову московского комітету українських автономістів-федералїстів А. Саликовського, заступниками предсїдателя — представника українських соціялїстів-революціонерів А. Приходка й представника Українського війскового клюбу Авдїєва, касієром представника автономістів федералїстів А. Хруцького і секретарем представника української орґанїзації Холмщини А. Павлюка.
Міст ім. Т. Шевченка на Днїпрі. 
Мінїстер зелїзниць Н. Некрасов згодив ся, щоби міст через Днїпро на лїнїї Гришино — Рівне — Хашків—Цвітково, яка будуєть ся, назвати мостом Тараса Шевченка. Міст одержить український стиль. Крім того, ухвалено дати українські назви стаціям. ("Кіев. Мысль", з 7. н. ст. червня).
Зріст ґерманофільства на Українї?
"Оesterrechische Morgenzeitung" доносить із Стокгольму: "Рѣчь" подає, що п. Винниченко буцїмто заявив, що полїтика нового правительства причинить ся до скріпленя тих кругів на Українї, які відносять ся прихильно до Нїмеччини і які бажають негайного мира між Україною і Нїмеччиною.
Утеча царя?
Як доносить будапештський дневник "Nirler" бувший цар Микола мав втечи з кількома вірними йому офіцирами до Фінляндії.
Звіт російського штабу з 17. липня.
ВІДЕНЬ. (Ткб.) На півн. схід від Калуша Нїмцї від 16. с. м. перед пол. підняли завзяті наступи, які відперто. З тактичних причин наші війска, які обсадили лївий беріг долїшної Лімницї уступили на правий беріг, оставляючи місцевости Новицю, Лдзяни і Красну. Наші війска приступили до нових наступів, щоби виперти неприятеля за Лімницю. Ставляв він незвичайно завзятий опір. Під конець дня густі його формації перейшли до противофензиви з села Берлоги і Камінь. Виперли вони зразу наші війска і обсадили Новицю. Свіжі резерви, які надійшли, виперли неприятеля з сього села.
З дня 18. с. м. Сильний гарматний огонь неприятеля в околицї села Потутори, на південь від Бережан і Галича. На південь від Новицї і від Калуша неприятельські віддїли по сильнім гарматнім підготовленю виступили до наступу і заняли один з горбів. Наші віддїли уступили поволи на лїнїї ріки Бегезницї. В годину потім неприятель знов рушив до наступу з Новицї, але величавий наступ нашої піхоти й кінницї відпер його.
Осїдком тимчасового правительства має стати Москва.
ПЕТРОГРАД. (Райт.) Надзвичайна кабінетова рада займала ся внесенєм про перенесенє осїдку тимчасового правительства до Москви.
Поголоски про увязненє тимчасового правительства.
ПЕТРОГРАД. (П. А. Т.) В телєґрамі до всїх правительственних комісарів президент Львов каже, що поголоски про увязненє членів тимчасового правительства є неправдиві.
Кабінетова кріза в Росії.
АМСТЕРДАМ. (Ткб.) Один з дневників доносить: Телєґрафічне біржеве товариство в Льондонї довідуєть ся з Петрограду, що мінїстер зелїзницї Некрасов виступив з партії кадетів, тому що партія ся зірвала з правительством. Вважають правдоподібним утворенє соціялїстичного правительства над проводом Церетелїя, хоча можливим є також правительство утворене з соціялістів і лїбералів під проводом кн. Львова. Петроградський пролєтаріят є неприхильно настроєний проти коалїційного правительства. Числять ся з можливістю численя на страйків. 