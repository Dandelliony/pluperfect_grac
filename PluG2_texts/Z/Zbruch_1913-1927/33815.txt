◦ ◦ ◦ ◦ ◦ ◦ ◦ ◦ ◦ ◦

З дїяльности Народного Комітету. (Комунїкат) На засїданю Народного Комітету дня 6. с. м. принято до відома звіт голови д-ра Костя Левицького про рішенє українського парляментарного клюбу в справі задуманої реорґанїзациї Головної Української Ради і доручено Голові довести сю справу до кінця відповідно до рішень Народного Комітету. Дальше обговорено справу видачі лєґітимаций до подорожи. Принято до відома поясненя правительства в справі розпорядку міністерства внутрішних справ з 12 падолиста 1914 ч. 15, 624 М. І, на основі якого президия української парляментарної репрезентациї видавала посьвідки до подорожи нашим людям, які мали намір вертати до краю. Після пояснень правительства сї посьвідки мають на будуче бути тільки посьвідками що-до політичної певности даної особи і хоронити її перед евентуальними полїтичними переслїдуваними, натомість кожда особа, наміряюча вертати до краю, мусить ще вистарати ся в старостві теперішного місця побуту (в більших містах у дирекциї полїциї) за окрему лєґітимацию до подорожи (Рassierschein). З огляду на воєнні операциї в кількох полуднево-східних повітах Галичини рішено на разї не видавати посьвідок, тільки принимати зголошеня з тим, що врученє посьвідок наступить доперва тодї, коли буде урядове оповіщенє, що можна вертати до даних повітів. Вкінци обговорено справу виїзду наших робітників і селян, інтернованих в бараках в Вольфберзї, Ґміндї і т. д., на сезонові роботи в західно-австрийські краї і до Нїмеччини і упрошено президию, щоби у правительства поробила заходи, щоби воно в сїй справі не ставило нашим робітникам і селянам нїяких перепон.
Засїданя "Сїльського Господаря" відбувають ся правильно що понедїлка о год. 5. вечером при Zeltgasse 3. — тому осібних запрошень на засїданя членам Головної Ради і делєґатам не висилає ся. В засїданях, о скілько не є признані тайними, можуть брати участь з дорадним голосом члени "Сїльського Господаря", голови філїй та кружків.
П. Білїнський домагаєть ся конфіскат. Комунїкат з засїданя кола польського з дня 5. марта подає, що презес здав між иншим справу з інтервенциї у правительства "в справі конфіскати всяких брошур і дневників з причини інсинуаций і напастий на польський народ".
Померли. Дня 24. лютого с. р. помер в 41 роцї житя в Хоценї (Chotzen) на Чехії бл. п. Михайло Домбровський, офіциял ц. к. уряду податкового в Сколїм, полишивши жену та донечку. 