На Балканї.

Сербські звірства.
ЕЛЬБАСАН. (Пр. тел.). Альбанські збігці, які сюди прибули в значнім числї, оповідають про страшні звірства, яких допускають ся Серби на Альбанцях. Між Діброю і Прізрендом ще в останних днях вели ся завзяті бої. Між Діброю і Струґою повстанці ще тепер ставлять опір. Серби спалили богато сіл. В Дібрі і Схоплю в ночи виконано присуди війскового суду і вішано Альбанців. З Дібри втікло до Ельбасану 300 родин. Серед збігців панує страшна нужда. Оповідають також, що Серби в Дібрі 3. жовтня розстріляли 17 альбанських нотаблїв.
СОФІЯ. (Ткб.). Преса вказує на се, що запорядженя, які Серби поробили на здобутих териториях, є дуже драконські і стремлять до того, щоби зовсїм винищити Альбанців і Болгар в Македонії.
ВАЛЬОНА. (Ткб.). Альбанські нотаблї оголосили в Дібрі відозву до великих держав, в якій вказують на переслідуванє Альбанців зі сторони Сербії та відкликують ся до совісти Европи.
Проти сербської позички.
ПАРИЖ. (Ткб.). Не лиш радикальні, але й инші дневники, між ними Matin і Journal виступають проти емісиї першої части сербської позички в сумі 125 міліонів франків, і то так довго, поки всї балканські справи не будуть управильнені, а з економічних, поки Сербія не виключить договору з Австро-Угорщиною в зелїзничих справах.
Нові вибори в Болгариї.
СОФІЯ. (Ткб.). Урядовий дневник містить указ про розвязанє собраня, а нові вибори розписує на 6. грудня. Стан облоги від нині знесено. З уваги що собранє не радить, мінїстерська рада затвердила буджет на останний квартал.  