◦ ◦ ◦ ◦ ◦ ◦ ◦ ◦ ◦ ◦

Перша битва мексиканців з американами.
ЕЛЬ ПАСО (Ткб.) Потверджують відомість про кріваву битву коло Сarrizal. Американи втратили близько 20 убитих і 17 бранцїв, Мексиканцї близько 20 людий, в тім ґенерала Гомеза.
ВАШІНҐТОН (Ткб.) З приводу битви коло Carrizal слїдне тут велике затрівоженє. Здаєть ся, що коли атак Мексиканцїв був вислїдом ультімату Карранзи, Вільсон буде його уважати воєнним кроком.
Греція приймає домаганя коалїції.
ПАРИЖ (Ткб.) Заіміс зложив візиту у француськім посольстві, де посли коалїції відбували конференцію. Іменем грецького правительства зложив він заяву, що Греція приймає всі домаганя коалїції.
Письмо цісаря Вільгельма до короля Альфонса.
КАРТАҐЕНА (Ткб.) Нїмецьке підводне судно U. 35. причалило тут вчера вечером, щоби перевести направу. Секретар нїмецької амбасади зложив візиту на помостї судна. Капітан віз власноручне письмо цїсаря до короля Альфонса, в якім цїсар дякує за добре поведенє з Нїмцями з Камеруну. Підводне судно відїхало о 3. рано. Торпедові судна по за округом пристани слїдили рухи підводного судна.
Воєнні комунїкати австро-угорського ґенерального штабу з 23 червня.
Війна з Росією. В долинї Черемоша знаходять ся Росіяни в походї на Кути. Зрештою на Буковинї і в Східній Галичинї не наступила зміна положеня.
На наші становища на південний схід і на північ від Радивилова виконав учера неприятель численні завзяті атаки. Всюди його відперто.
Війска, що борють ся під приказами ґен. Лїнзінґена, відперли дальше Росіян на північний схід від Горохова і на схід від Локачів. Коло Локачів узяли наші війска 400 полонених і 4 машинові карабіни. Над Стоходом і в відтинку Стиру розбило ся кілька неприятельських протинаступів.
Війна з Італїєю. В північнім відтинку височини Добердо був учера артилєрійський огонь часами дуже сильний. Кількаразові атаки неприятельської піхоти на наші становища на південний схід від гори Мрзлі Врх відперто. В відтинку Плєкен почали ся нинї рано оживлені артилєрійські бої. На фронтї Дольомітів розбив ся новий наступ Італїйцїв на Дрода дель Анкона. Подібна доля зустріла окремі випади неприятеля з области Прімоляно. В области Ортлєра обсадили наші війска кілька шпилїв на граници.
Війна на Балканї. Над долїшною Воюзою перепалки. Положенє незмінене.
Подїї на мори. Д. 22. с. м. вечером ґрупа гідроплянів обкинула з успіхом бомбами неприятельські становища коло Монфальконе. Д. 23. с. м. ескадра гідроплянів заатакувала Венецію. Осягнено численні поцїленя важких бомб на форт Нікольо, на ґазівню, а особливо на арсенал. Викликано сильні пожари. Гідропляни острілювано завзято, одначе без успіху. Вернули вони без шкоди.
Воєнні комунїкати нїмецького ґенерального штабу з 23. червня.
Західний терен війни. На схід від Іперн ударемнено неприятельський атак. Підчас підпринять нїмецьких патруль, а саме коло Lihons, Ляссінї і коло хутора Мезон де Шампань (на північний захід від Массіж) взято кілька тузинів полонених і здобуто кілька машинових карабінів. Відперто три француські атаки на рови, які взяли ми на захід від форту Во. В тім місци полонили ми 21. с. м. 24 офіцирів і над 400 жовнїрів.
Вчера заатакували неприятельські летуни Карльсруге, Мільгайм в Баденї і Трір, що потягнуло за собою ряд жертв з кругів цивільного населеня. Заслугуючої на увагу війскової шкоди не можна було зробити і не зроблено. Атакуючі втратили 4 самолети. Вертаючи, мусїв один самолет осїсти коло Нідерлявтербаху, другий до Лямбаху. Серед полонених, які були на самолетах, є два Анґлїйцї. З осталими двома самолетами упорали ся ми в воздушній боротьбі. В сїй боротьбі поручник Гендорф скинув шестий з черги неприятельський самолет.
Крім того зістрілено вчера неприятельських летунів в околици Іперн, на схід від Гуллюх (тут поручник Мульцер зістрілив пятий з черги самолет), коло Мерхгайм (на схід від Ґебвайлєр), на південний захід від Зенгайм. Таким чином наші неприятелі втратили разом 9 самолетів.
Наші летничі ескадри заатакували неприятельські війскові урядженя в Сен Поль і таборові забудованя на захід і південь від Верден.
Східний терен війни. Ґрупа війск Гінденбурґа. Підчас короткого випаду коло Березини (на схід від Богданова) дістало ся в наші руки 45 полонених, два машинові карабіни і дві револьверові гармати.
Ґрупа війск кн. Лєопольда Баварського: На північний схід від Озарич відперто кріваво слабший неприятельський відділ, який посував ся до становищ над Каналом. 