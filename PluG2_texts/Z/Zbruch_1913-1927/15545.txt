Заграничний огляд.

Францусько-нїмецькі переговори.
На недавній радї француських мінїстрів під проводом президента републики Пуанкаре принято постанову, в якій уповажнено мінїстра судівництва перевести доходженє ізза фалшивих поголосок на париській біржі про непорозуміня між Франциєю і Німеччиною в справі кольонїяльних відносин. Ся постанова сьвідчить, як немилі такі поголоски для франкського правительства.
Matin з приводу сеї постанови ради француських мінїстрів запевняє, що дійсно не лише нема між Нїмеччиною і Франциєю непорозумінь в кольоніяльних справах, але навпаки оба правительства дійшли до приязного управильненя сеї дуже субтельної справи і дальше відбувають ся між ними переговори в кольонїяльних справах, а з ходу переговорів обі сторони вдоволені. Сї переговори відносять ся безперечно до баґдадської зелїзниці і, як запевняє париський кореспондент Berliner Tageblatt-у, можуть ще обняти загальнїйші справи. Полїтичні відносини між Берлїном і Парижем буцімто від довших лїт не були такі добрі як тепер.
Нові зоруженя Росиї.
Як ми вже доносили, росийське правительство приготовляє побільшенє армії. Се станеть ся сим способом, що річній континґент рекрута буде підвисшений о 25.000 люда та що час війскової служби буде продовжений о 3 місяці. Ся перша обставина дасть змогу Росії поставити 2 нові корпуси, значить, що Росия мати-ме всїх корпусів 40; з тих двох нових корпусів один буде стаціонований в київськім воєннім окрузі й одеськім. А тримісячне продовженє служби дасть Росиї більший стан війска підчас весни; се підвисшанє винесе 450.000 люда.
Отже, як видно з наміреного уміщеня нових корпусів, зоруженє Росиї звертаєть ся проти Австро-Угорщини. Росия не гадає зовсїм звертати ся по балканській заверусї на шлях мирової політики у відношеню до своєї західної сусідки, але приготовляєть ся до оружної розправа з нею.
Ситуация в Альбанїї.
З Триєсту доносять: Piccolo подав розмову свого кореспондента у Вальонї з президентом провізоричного правительства Альбанїї Ісмаїлом Кемалем беєм, котрий між иншим заявив ось що: Альбанія в теперішну пору переживає дійсно небезпечну крізу, яку викликав конфлїкт, котрий повстав між кількома беями і народом. Сї беї ворожо ставлять ся до правительства, а нарід домагаєть ся, щоби по оголошеню независимости Альбанїї відібрано беям ріжні привілеї, тим паче, що титул "бей" не є нічим більше як тільки нагородою за прислуги, які нагороджені віддавали Абдулеви Гамідови за часїв його деспотичного правліня, а сї прислуги не все відповідали інтересам альбанської справи.
Провізоричне правительство стараєть ся удержати порядок, щоби в спокою посьвятити ся праці для добра краю. Щоби осягнути сю ціль, правительство мусить удержувати добрі зносини з народом, який творить основу держави. 