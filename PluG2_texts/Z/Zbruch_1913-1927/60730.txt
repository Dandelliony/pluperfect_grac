◦ ◦ ◦ ◦ ◦ ◦ ◦ ◦ ◦ ◦

Загальна амнестія. "Wiener Zeitung" оповіщає відручне письмо цїсарське з 23. грудня 1916 р. про загальну амнестію, яка буде сейчас виконана. Користувати ся амнестією можуть тільки ті особи, які передтим не були карані арештом та яким кара, що її маєть ся дарувати, не була вимірена за лихву і підбиванє цїн в часї війни. Загальна амнестія відносить ся до всїх, що перед 1. сїчня 1917. були засуджені на арешт або вязницю не більше 3 тижнїв або на гривну не висшу від 200 К.; їм дарована буде цїла кара, або решта кари. Дальше буде дана амнестія тим виновникам, які в хвилї каригідного вчинку не скінчили ще 16 року житя, коли каригідне дїло було спричинене лихим винованєм, або недостачею догляду. Також буде дарована кара жінкам жовнїрів і вдовам по них в случаях засудженя на кару 3—6 тижнїв або гривну 200 до 400 К. Дальші постанови амнестії доторкають правних наслїдків присуду. Всїм що перед 1. сїчня 1917. були засуджені на кару арешту чи вязницї або на гривну будуть даровані наслїдки, які потягають за собою нездібність займати деякі становища, набувати права, утрату активного і пасивного права вибору. Відповідно до постанови цїсаря після загальної амнестії наступить також амнестія індивідуальна, котра буде відносити ся до тих, що наслїдком війни понесли втрати в родинї або майнї.
В школї ім. Б. Грінченка на передмістю Городецькім ч. 95. у Львові, воєнна кухня, заведена стараням п. команданта міста Рімля, для бідних дїтий сеї школи, показалась великим добродїйством не лиш для сих голодних дїтий а й для їх родичів і цїлих бідних родин. Завдяки гуманности п. ґенерала Рімля заснована ним інституція ратує дїтий бідних родин від крайної нужди. За сю невсипучу старанність і правдиво батьківську опіку належить ся п. ґенералови Рімлеви від всего населеня міста Львова найвисша пошана і найсердечнїйша подяка. М. Сіяк, управ. школи.
З театру. Д. 31 мин. м. виведено цілком удачно "Жарт на 3 дїї" А. Володського "Панна Штукарка". А випала вистава тому поправно, що в нашім театрі доволї сил до побутових і комічних роль. Навіть п. Єльський має в своїм репертуарі таку ролю, як Шеляга, городського панка власне в "Паннї Штукарцї" і весь час той мав ся знаменито. Рівнож про пп. Павленка (Лобода) і Галайка (Олексій) треба висказати ся з признанєм. Натомість п. Пилипенко з курсистки Валентини зробила якусь субретку. — Сам зміст комедії, їдка сатира на паперових патріотів, запевняє їй місце в репертуарі. — Е. У.
Вістка з Ташкенту. Прийшла картка від К. Трояна з 6/10 с. р., який пробуває в Ташкентї, де пише поміж іншим: "Живеть ся менї досить добре, є тут нас досить, а самих Українцїв понад 40. Є тут рівнож Олена Степанівна з У. С. С., живе осібно, а вечерами на проходї в подвірю стрічаєть ся з нами. Так живе з далека кождий з нас. Маємо хор, инші нації хвалять наші піснї". 