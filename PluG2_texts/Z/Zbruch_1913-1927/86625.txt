◦ ◦ ◦ ◦ ◦ ◦ ◦ ◦ ◦ ◦

Україна на мировій конференції.   Як доносить Укр. Телєґр. Аґенція, правительство України звернулось до Вільзона з проханнєм признати Україні два місця на мировій конференції. Кружить півофіціяльна вістка, яка потверджуєть ся з урядових кол, що домагання України зістало узгляднене.   Ультімат Румунії.   БЕРНО. Правительство України вислало Румунському правительству ультімат з жаданнєм негайного опорожнення Буковини, в противнім случаю українські війська, які є на граници Буковини, будуть змушені вступити на теріторію Буковини.   Торговельний договір з Грузією.   У Київ приїхала з Грузії спеціяльна торговельна місія, щоби навязати з Україною торговельні зносини. На нараді Директорії з місією дійшло до договору, силою якого Україна вступає в торговельні зносини з Грузією.   Наділеннє козаків землею.   Кілька днів цему Директорія затвердила закон, що всім, які зараз служать при війську У. Н. Республіки дасть ся негайно 1—2 десятини поля крім цего, яке йому при поділі буде належати ся. Для запровадження господарки на цих землях державна каса виплатить кожному козакові допомогу грішми 2.000 — 4.000 корон в формі позички.   Білоруський міністер на Україні.   26. січня відбула ся в Київі Білоруська Конференція всіх Білорусів на теріторії України. На конференції були заступлені всі білоруські партії, ґрупи і орґанізації України. Крім цего приїхали на сю конференцію також і представники білоруської Республіки. Конференція ся мала для цілого білоруського народу дуже велике значіннє. Крім розбирання культурних, просвітних та економічних сторін Білоруського народу на Україні, обговорювано також політичне становиско Білорусинів, звязане із сучасним моментом. Рішено заложити на Україні Центральну Білоруську орґанізацію і домагатись від Українського правительства утворення осібного білоруського міністерства національних справ.   Переміна Гетьманців — Українцями.   Українізація на цілій теріторії України йде швидким темпом вперід. Скрізь по урядах поусувано вже старих гетьманських урядників і заступлено їх свідомими Українцями. Недавно виїхала з Київа осібна місія на правобічню Україну, щоби перевести ревізію також у всіх санітарних закладах і обсадити також і ці так важні для України заклади свідомими одиницями, певними під національним взглядом.   Увязненнє приклонників Лібкнехта.   Зараз по так траґічній смерти провідника німецьких коммуністів славного ученого Лібкнехта, німецькі власти арештували цілу його родину, яка й досі сидить в тюрмі. Двох його приклонників Брауна та Лєві арештовано а відтак розстріляно за спробу втечі. За всіми иншими сторонниками Лібкнехта пошукує поліція.   Офіціяльне повідомленнє россійського штабу.   МОСКВА. Всхідній фронт: Війська червоної Ґвардії заняли місто Ілєцькі (?) над рікою Ураль. Наші війська ідуть побідоносно вздовж правого берега Уралю. Білоруські червоні війська заняли по тяжких битвах місто Пинськ. Ворог утікає в паніці. Много бранців і матеріялу забрано. В напрямі Сарни заняли білоруські червоні війська місто Висоцьк 55 верств на північ від Сарни. Литовські червоні війська поступають в напрямі Ґродна, естонські оперують вздовж ріки Нарви.   Славянська спілка.   В урядових Анґлійських та американських кругах прийшло до порозуміння в справі утворення славянської спілки, в склад якої війшлиби Балканські держави, Чехія, Хорватія, Польща і Україна, яка від Коаліції дістанне признаннє.   Протиреволюційний заговір в Баварії.   В Монахії, столиці Баварії відкрито протиреволюційний заговір, якого метою було приверненнє старого режіму. Головних справців цего заговору, Лємана та Гаґа арештовано і віддано під воєнний суд. В місті впроваджено порядок. Є піддозріннє що міністр внутрішних справ Авер, був замішаний в цей заговір.   Український голос 