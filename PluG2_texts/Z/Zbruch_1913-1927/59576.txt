Війна і часопись.

Слово до Читачів і Прихильників "Дїла".
Дорожнеча всїх матеріялів росте безмірно також в области часописного підприємства; цїни найважнїйших предметів друкарняного, паперового і висилкового запотребованя зросли від початку війни многократно — пять до десять разів, спричиняючи видавництву дневника десятки тисяч корон видатків більше. Якщо сей переворот у цїнах і видатках не має довести до небезпеки потрясеня всїх економічних підстав ґазетного видавництва, то не лишаєть ся видавництву инша дорога до виходу, як тільки звернутись до широкого загалу своїх Читачів і Прихильників з відкликом до помочи для приверненя фінансової рівноваги підприємства. В данім разї можливе се єдино тільки шляхом повороту до первісної ціни передплати і поодиноких чисел "Дїла".
Свого часу, коли позволяли на се цїни матеріялів і число передплатників, видавництво "Дїла" рішилось було на знижку висоти передплати і кошту окремих чисел.
Нинї видавництво мусить сю знижку взяти назад і вернути до попередних умов передплати і купна. Нема сумнїву, що Читачі і Передплатники "Дїла" в сих тяжких часах загального економічного перевороту не відмовлять помочи свойому дневникови, який щиро і вірно, по найлїпшій силї і волї, серед найтруднїйших відносин стараєть ся виконувати свою громадяську службу для української землї і українського народу.
Серед того небувалого потрясеня, в яке воєнні і полїтичні подїї поставили українську суспільність, — задача українського дневника є поважна і висока. Треба зберігати те, що нам осталось; треба боронити національні добра перед втратами матеріяльними і моральними; треба гоїти внутрішні рани; треба з найвисшим почутєм обовязку важити кожде слово і кожду думку, заки вийдуть із сторінок дневника в світ свій і чужий. Українська суспільність сї зусиля "Дїла" зрозуміє, оцїнить і піде їм на зустріч, даючи кріпку фінансову підпору свойому орґанови національної полїтики.
Мілїонові часописи підприємства Австрії піднесли вже від місяцїв висоту передплати; видавництво "Дїла" рішилось що-йно від нового року вернути до своєї давної передплати, з часу перед економічною крізою.
Від сїчня 1917 року передплата "Дїла" з почтовою пересилкою буде виносити: місячно 2 кор. 70 с., чвертьрічно 8 кор., піврічно 16 кор., річно 32 кор. Цїна окремих чисел в дрібній розпродажи у Львові 10 с., на провінції по трафіках і бюрах 12 с. 