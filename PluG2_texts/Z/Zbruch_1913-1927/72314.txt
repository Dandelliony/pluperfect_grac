◦ ◦ ◦ ◦ ◦ ◦ ◦ ◦ ◦ ◦

Ґенеральний Секретаріят України
веде все своє дїловодство — розумієть ся — українською мовою. За те акти Секретаріяту, звернені до всего населеня України, оголошують ся чотирма мовами: українською, російською, польською і жидівською.
УПР. і правительство.
ЛЬВІВ, 25. жовтня 1917. Нинї одержали ми з пресового бюра УПР. автентичний текст заяви, якою УПР. мотивує свою абстиненцію при голосованю над буджетовою провізорією. З поданім нами вчера текстї заяви говорить ся, що правительстро думає вести переговори в вичислених там справах; тимчасом автентичний текст каже, що правительство святочно обіцяло полагодити вичислені справи. Для точности подаємо цїлий автентичний текст заяви, який в дословнім перекладі звучить:
"З огляду на те, що правительство на внесенє УПР. обіцяло окремі кредити на відбудову Східної Галичини, енерґічну акцію відбудови в сїй найбільше знищеній части краю, усуненє надужить при реквізиціях, відшкодованє з державних засобів для родин невинних жертв воєнного стану і воєнних подїй, як також взагалї добре поведенє з населенєм Східної Галичини, далї з огляду на те, що наслїдком парляментарних перешкод в полагодженю буджетової провізорії могла-би повітати кріза в самім парляментї, а український нарід у своїй незвичайно важкім положеню анї не може анї не сміє тепер зректи ся парляментарної трибуни, — УПР. рішила сим разом здержати ся від участи в голосованю над предложеною буджетовою провізорією.
"Ся ухвала не нарушує становища, якому дали вислїв бесїдники УПР, в останній парляментарній дебатї, звагаючи до відомих цїлий української національної полїтики, і якого незмінно держить ся український нарід і його парляментарне представництво."
Націоналїзація війск в Росії.
Київська "Нова Рада" доносить 13. н. ст. жовтня з Петрограду:
В звязку з закінченєм лїтної кампанїї рішучо змінило ся відношенє воєнного мінїстерства і воєнного мінїстра до справи національно-територіяльного комплєтованя війска і реорґанїзації його відповідно сьому принципу.
В воєнному мінїстерстві змінилось також і відношенє до українського ґенерального війскового комітету, виготовленє статуту якого закінчено. Статут сими днями буде переданий на затвердженє воєнного мінїстра і верховного командуючого арміями. Є думка заснувати особливий інститут національних комісарів по війскових справах, компетенція яких в відношеню до національних війск буде поширювати ся на всю Росію. В першу чергу будуть засновані посади комісарів українського, грузинського і польського.
Ходять чутки, що на посаду українського комісаря воєнне мінїстерство висуває Д. Дорошенка.
Нїмеччина і мир коштом Росії.
ПЕТРОГРАД (Ткб.) До дневникарів, які інтерпелювали мінїстра заграничних справ щодо кількаразових змагань Нїмеччини навязати переговори з коалїцією в цїли заключеня мира коштом Росії, сказав Терещенко, що на найблизшім засїданю тимчасового парляменту представить подрібно всї справи заграничної полїтики. Додав, що Нїмеччина дїйсно поробила кроки в цїли сїяня незгоди між союзниками. Бесїдник вказав на тяжке положенє Нїмеччини, яка боїть ся зимової кампанїї.
Увага Бюра Вольфа: Довідуємо ся з міродатного жерела, що твердженє Терещенка про окремий мир, до якого має стреміти Нїмеччина коштом Росії, є цїлковито неправдива.
В риськім заливі.
ПЕТРОГРАД. (ПТА.) Після телєґрами з Гельзінґфорс Нїмцї докладали всяких зусиль, щоби замкнути російські кораблї в риськім заливі, одначе стратеґії адмірала Радвозова повело ся ввести неприятеля в блуд так, що всї воєнні кораблї д. 19. с. м. завернули на фінляндські води і получили ся з головною силою балтійської фльоти.
Керенський про внутрішне положенє Росії.
ПЕТРОГРАД. (ПТА.) На засїданю тимчасового парляменту представив Керенський програму правительства в справі орґанїзації армії, о скілько її вже переведено. Ся програма полягала на тім, щоби боронити свободу російської держави і вдержати здобутки революції та нову систему правлїня. Ствердив, що армія з малими виїмками не прикладала рук до приверненя давної системи правлїня. Завданєм правительства було зменшити противенства між офіцирами і жовнїрами.
Керенський протестував проти слїв ґен. Алєксєєва, що російська армія не є спосібна до сповненя свого обовязку. Колиб несвідомі фанатики при помочи громади свідомих зрадників не були знищили овочів величезної роботи демократії, то ми були би виповнили приреченє, яке дали демократії, що сьогорічне Різдво дасть Росії і її приятелям почесний мир. Тепер в цїлій армії команданти злучили ся з мудрими людьми проти анархії і непорядків. На всїх фронтах і у всїх арміях нема нї одного вожда, який відносив би ся ворожо до системи Керенського. Тільки справна орґанїзація і зрївнанє трьох інстанцій: команди, війскових комісарів і полкових видїлових можуть утворити армію, якої боєва сила позволить представникам російського народу сказати на установчих зборах, що неприятельська офензива буде повздержана.
В кінцї апелював Керенський до членів тимчасового парляменту, щоби ужили цїлого свого впливу; щоби пригнати ворога, а російській революційній армії уможливити успішну працю над своєю орґанїзацією.
Анґлїя ще мріє про розторощенє Прусії.
ЛЬОНДОН (Райтер) Carson виголосив промову, в якій сказав: Війна ввійшла в стадію, на яку не можна дивити ся без поважної жури. Наші війска мають перевагу над війсками неприятеля. Ми в краю мусимо також витривати. Мимо всяких мирових промов в нїмецькім парляментї і мирових нот Нїмеччини доси не одержали ми нїякої мирової пропозиції.
Не заключимо нїколи мира за плечима наших союзників. Не зрадимо Росії. Не заключимо мира, який містив би у собі зерно нової війни. Канцлєр сказав, що нема міжнародного права. Се треба собі затямити при заключеню мира. Не можна говорити про дїйсний мир, як довго Нїмеччина має в своїх руках здобуту область, поки Прусія не буде розторощена.
Побіда Нїмеччини булаби пораженєм всїх демократій. Тільки побіда може дати нам мир, тільки витривалість народу може нам дати побіду.
Нїмецький плян наступу на Петроград.
АМСТЕРДАМ. (Ткб.) До "Allgemeen Handelsblad" доносять з Петрограду: Адмірал Немітіс дивить ся дуже песимістично на війскове положенє й не сумнїваєть ся, що занятє Риґи й острова Езель є тільки частю старанно виробленого пляну наступу на Петроград. Положенє Петрограду є дуже поважне. Що правда, Нїмцї не вспіють виконати цїлого свого пляну перед весною, але є майже певне, що підчас зими здобудуть Ревль. 