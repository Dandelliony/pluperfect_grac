◦ ◦ ◦ ◦ ◦ ◦ ◦ ◦ ◦ ◦

За скликанє парляменту.
ВІДЕНЬ (Ткб). Управа христіянсько-суспільного Союза відбула після донесеня кореспонденції "Austria" кількогодинне засїданє, на якім д-р Ґессман зложив звіт про полїтичне положенє. Ухвалено одноголосно домагати ся від правительства, щоби як найскорше скликано парлямент.
Бльокада Греції.
АМСТЕРДАМ (Ткб). Атенський кореспондент "Тimes-а" доносить, що Анґлїя, Франція і Росія в нотї, висланій до Греції, заявили, що бльокада тільки тодї буде знесена, коли сповнені будуть домаганя ультимату, себ-то, коли війска і воєнний матеріял будуть перевезені на Пельопонез, так, щоби не було нїякої небезпеки. Війскові дорадники є того погляду, що досї того домаганя не сповнено.
Поправа американсько-нїмецьких відносин.
КЕЛЬН (Ткб.) "Kölnische Zeitung" одержала від свого кореспондента в Америцї іскрову депешу з Ню-Йорку під датою 15. с. м. з донесенєм, що нїмецько-американські відносини, як здаєть ся, розвивають ся кориснїйше, нїж того сподївано ся.
Воєнні комунїкати австро-угорського ґенерального штабу з дня 21. лютого.
Війна на сходї. Не стало ся нїчого особливого.
Війна з Італїєю. Артил. боротьба на фронтї Побережа по полудни знов була доволї значна. В ночи ворожий корабель воздушний безуспішно кинув бомби на наші становища в Красї і на кілька місцевостий.
У відтинку Юдикарій огнем скорострілів ми зістрілили ворожий лїтак на схід від Монте Кадрія. Пільот згинув, обсерватор важко ранений.
Війна на Балканї. Не стало ся нїчого особливого.
Воєнні комунїкати нїмецького ґенерального штабу з дня 21. лютого.
Західний терен війни. Непогода й дощі держали боєву дїяльність в мірних границях. На півд. схід від Іперн і по обох сторонах каналу Ля Бассе звідні напади Анґлїйцїв, а під Флїрі частинні наступи Французів не вдали ся. Підчас здобутя пункту опору на південь в Лєтранльоа дня 19. с. м. піймано 2 офіцирів і 26 жовнїрів анґлїйських і здобуто 5 скорострілів.
Східний терен війни. В декотрих відтинках фронту, особливо в Карпатах Лїсних і по обох сторонах долини Ойтош дїяльність артилєрії і сутички на теренї перед становищами.
Фронт Македонський: По значнім огни між Вардарем і Дойраном відбули ся напади анґлїйських віддїлів. Відперто їх. 