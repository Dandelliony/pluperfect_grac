Прошеня НТШ.

Недоцінювані памятки нашої старої культури. По українських селянських домах, звичайно таких, що з їх родин виходили дяки, не рідко й инших а також по наших сьвященичих родинах стрічають ся памятки старого нашого культурного житя, які в нас звичайно не доцінюєть ся. Мова тут про старі сьвітські і духовні співаники, яких останки уратувати велить нам бажанє як найдокладнїйшого пізнаня нашої рідної культурної минувшини. В сих старих так часто легковажених шпарґалах можуть знайти ся і річи лїтературної стійности, деколи й значної. Тому Наукове Товариство імени Шевченка у Львові (вул. Чарнецького, ч. 26) звертаєть ся з прошенєм до цілої нашої інтелїґенциї (сїльської і міської) уможливити наукове використанє таких співаників, віддаючи їх до біблїотеки Товариства (навіть за винагородою) або бодай випозичаючи їх Товариству на короткий час. Всї наші часописи в Галичинї, Буковинї, Угорщинї і росийській Україні просить ся о передрукованє сього прошеня Товариства.
Наукове Товариство імени Шевченка звертаєть ся з прошенєм до всїх властителїв листів або инших материялів до житєписи й дїяльности Якова Головацького, щоби визичили їх на короткий час Товариству для наукового використаня. Потрібні між иншими листи Якова Головацького до: Івана Бірецького, Кирила й Н. Блонських, Григорія Боднара, Івана Борисикевича, Дениса й Тита Бурачинських, Івана Вагилевича, Миколи Верещинського, Юлїяна Вислобоцького, Головацьких, Т. Гуминського, Івана Гуркевича, Дасевича, І. Досковського, Йосафата й М. Кобринських, Івана й Йосифа Кропивницьких, Йосифів Левицьких з Заболотова та з Перемишля, Михала Малиновського, Порфира Мандичевського, Антона Любич Могильницького, Йос. Вас. Сокульського, Стефана Турчинського, Миколи Устіяновича, Григорія Шашкевича, Осипа Шухевича й инших. Усякі материяли треба слати на адресу: Канцелярия Наукового Товариства імени Шевченка у Львові, ул. Чарнецького ч. 26. Инші часописи просить ся о повторенє сього прошеня. 