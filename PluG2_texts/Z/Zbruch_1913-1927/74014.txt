Українська република — єдина зорґанїзована власть на руїнах царизму.

Антант пертрактує з українським правительством.
Українські війска слухають тільки українського мінїстра війни.
Львів, 5. грудня 1917.
З-над кордону доносять нам:
Всї відомости, які подало "Дїло" про обнятє власти на Українї Ґенеральним Секретаріятом, вірні. Власть Ґенерального Секретаріяту міцнїє і поширюєть ся.
Держави антанту переговорюють з Ґенеральним Секретаріятом в цїли признаня українського правительства, яке тепер єдине в Росії репрезентує зорґанїзовану силу.
Ґенеральний Секретар для війскових справ С. Петлюра висилає прикази до війскових частий на фронтї просто з Київа і вони обовязують рівномірно з приказами російської начальної команди.
Замкнені залізним перстенем економічної війни з заходу, Австро-Угорщина й Німеччина будуть потребувати приятелів на сходї як сonditio sine qua non для свого розвитку. Коли ж вони хотять їх мати, то мусять так полагодити справу Українців Австро-Угорщини, щоби з сього приводу не було в них ніякого спору з Україною. При збереженю передвоєнного стану в Австро-Угорщині означало би се як minimum утворенє з'єдиненої автономної української области в Габсбурській монархії.
Подана висше відомість тільки потверджує й доповняє подані нами доси відомости про той процес твореня української державности, який поки що досягнув стадії з'єдиненя цїлої закордонної України в українську републику.
Кажемо: поки-то, — бо-ж процес твореня української державности сим очевидно ще не завершив ся. Завершить ся він аж тодї, коли з одної сторони закінчить ся процес з'єдинюваня українських земель українською републикою, а з другої опреться на санкції міжнародного права відношенє української републики як до решти Росії, так і до инших держав.
Як виходить з акту проголошеня української републики, хоче вона оставати з Росією в союзї, опертій на рівнорідности двох рівноправних державних тїл. Говорячи термінольоґією державного права, мав би се бути союз держав (Staatenbund). Чи в той союз будуть входити також инші держави, утворені з частий дотеперішної Росії, се покажеть ся пізнїйше. В кождім разї певне, що коли на руїнах царизму утворить ся такий союз, то найміродатнїйшими членами його будуть Великоросія і Україна.
Що Україна перетворюєть ся в рівнорядний з Великоросією державний орґанїзм, на се вказує не тільки акт проголошеня української републики, але також обставина, як віднесли ся до сього акту найбільш заінтересовані посторонні чинники, які мають голос на міжнародній аренї.
Група Лєнїна, ще заки дійшла до власти, признавала Українї повне право рішати самій про себе — аж до повного відірваня від Росії. Коли-ж тепер Україна, проголошуючи ся окремою републикою, рівночасно заявила волю оставати в союзї з Росією, то правительство Лєнїна могло повитати се тільки як особливий акт дружби републиканської України для републиканської Росії. І з вістки, яку подаємо на иншім місци, виходить, що правительство Лєніна власне так оцїнило те становище України і признало Українї рівнорядність з Росією, — рівнорядність, яка знайде свій вислів також на мировій конференції, де Україна буде мати власну делєґацію.
А подана висше вістка з фронту доносить, що факт утвореня української державности признають також західні держави антанту, які переговорюють у сїй справі з українським правительством.
Таким чином при повоєнній відбудові і перебудові міжнародних відносин виступить Україна як окрема державна одиниця. Які з сього консеквенції для осередних держав?
Полїтична опінїя обох осередних держав, особливо Нїмеччини, вже тепер ясно бачить, що той настрій, який панує на заходї супроти осередних держав тепер, по війнї не змінить ся. Як тепер, так і по війнї, Нїмеччина й її союзник Австро-Угорщина будуть для західних держав неприятелями, боротьба проти яких буде вести ся тільки иншими способами. Коли де можуть числити осередні держави на не вороже відношенє, то тільки на сходї, зі сторони тої державної будови, яка повстане на руїнах царизму. Се також вже тепер зазначує полїтична опінїя осередних держав.
Тою державною будовою на руїнах царизму буде союз держав, а в тім союзї найміродатнїйшим побіч Великоросїї членом буде Україна. З Великоросією осередні держави територіяльно не сходять ся, отже з нею не будуть мати в сїй области нїяких спорів. За те Австро-Угорщина не тільки граничить з Україною, але що більше, обнимає своїми границями значну часть української землї.
Державним керманичам осередних держав повинно бути ясно, що осередні держави тільки тодї можуть числити на приязне відношенє України і тим самим цїлого союза держав, в який входити-ме українська република, коли між Україною й Австро-Угорщиною не буде нїякого спору.
Замкнені залїзним перстенем економічної війни з заходу, Австро-Угорщина й Нїмеччина будуть потребувати приятелїв на сходї як сonditio sine qua non для свого розвитку. Коли ж вони хотять їх мати, то мусять так полагодити справу Українцїв Австро-Угорщини, щоби з сього приводу не було в них нїякого спору з Україною. При збереженю передвоєнного стану в Австро-Угорщинї означало би се як minimum утворенє з'єдиненої автономної української области в Габсбурській монархії. 