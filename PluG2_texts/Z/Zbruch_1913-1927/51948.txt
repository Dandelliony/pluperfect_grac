◦ ◦ ◦ ◦ ◦ ◦ ◦ ◦ ◦ ◦

Намісник бар. Діллєр у Львові. Вчера о год. 3 по полудни приїхав до Львова намісник бар. Діллєр, якому товаришать: рітмайстер ґр. Шафготш, надпор. бар. Турковіц та цивільний адютант намісника комісар Соблєвський. Декілька годин пізнїйше явили ся у намісниківський палатї командант міста ґенерал-майор Рімль, ґраф Лямезан і директор полїції радник прав. Райнлєндер. Намісник перед приїздом до Львова оглянув кілька повітів західної Галичини, був теж в Дрогобичи, Самборі і Стрию. Додержуючи своєї обітницї, яку дав підчас послїдного свого побуту у Львові, остане намісник у Львові до кінця сего місяця і нинї зачинають ся авдієнції, на яких буде приймати від год. 9 рано в бюрах намісництва.
Про наших бранцїв в Росії. Від наших бранцїв в Росії, що перебувають на Сибірі не приходять в послїдних часах нїякі відомости. Нехай одначе тим їх родини не трівожать ся: дуже богато воєнних бранцїв тепер перевозить ся зі Сибіру в европейську Росію до рільничих праць. Тому що подорож великими просторами азійської Росії довго триває, немож вислати нїякої вісти перед приїздом на нове місце побуту.
В справі продовженя шкільного року. Як доносять, закінченє шкільного року у львівських школах зависиме від того, коли в дотичних школах розпочато науку. Після норми, принятої в східній Галичинї, народні школи, котрі розпочали науку в серпни м. р., мають закінчити шкільний рік дня 30. червня, школи, які розпочали науку у вересни, кінчать її 15. липня, вкінци школи, які зачали рік в жовтни, закінчать його 31. липня. У всїх инших случаях порішить шкільна Рада окружна. Що до середних шкіл, в яких є так звані комбіновані кляси (для учеників, які кінчать дві кляси протягом одного року), то у них кінчиться шкільний рік 31. липня. 