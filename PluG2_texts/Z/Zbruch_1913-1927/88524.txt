◦ ◦ ◦ ◦

Польсько-українська війна. (УПБ) Офіціяльне звідомлення з Галицького фронту з дня 11. цвітня 1919. На північ від Львова спокій. Коло Львова: Живійша діяльність розвідних відділів і артилєрії. Від Львова по Хирів без змін. В горах на південний схід від Хирова напав наш відділ на польську заставу в Старяві. Поляки втратили 17 убитих. В тім нападі брав участь і зістав ранений хорунжий Лагіч, котрий вже нераз дав доказ своєї відваги і хоробрости. Ворожі наступи на Телесницю, Майдан, Осварову і Зубрачів відперто. В день жива діяльність ворожих летунів. Чотири ворожі літаки кидали бомби на Ходорів, при чім вбито одну старшу жінку Польку, 5 осіб цивільних ранених. На Рудки кидали два польські літаки бомби, при чім вбито дві особи, а чотири ранено. Військової шкоди нема жадної. Начальник штабу Галицької армії.   УПБ. Станиславів, 11. IV. 1919. Нині о 11. рано заатакували Ходорів 4 польські літаки і кинули 11 бомб з чого дві не вибухли, а прочі розбили кілька польських домів. Двох стрільців легко ранено, а двох цивільних убито. Військових шкід нема.   Република 