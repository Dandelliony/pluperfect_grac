Приказ “Сокола—Батька". — До Каси Головної української ради. — До українського учительства. — Слово остороги.

Приказ “Сокола—Батька".
Члени всіх "Сїчий" і "Соколів" "Сокола—Батька" мають стати тепер членами українських Сїчових Стрільців", які гуртують в собі всї українські руханкові, стрілецькі і пожарні товариства. Старшиною "Українських Сїчових Стрільців" є "Українська Боєва Управа" у Львові, ул. Мохнацького 12. і у всїх стрілецьких справах від тепер всї члени наших філїй мають слухати її приказів аж до нашого відклику. Зголошуйтесь сейчас в місцевих і повітових комітетах сих Стрільців на добровольців. — Гаразд!
За Старшину "С—Б": Іван Боберський, голова, Роман Волошук, начальник.
До Каси Головної української ради вплинуло на ціли Сїчових Стрільців, поміч санітарну і т. д. від добродїїв: Д-р Михайло Король 100 кор., Йосифа Хлопецька з Туря 10 К, Дністра 150 К, О. Білинського з Прилбич 5, Івана Бродовича Підгайці 4 К, О. Твердохлїба з Краківця 10, О. Гірняка з Винник 25, О. Білїнського з Гуменця збірка 90, о. Мосори від комітету в Сколїм 200, Івана Верхратського 500, Олени Верхратської 50, Михайла Русина 50 К. — Кивелюк.
До українського учительства. Незвичайний стан, у якім найшла ся суспільність по причинї полїтичних подїй, вводить немалий заколот м. и. також в житє нашої школи.
Можливе, що шкільні власти невдовзі зачнуть застановляти ся, як запобігти тому, щоби молодіж, лишена довгий час означеного занятя, не зубожіла умово й морально. Звісно, що культурна суспільність вміє находити способи, щоби навіть дуже грізні сили спонукати до праці в її хосен. Думаю отже, що наша школа не повинна би поминути такої небуденної нагоди, якою мимо своєї грози являєсь теперішна війна. Слїд би добути з сеї великої хвилї весь для вихованя незвичайно цінний материял і ужити його для добра нашої молодежи. Очевидна річ — годї всупереч воєнному настроєви, а подекуди й фізичній можливости бажати зробити се по нормальним науковим плянам. Було би мабуть лїпше піти на зустріч розхвильованій благородній уяві молодежи і устроїти по школах зовсїм правильний пласт (скавтінґ).
Хвиля до того тепер лїпша нїж можна собі подумати, бо теперішні подїї зображують дуже наглядно все те, про що говорить ся у пластї. Молодїж має нагоду переконатись сама як дуже потрібні новітній культурі всї ті прикмети, яких від одиниці горожанина вимагає пласт. Пласт зорґанїзований як слїд, що теперішну хвилю дав би молодежи на ціле житє, головно що-до виробленя характеру, більше, ніж в силї дати в звичайний час цілі роки шкільної науки. Було би навіть добре, коли молодїж пізнала би вартість правдивої війскової карности якраз тепер, коли завдяки загальному настроєви має охоту, вважає собі навіть за честь такій карности підлягати. Нема прецінь нїчо гарнїйшого як почувати свій гурт частиною прецизийно дїлаючого суспільного орґанїзму. Молодїж зрозуміла би се тепер напевно добре і скоро — треба би лишень в кождій школї бодай одного, але таки ентузияста для сеї справи і кількох инших учителїв до помочи. Праця дала би прегарні вислїди, коли лишень впорядчики тямили би, що пласт се не школа й не війсково-суспільне сожитє молодїжи і її провідників. Вартало би отже у тих кількох місяцях з уряду совісно пластом занятись і випрацювати дефінїтивні пляни орґанїзациї для наших обставин, розумієсь не шабльони. Бо у сей якийсь просто ідеальний час, коли пропали полїтичні партиї а лишились самі одноцільні згідні між собою народи пласт, як виховуюча інституция, основана на найчистїйшій любові вітчини, се признасть хиба кождий, щось справдї гарне. Треба накінець здати собі справу з того, що наша школа ще мабуть нїколи не тїшилась таким довірєм молодїжи, з яким ся молодїж тепер прийме її зарядженя. Було би гріхом не використати нагоди і то по воєнним приписам — сейчас. Д-р Ол. Т. 
Слово остороги. На границях нашого краю кипить завзята борба. Тисячі наших беруть участь; нема прямо родини, щоби не післала когось від себе на поле бою. Всї чекають вісток і воно зовсїм природне. Борба ведеть ся на наші земли, від її вислїдів зависла й наша доля. Треба по мужеськи ждати розвою подїй! А в нас тимчасом появляють ся що якийсь час найчуднїйші версиї та комбінациї; де вони родять ся хто їх пускає в оборот годї провірити, але вони йдуть з уст до уст між менше осьвічені верстви і будять переполох. Ще не було війни між Австриєю й Росиєю, а вже по містї летїла сплетня про спаленє кількох пограничних міст, ще нї один козак не пробував переступити границю, а вже мали "потерпіти" Підволочиска, Сокаль, Броди ба й Тернопіль... Хвилина застанови переконує опісля, що се сплетнї просто виссані з пальця. Точні, обширні і правдиві редяциї кореспонденцийного бюра дають вірний образ подібної офензиви наших війск. Так само цікавить всїх, які були втрати по нашім боці, а через брак скорих вісток і на тім тлї родять ся всякі фантастичні комбінациї. Кождий обізнаний з війсковими відносинами розуміє, що точне обчисленє втрат після якоїнебудь битви вимагає певного часу. Доси робить ся все, щоби вістки про втрати приходили до дотичного місця приналежности війскової по змозї скоро і вірно. Кромі того при кождім реґіментї ведеть ся "лїста втрат", яка буде опублїкована. Тому в імя загального добра перестерігаємо ще раз перед всякими сплетнями й поголосками, що є шкідливі і для самої справи і для нормального функционованя суспільного житя. Неправда й зденервованє то лихі дорадники на теперішні хвилї — нам треба рішучости, мужности і віри в нашу побіду! 