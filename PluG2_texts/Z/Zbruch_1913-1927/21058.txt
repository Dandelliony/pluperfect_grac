Національний Музей у Львові.

Національний Музей у Львові мав в мартї с. р. 84 н-рів приросту до ч. 15302 включно. Предметами прибуло: ікон на дошках пол. XVI—XVI/XVIII в. 48: ікон на полотнї к. XVII—XIX в. 22; різьб церковних пол. XVI—XIX в. 20; 3 різьби в кости; годинник в стилю етріче; 2 лїхтарі склянні різані; 2 кріси XVI—XVII в.; топорець бронзовий з гербами Григорія Хаткевича; зелїзне вістрє списи з одним крильцем; кусок місюрки; монет римських, австрийських, польських та инших старих 63+28 неужитків; римська ґемма з головою імператора, найдена на приходстві в Сокали; рукописів пол. XVIII—XIX в. 10; актів 1723—1857 р. 7; друків 22; мапа Польщі з 1831 р. і Подїля (нова); предметів археольоґічних, етноґрафічних, фотоґрафій та клїш-неґативів 13. На приріст сей зложили ся дари: родини Озаркевичів, оо.: декана К. Ясеницького, Ю. Дорожинського, І. Малиновського, декана Т. Ґутковського, К. Андроховича, кан. А. Менцінського, кан. І. Пастернака, Ю. Дуткевича, Ст. Проскурницького, І. Паньківського, И. Іванця з Рудна, И. Копцюха, Гр. Косара, пп.: нотара Василя Левицького, д-ра В. Ґериновича, проф. В. Масляка, Лугового і пань: X. Ґериновичевої і А. Левчишинової. Від початку року до кінця марта відвідало Музей 711 осіб. З великим признанєм мусимо повитати явище, що поодинокі родини стають віддавати свої родинні архіви і памятки у Музей для певнійшого збереженя. В сей спосіб передала Музеєви в дарі деякі родинні памятки п-ї Наталїя з Озаркевичів Кобринська, і свій родинний архів о. Ю. Дорожинський з Висоцка. Той спосіб переховуваня родинних памяток є найпевнїйший і при тім получений з користию для загалу. Звертаємо лише увагу, що з тих самих причин повинні приходити у Музей і инші родинні памятки, як старі меблі, килими, одежі, скло столове і много инших предметів, які вяжуть ся з минувшиною наших родів і дають перворядний наглядний доказ про їх артистичні почуваня і уподобаня, про естетичний смак їх доби, про погляди на спосіб украшуваня хати, та вибір відповідної обстанови. Дла дослїдника культурно-духових відносин наших предків має те все дуже велику вагу, а подекуди є одиноким жерелом всїх його дотичних відомостий. Конечним доповненєм до cего являють ся старі портрети і фотоґрафії членів даних родин і взагалї всїх инших давних родів, які в тих середовищах жили і працювали. Щирим бажанєм Музея є зібрати всї згадані предмети в як найбільшім числї і то нїяк не для того, аби збирати для самого збираня, а лише тому, аби зробити їх через се приступними всему загалови дати йому спромогу пізнавати давну своєрідну естетику і взагалї культуру, а тим спонукати його до навязаня свого теперішного житя до своєрідних традиций і культури наших предків. 