◦ ◦ ◦ ◦ ◦ ◦ ◦ ◦ ◦ ◦

Завішення оружя. Комунікат варшавського Ґенерального штабу з дня 3. вересня подає: Договір про завішення оружя з Україною вів з рамени Начальної Команди польських військ ґенерал-поручник Дурскі а з рамени атамана Петлюри полковник ґенерального штабу Липко. Вони оба підписали договір про завішення оружя. Договір заключено на час одного місяця, з можливістю пятидневного виповідження кожного хвилини. Договір є чисто військовий. Демаркаційна лінія відповідає хвилевому уґрупованню польських військ і його завадила польська Начальна Команда тільки з військової точки погляду.   Делєґація Петлюри у Львові. "Slowo Polskie"доносить, що в повороті з Варшави до Камінця Подільського задержалася у Львові делєґація Петлюри, зложена з кількох офіцирів. Члени делєґації замешкали в краківськім готели.   Демаркаційна лінія. Границя польських військових впливів має обіймати цілу залізничу лінію Радивилів-Здолбуново-Рівно-Сарни-Луканець. На схід від цеї лінії польські війська стоятимуть по Теофіль-Славуту з тим, що від Сара можуть посуватися польські війська на Коростень проти большевиків, на полудне від Базалії занятої українськими військами, польські війська будуть стояти на лінії Збруча.   Репресії без кінця. Предсідатель Комісії Кр. Ради Шк. в Надвірній розіслав до всіх учителів Українців письмо, в якім жадає від кождого з їх письменної заяву, в якій би містилося w "sposób krótki, zwięzły і jasny wytłómaczenie się", — чому зложили присягу або обіт вірности бувшим українськім властям? Надто мають довести они двома віродатними свідками, з яких один має бути Поляк, що вони не робили нічо на шкоду польської народности і польського населення. Хто не предложить заяви, зрікається посади. Комісія застерігає собі відтак оречення, чи учитель(-ка) "okazał wrogie usposobienie wobec narodowości ludności polskiej". Треба знати, що по думці рескр. Кр. Р. Шк. комісія складається з трех Поляків і від приречення сеї комісії нема відклику.   "Русская Земля". Так називається новий тижневник, що почав виходити в Унґварі по російськи. Ми ще в зимі повідомляли читачів, що в Кошицях виходить словацька ґазетка "Slovensky Vychod" із російським додатком п. н. "Русское Слово". Тепер бачимо нове зазулине яйце, яке зносять на запущеній наскрізь угорсько-українській ниві галицькі москвофіли, що вже входять навіть у склад унґарської центральної "Карпато-русской Народной Рады", де секретарем є відомий і у Львові А. Гагатко. Видно, що та частина української землі має й далі пропадати у тьмі кромішній.   Привернення простого залізничого руху Львів-Лавочне. Львівська дирекція залізниць подає: З днем 3. вересня б. р. будуть курсувати особові поїзди ч. 1715 (відїзд зі Львова о год. 6.20 м. вечером) і поїзд ч. 1712 (приїзд до Львова 2 год. 25 м. рано) в простім полученню Львів-Лавочне. Всі инші поїзди, які курсують на тих лініях не мають простого получення.   Американський смалець. Всі міські склепи і ятки продають американський смалець в зменшеній рації по пів кґ. на особу, на відтинок з купонового аркуша ч. 8. Ціна смальцю виносить 25 К. за 1 кґ.   Паскарство у Львові гуляє! В середу рано зібрався коло склепу Антона Мокшицького, при вул. Краківській ч. 10, цілий гурт людий, щоб заосмотритися в мясо. Якеж було їх здивуваннє, коли помічник Мокшицького заявив їм, що мяса нема. Тимчасом аґент поліції Дворніцкі помітив, що в кошах виносять висланники реставрацій цілі коші мяса. Він пішов до склепу і зажадав для себе 1 кґ. мяса, а коли Мокшицкі заявив, що мяса нема, прикликав Дворніцкі поліційного жовніра, перевів ревізію і знайшов в укриттю 60 кґ. мяса. Мокшицкі почав оправдуватися, а щоб відвернути увагу аґента доніс йому, що у Марґулеса укрито дуже богато мяса. Дворніцкі перевів ревізію і там, але мяса не знайшов, ба що більш довідався, що день передтим Мокшицкі закупив в різні 30 чверток воловини, не допускаючи инших до купна. Коли отже на другий день рано Мокшицкі мяса не мав, то мусів мясо укрити або пустити на пасок. Горбатого і могила не направить. Мокшицкі сидів вже на Баторого за подібні "здєлки", але своє діло веде дальше.   Цукрова афера. Радника маґістрату дра Плятовського, знаного добре львівським громадянам з всяких цукрових афер, завішено в урядованню розпорядком президії міста. Для провірення надужить установлено спеціяльну комісію. Рідночасно ведеться доходження в карнім суді.   Безплатне бюро посередництва праці. Щоби прийти в поміч українським робітникам і робітницям з одної а працьодавцям з другої сторони, засновано при Горподарськім Комітеті у Львові осібне Бюро посередництва праці. Як робітників і робітниць (ремісників, інструкторів, службовиків, дневних робітників, домову службу і т. п.) так і працьодавців проситься звертати до Бюра з своїми запотребуваннями. Бюро посередництва праці находиться при вулиці Руській ч. 3, II поверх.   Вперед!   