◦ ◦ ◦ ◦

Чехи проти Риму. Прага. "Чех" доносить, що дня 8 марта с. р. буде в Празі конґрес реформованого духовенства чеського, на котрім має бути порішене відірвання чеської церкви від Риму і утворення чеської національної церкви.   В обороні комуністів. Париж. На домагання анґлійської, француської й італійської місії військової в Будапешті найвисша рада порішила візвати угорське правительство, щоби злагодило кари наложені на комуністів.   Італія заінтересована в справі Дарданелів і Царгорода. Після донесення "Temps-a" Італія зголосила урядово жадання, щоби при управильненню справи Дарданелів і Царгорода узгляднено її інтереси.   Румунія інтернує офіцерів Денікіна. Багато офіцерів Денікінської армії, які здезертирували до Румунії, там увязнено аж до порішення справи румунським правительством.   Большевики пропонують Румунії мир. З Букарешту аґенція Дасія доносить за соціялістичним дневником "Chemerea", що московське большевицьке правительство зробило правительству румунському мирову пропозицію. Росія мала би узнати прилучення Бесарабії до Румунії, коли Румунія не вишле військ проти большевиків.   Польща займе всю Україну. Польські дневники доносять, що в букарештенських правительственних кругах ходять чутки, що антанта поручить Польщі зайняти всю Україну, а в нагороду обіцяє Польщі ріжні уступки і компензати. Начальним вождом окупаційної армії має стати ґенерал Розвадовський. Ґазети промовчують дискретно, чиїм коштом мали би бути дані Польщі обіцяні уступки й компензати.   Отаман Петлюра в дорозі. Польські дневники приносять вістку, що отаман Петлюра покинув "Алею рож" у Варшаві і виїхав на східний фронт, що є в околиці Красилова, Острополя і Шепетівки.   Сумерк Денікіна. Невдачі Денікіна ростуть із дня на день. По іскровим вістям з Москви большевицька армія зайняла на березі Чорного моря пристань Марюполь. Ворог в переполосі втік на кораблі. В наслідок зайняття Марюполя денікінський фронт перерізаний на дві частини, між якими ще лиш сполука кораблями. Друга знов большевицька армія наближається до Жмеринки, від якої ще віддалена о 20 верст.   Румунія готовиться до боротьби з большевиками. В Румунії запоряджено мобілізацію кількох річників для обсадження границі і скріплення ґарнізонів. Румунія готовиться до евентуальної боротьби з большевиками.   Совітська Україна в межах совітської Росії. З Букарешту доносять, що в Києві відбувся з'їзд совітських і українських републиканців. Говорено там про створеннє совітської України в межах совітської Росії.   Зїзд гетьманців у Празі. Прихильники б. гетьмана України Павла Скоропадського задумують на дни 16. січня с. р. відбути зїзд у Празі. Метою зїзду є утвореннє нового правительства для України. Сам Скоропадський живе постійно в Берліні.   Румунізація залізниці Львів-Чернівці-Ясси. Управа товариства залізниці Львів-Чернівці-Ясси прямує до знаціоналізування цього товариства в Румунії. Товариство має переселитися в Чернівці, а головою його став б. начальник Буковини бар. Гормузакі.   Італія цісарством! Женевські дневники доносять із Риму, що більшість сенаторів і послів розвиває аґітацію за проголошенням Італії цісарством. Ніті покищо противиться аґітації, яка по його думці не причиниться до скріплення внутрішніх відносин в Італії, а може стягнути неохоту антанти до Італії.   Японія підпомагає Колчака. Японія післала значні оружні сили до Іркуцька для підмоги Колчакови в його боротьбі з большевиками.   Громадська думка 