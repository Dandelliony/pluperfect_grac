Боротьба за виборчу реформу. — Здоровельна служба в 1913 р. — Спаленє трупа польськими верховинцями. — Убийство й самоубийство.

Боротьба за виборчу реформу. Польські ґазети доносять, що голова польської людової партиї пос. Стапінський заповів на сей тиждень 300 народних віч, на яких виступлять провідники проти ворогів виборчої реформи — подоляків і вшехполяків.
Здоровельна служба в 1913 р. Міський фізикат видав спис лїкарів, ветеринарів, аптикарів, дентистичних технїкїв, повитух, породових домів і доглядачок хорих. Після сего спису є у Львові: 414 лїкарів докторів медицини (в тім числї 14 женщин), 5 хірурґів, 54 лїкарів ветеринарийних. Аптик є у Львові 28, з сего 6 в середмістю, 5 в І дїльници, 8 в II дїльници, 4 в III дїльници і 5 в IV дїльници. Цїлий фармавцевтичний перзонал числить 149 представників, в тім 105 маґістрів фармациї і 44 аспірантів і асистентів недипльомованих. Дроґерий є у Львові 15, дентистичних технїків 36, повитух З66, кромі сего є 110 повитух, котрих місця замешканя полїция не знає і породових домів є 5. Доглядачок хорих, котрі укінчили міську школу є 22, кромі сего 19 осіб займаєть ся сим фахом на підставі промислової карти.
Спаленє трупа польськими верховинцями. В серпни м. р. умер нагло в селї Лапсах нижних на Спіжу (Угорщина), старий громадський пастух Йосиф Пітоняк. По його похоронї, який відбув ся з релїґійною церемонією, надтягнула страшна буря з громами і дощами, яка наробила богато шкоди; громи убили в селї Матиєшівцях трох людий. Рівночасно того самого дня донесли люди місцевому сьвященикови, що в гробі Пітоняка щось товче ся і стогне. Сьвященик пішов з погрібником на цвинтар і відкопав гріб Пітоняка, одначе не найшовши в нїм нїчо надзвичайного, казав могилу назад засипати. Тимчасом по околици пішла вістка, що бурі і дощі, які тривали непереривно, спричиняла смерть Пітоняка, бо він був чародїєм, лїчив хорих і "відмовляв лиха". Рознесла ся вістка, що вдова вложила до домовини богато хлїба, який псуєся там і за се Пан Біг карав зливою і бурями цїле Підгалє. Тому зібрали ся ґазди з кількох сїл на раду та урадили, що треба виняти трупа Пітоняка і спалити його на костирі, бо тільки так можна відвернути від людий божу кару. По кількох невдалих пробах, верховинцї свій намір сповнили, бо коло 20. вересня м. р., коли таки злива не переводилась, зібрали ся нишком ґазди з кількох сїл, зложили в ночи під лїсом костир, відкопали трупа Пітоняка, положили його на костирі і спалили. На другий день ясне сонце осьвітило околицю і се ще більше утвердило темних селян в їх поглядах. Вістка про спаленє старого пастуха рознесла ся швидко по околици та дійшла до відома власти. При доходженю показало ся, що при спаленю Пітоняка були також і селяни з Галичини, котрі зовсїм не випирали ся співучасти в спаленю пастуха. До розправи, яка відбула ся в Львочи на Спіжу, покликано біля 50 людий. Вісьмох засуджено на один місяць арешту і по 100 корон кари, пятнайцятьох на три днї арешту і по 60 кор. кари, пятнайцятьох на день арешту і 20 кор. кари, а десятьох увільнено.
Убийство й самоубийство. В суботу вечером лучила ся у Львові при ул. сьв. Тереси ч. 26. страшна родинна траґедия, якої жертвою упали молодий 25-лїтний війсковий судия Володимир Наливайко і його сестріниця 15 лїтна Марія Ґлоґівна уч. 5 кл. видїлової школи. Наливайко яко авдитор, був придїлений до служби при 19 п. краєвої оборони і часто заходив до дому свого шурина Ґлуґа, офіцияла намісництва. Найбільше любив вів розмовляти зі своєю сестріницею Марією і говорили звичайно про річи поважні, про питаня суспільні і полїтичні та про всякі инші житєві питаня. Видно було, що обоє любили ся. Рівночасно мож було зміркувати по поведеню Наливайка, що мучила його якась гризота, яка збільшила ся ще більше, коли довідав ся, що з днем 10. цьвітня с. р. буде перенесений до Олави. Від тої пори був сильно зденервований, висказував ся з легковаженєм про вартість житя і говорив часто, що "коли чоловікови зле на сьвітї, повинен з тим житєм скінчити". Марія і її рідня допитувала ся часто про причину його зденервованя, одначе всї його відповіди були неясні й виминаючі. В пятницю вечером був Наливайко також у своєї сестри і говорив довший час з Марією. Робив вражінє, що йому чогось бракує, а опісля просив батька Марії, аби з ним і Марією виїхав в суботу до його родичів до Золочева, де представить їм свого товариша судию, котрий знає її і хоче просити о її руку. Ґлуґ відмовив його просьбі з тої причини, що його дочка була ще за молода. Ся відповідь зденервувала Наливайка так, що се запримітила навіть 7-лїтна Казя Ґлоґівна і спитала свого вуйка, що йому стало ся. Тодї він запанував над собою і успокоїв дитину якоюсь виминаючою відповідию. В якій цїли хотїв Наливайко спровадити Марію до своїх родичів до Золочева, остає поки щб тайною. В суботу вечером пішов Ґлуґ з жінкою до костела, а коли вернув о годинї 9. вечером, не було дївчини в хаті. Родичі думали, що Марія порозуміла ся з Наливайком і разом з ним виїхала до Золочева. Тому Ґлоґова виїхала сейчас до Золочева, надїючи ся, що застане там свою дочку і брата. Одначе труд її був безуспішний і вона вернула найблизшим нічним поїздом та прибула о год. 8. рано до Львова. Родичі прочували нещастє, тим більше, що Марія нїколи перед тим не виходила без дозволу родичів нї на крок з дому. До найбільшого степеня зденервований запукав Ґлуґ до помешканя Наливайка, а коли нїхто не відповідав, пішов на полїцию з просьбою о урядове відчиненє мешканя свойого шваґра. Прочуваня родичів здїйснили ся. В мешканю Наливайка, в малім, кавалєрськім покоїку лежали на ліжку два холодні вже трупи, оба з простріленою головою, оба в застиглій калюжі крови. Покійний Наливайко лежав при стїнї без сурдута, тримаючи в правій руцї револьвер, а Марія на розї ліжка вповні убрана, а навіть в кожушку. Нелад, який панував в мешканю, сьвїдчив, що між обома жертвами траґедиї відбула ся страшна борба перед смертию. На підлозї лежали поперевертані річи, ланцух від годинника, відламки розбитого зеркала і шапка Марії. Після подробиць, зібраних на місци, купила щось Марія Наливайкови на його просьбу в сусїднім склепі і принесла йому до кімнати, яку він замкнув на ключ. Що дїяло ся в сїй кімнатї опісля, остане на завсїгди тайною; певне тільки се, що Марія згинула з рук Наливайка, поцїлена в голову двома револьверовими кулями, не вспівши оборонитись. Комісар поліцаї Рудик списав урядовий протокол, а міський лїкар д р Вернїцький сконстатував смерть обох жертв, зазначуючи, що вона наступила ще в суботу вечером. Тлїнні останки Марії зложено в інститутї судової медицини а останками Наливайка занялася війскова команда, відставляючи до кістницї ґарнїзон. шпиталя. Небіщик Володимир Наливайко покінчив ґімназию в Золочеві а правничі студиї на унїверситеті у Львові і Ґрацу. Тамтого року вступив до служби при авдиториятї і придїлено його до 19. п. краєвої оборони у Львові. В науцї був дуже пильний та й науки так ґімназийні як і правничі покінчив в приписанім термінї. Що спонукало Наливайка до сего страшного дїла, годї на певно сказати, Найправдоподібнїйше буде припущенє, що він полюбив Марію, а не маючи можности з огляду на близьке спорідненє з нею оженити ся, постановив згинути разом з нею. Постанову сю могло приспішити недалеке перенесенє зі Львова до Олави. Мусїло тут заважити і дїдичне обтяженє, бо батько пок. Наливайка, що продавши своє сїльське майно, переселив ся на житє до Золочева, був двічи в заведеню для хорих умово. А й сам покійник, що впрочім був дуже товариським та залюбки бував і на вечерках, попадав деколи в таке роздратованє, що рвав і нївечив все, що попадало йому в руки. 