◦ ◦ ◦ ◦

Святий Миколай загостить на запрошення Старшини кружка ім. Бориса Грінченка до великої салі Народнього Дому в четвер 18-го грудня о 4 годині пополудні. Обдаровані будуть всі чемні діти жіночої школи ім. Грінченка. Дарунки для бідних дітей приймає управа школи вівторок і в середу 16 та 17-го с. м. від 11—12 години в шкільній канцелярії, площа св. Юра ч. 5. (вхід від вул. Петра Скарги). Вступ вільний, лише за добровільними датками на Рідну Школу. — Старшина Кружка.   Львівська дирекція залізниць оповіщує, що станиславівська управа підіймає з 13. грудня с. р. особовий рух на шляху Яремче—Ворохта з пересідкою перед мостом на Пруті біля тунелю в Ямній. Длятого йтимуть туди щодень від 13. грудня особові поїзди ч. 1212 і 1109 з двома ваґонами III кляси. В сполуці з сими поїздами підуть щодень з Делятина до мосту на Пруті особові поїзди ч. 1109 і 1112 спізнені, з двома ваґонами III кл. Рівночасно вводить ся в рух на шляху Станиславів—Делятин в кождий непаристий день товаровий поїзд з перевозом осіб ч. 3115, який в тій ціли буде мати ваґони III кл.   Кольонізація Східної Галичини. В селі Дубенці коло місточка Монастириск в бучацькім повіті парцелюєть ся тепер більша посілість. Морґ землі продаєть ся по 3 тисячі корон. Парцелюєть ся тільки між мазурів, спроваджуваних аж з під Ланпута.     Як виглядає подорож трамваєм у Львові. Вгляд в трамваєві відносини у Львові дає поклик службовиків мійської елєктр. залізниці, оголошений на днях у всіх львівських часописях. Між иншими замітні є жалі персоналу на погрози пасажирів револьвером, та що сумнійше, пощочину, яку декілька раз вимірено моторовому, замість йти йому на руку в сповнюванню трудного обовязку.   Систематичні крадежі в військовім шпиталі в Кракові. На днях приловлено в Кракові виновників постійних крадежий в краківських військових шпиталях. Вони крали білля та другі вартісні річи з американських дарів, спричиняючи шпиталеви великі втрати.   Снарб в Цикові. Селянин з Цикова в Перемищині, Василь Говірко, викопав на своїм полі великий мідяний котел, повний золотих і срібних гроший з XVII і XVIII ст. Вартість сього скарбу виносить декілька міліонів. По думці цивільної устави третя часть сього скарбу припаде державі, дві треті остануть при Говірці як власникови поля і нахідникови в одній особі. З убогого хлібороба Говірко став зразу міліонером.   Особливий дарунок. Праські письма доносять, що жупан ужгородського жуманату вислав в дарунку президентови чеської републики Масарикови два медведі з нагоди роковин прилучення прикарпатської України до чеської держави. Масарик приняв дарунок.   Новий винахід. На засіданню Академії строгих наук др. Квеню представив можність застрикування в жили обезсилених осіб замість крови, мішанини арабської ґуми і морської соли.   Нова Рада 