Цісарське письмо до царя.

Князь Ґотфрід Гогевльоге прибув вчера до Петербурга, відки удав ся до Царського Села. Там приняв його цар на специяльній авдиєвциї, на якій князь Гогенльоге вручив йому відручне письмо цїсаря Франца Йосифа І.
Вчера вечером в австро-угорського амбасадора в Петербурзї ґр. Турн-Вальзасіни відбув ся обід в тїснїйшім кружку. На обідї були: князь Гогенльоге, мінїстер заграничних справ Сазонов і члени австро-угорської амбасади.
Зміст листа ще не звісний. Але європейська преса на основі інформаций, які одержала з дипльоматичних кругів, а ще більше на основі здогадів, розписала ся широко про зміст і про значінє сього змісту. В теперішних обставинах, в часї напруженя між державою Габсбурґів і Романових, в часї, коли з обох сторін на границях війска пильнують мира, змісту такого листа догадати ся не тяжко. Австрийський монарх говорить у нїм безперечно передівсїм про теперішне міждержавне положенє а зокрема про балканську війну та відносини між наддунайською державою і її східною сусїдкою. Особливо ся оставна справа. На сю тему є про що говорити, бо про факти безвпинних росийських зоружень. Може там знайде цар пораду старого монарха спинити сї зоруженя та дати змогу обом сусїдкам розпустити резерву та зажити мирним житєм, якого так бажають собі віденські біржевики. Що цар Микола, котрий живе серед примар смерти свойого одинака Алексїя та палатної революциї, дуже радо привитає слова старого монарха, се більше як певне. Впрочім се мусіли знати в Бургу ще перед висланєм князя Гогенльоге до Царського Села. Инакше письмо було би лишило ся в архівах дому Габсбурґів.
Тепер можна би ще поставити питанє, які мати-ме се письмо наслїдки. Можна сподївати ся що прийде до якогось бодай мінїмального порозуміня обох держав, що зникнуть воєнні привиди та резервісти розійдуть ся ще далеко перед Великоднем домів, до весняних робіт у поли.
Але все при усяких рожевих гороскопах на будуче виринає питанє: чи на довго? Так само і тут. Колиби за волею обох монархів запанували нормальні відносини між державами, треба спитати ся, чи на довго. Тут песимісти мають богато рациї, бо можуть покликати ся на фактичний стан річий, який власне настроює їх песимістично. Не в тайною, що інтереси тридержавного союза і порозуміня, а специяльно Австро-Угорщини і Росиї щораз більше стають ся суперечні. На сих інтересах опирають ся внутрішна і загранична полїтика держав і веде вона постепенно до конфлїкту. Мирові інтермедиї віддалюють вправдї конфлїкт, але його не усувають. Війна гряде. І з тим треба числити ся, а воєнну контрибуцию вже тепер платять інтересовані держави у формі економічних страт ізза безнастанних кріз, які викликують воєнні поготівля. Конець тим крізам може зробити тільки війна, бо жадна з противних сторін не уступать добровільно від пильнованя своїх слушних чи неслушних інтересів. Мирові інтенциї цїсарського письма розуміє кождий полїтик і хто би з ними не симпатизував? Але чи в силї вони здержати хід подїй, розвиток суперечних інтересів між обома державами, які псують всякі мирові інтенциї і заходи...
Подамо тут кілька голосів преси про цїсарське письмо до царя.
Die Zeit довідуєть ся, що відручне письмо цїсаря до царя вїдносить ся до ситуації витвореної в Европі балканською війною. Є правдоподібне, що наслїдком відручного письма може бути відкликанє запобігаючих запоряджень, які видали Австро Угорщина і Росия над границями. Часопись пише на основі своїх інформаций, що найпізнїйше до 10 с. м. надграничне поготівлє знесеть ся і що вже в сїй справі поробило ся приготовленя.
Neues Wiener Tagblatt пише: Не є принайменше певне, що лист спричинила незгода на льондонській конференциї що-до границь Альбанії, хоч і ся справа досить важна, щоби могла оправдати безпосередне порозумінє між монархами. 