◦ ◦ ◦ ◦

Здержання цивільного руху на зелізницях. Дирекція державних зелізниць повідомляє: З важністю від 24. лютого здержується цілком на всіх шляхах Станиславівського і Львівського дирекційного округа цивільний рух особовий і тягаровий аж до відкликання з виїмком слідуючих шляхів, а іменно: Станиславів—Стрий, Стрий—Ходорів і Стрий—Лавочне, на котрих шляхах зістає і на дальше без зміни дотеперішний цивільний рух особовий і товаровий необмежений. На замкнених для цивільного руху шляхах можна перевести лише транспорти харчові, транспорти військові і транспорти, призначені для зелізниці.   Нове "возсоединеніе"! Совітське правительство в Київі проголосило "федерацію" України з Росією. Українці і Жиди відкликали своїх представників із Совдепу. "Українська Ставка" з дня 19. II., яка щойно наспіла сюди — повідомляє: Совітське правительство в Київі, яке склалося переважно з російських комуністів, на чолі з Румуном Раковським, оповістило деклярацію про федерацію з Росією. У звязку з цим українські соціялдемократи незалежні, які вірили в "братні" почування Московців і увійшли в склад Київського Совіту, бундовці, серповці й більша частина укр. лівих есерів одкликали із Совіту своїх представників. Невеличкий гурток лівих укр. с.-р. на чолі з Михайличенком ще вагається на яку ступити.   Війна за визволення Західньої України. (УПБ) Офіціяльне звідомлення з Галицького фронту з дня 24. лютого 1919. На північ від Львова: Польський загін для дебльокади Белза, задержаний нами під Остобужем. Коло Львова: Сильна артилєрійська стрілянина. На прочих відтинках: Спокій. Начальник штабу Галицької Армії.   Репертуар Укр. Черновець. Театру. Четвер, 27. лютого "ЧОРТИЦЯ", драма на 5 дій Шенгера. Пятниця, 28. лютого 1919 вистава для війська. Субота, 1. марта 1919 Премієра ПЕРЕВЕРТЕНЬ (Die Seider-Nacht), драма на 5 дій, 6 відслон, в перекладі Колесниченка. Неділя, 2. марта 1919 ВІЙ, фант. оперетка на 4 дії М. Кропивницького.   Оголошення. По причині збільшення вкладкового руху і біжучого рахунку і всіх істнуючих неможливих комунікаційних відносин, котрі майже унеможливляють використування-ужиття тих капіталів, ми зневолені обнизити процентову стопу від вкладок і біжучого рахунку на 2% з днем 1. марта 1919 року. Віденський Союзний Банк, Депозитовий Банк, Гіпотечний Банк, Каса Ощадности м. Станиславова.   Република 