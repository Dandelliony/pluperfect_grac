◦ ◦ ◦ ◦ ◦ ◦ ◦ ◦ ◦ ◦

  З Наукового Товариства ім. Шевченка. В четвер, 24. с. м. о год. 6 вечером в сали Музея при вул. Чарнецького ч. 24 буде засїданє фільольоґічної секції. На порядку дневнім: 1) д-р Панькевич: Пандекти Антіона, палєоґрафічно-граматична студія; 2) внесеня членів. — За фільольоґічну секцію : Д р К. Студинський, заст. голови. — Д-р В. Щурат, секретар.
Зелїзнича катастрофа. Ще 14. с. м. на лїнїї Відинів—Снятнн—Залуче наїхали на себе поїзди поспішний і особовий. Двайцять ранених осіб, в тім 11 зі служби, перевезено до Черновець.
Бурмістр Черновець — шляхтичем. "Korr. Wilhelm" довідуєть ся, що цїсар надав шляхотство бурмістрови Черновець д-рови Вайсельберґерови.
Віспа. В часї від 6. до 12. с. м. стверджено в Галичинї і на Буковинї 1652 случаїв віспи в 366 громадах, на Шлеску 5, а в инших краях Австрії 66 случаїв.
Воєнні втрати Галичини в будинках. Галицьке ц к. намісництво обчислило доси в 59 повітах Галичини воєнні страти в будинках. Спалених або знищених є 64.040 домів і 113.324 господарських будинків в 1267 сїльських громадах і 110 містах та місточках. Наслїдком того 58.225 родин остало ся без даху над головою. З переглянених доси повітів найбільшому знищеню улягли персидський, ярославський і ниський. О цїли перезимованя бездомних заряджено до 15. падолиста м. р. будову 458 бараків і 2.500 хат, а 12.921 домів направлено. В бараках приміщено 3.468 родин, в хатах побудованих 5.323. в направлених 16.769, в найнятих убікаціях 29.059, а в опорожнених виходцями до Росії зі східних повітів 3.609 родин.
Передісторичні знахідки на Буковинї. До "N. W. Tagbl." доносять з Черновець, що при копаню стрілецьких ровів на буковинськім фронтї відкрито передісторичні гроби, в яких знайдено богато ножів з камяної епохи, глиняні посуди з написами і статую жерця. Все призначено до міського музея в Чернівцях.
Вістка з полону. Укр. сїч. Стрілець вістун Андрій Бабюк, одержав від УСС. Івана Кирстюка, (родом з Чернївцїв) з Вольска, саратівської ґубернї, картку такого змісту: "В імени всїх тут перебуваючих стрільцїв, шлю привіт до українських сїчових стрільцїв, що живуть далеко від нас. Про мир тут нї гадки, гадають ще на два роки. Здоровлю і цїлую Вас щиро, та кінчу своє писанє стрілецьким: Гаразд! Іван Кирстюк, укр. сїч. стрілець".
Банкротство шаблї. Болгарський війсковий заряд на основі досвіду узнав шаблю на війнї непрактичною. Скасував її у всїх війск, з винятком кінницї, а замість неї запровадив на час війни баґнет.
Найновійша книжка п. з. "З крівавого шляху: Українських Сїчових Стрільцїв". Ілюстрована збірка оповідань описів. Зредаґував Д-р Осип Назарук. Коштом і заходом Тов. "Просвіта". Книжка обіймає 5 аркушів друку, 33 ілюстрації та 12 ріжних оповідань і описів переважно самих Стільцїв, учасників завзятих боїв на горі Маківцї, коло Галича, Соколова, Сокільник, Соснова. Вражіня з першої битви, першої лїнїї, в опущенім селї гарні поезії — переплітають описи. Книжочку прочитає кождий з увагою без перерви від початку до кінця. Цїна 1 К 20 с., а для членїв Товариства "Просвіта", що заплатили членську вкладку 4 К за р. 1916, цїна знижена по 90 сот. На почтову пересилку належить долучити 10 сот. Найдогіднїйше замовляти десять або двадцять книжок нараз, бо почтова оплата виносить тодї менше. За попередним надісланєм гроший висилає: Канцелярія Тов. "Просвіта" Ринок ч. 10. 