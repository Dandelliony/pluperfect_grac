Українська мода у Віднї. — Стрілецький полковий приказ. — До українського жіноцтва.

Українська мода у Віднї.
Український віддїл віденської вистави "Опіки над виселенцями" має знаменитий успіх серед віденської публики — без порівнаня сильнїйший, нїж усї инші віддїли (польський, італійський, південно-словянський і др.) разом. Жіночі фахові круги признають українські вишивки за найкраще, що дала жіноча рука. Панї Анїта Мілєр, спеціялїстка в жіночих роботах, ставить найвище східно-галицькі українські вироби, те саме говорять і инші заступницї жіночих товариств. Українські вироби звернули вже навіть увагу фахових підприємців і ті заповідають нову балеву й лїтню моду, легкі (напр. етамінові) сукнї з українськими взірцями. Першорядні модні сальони Шлєзінґера й Лявфера в Віднї поручають уже нові сукнї, вироблені в пристосованю та з використанєм українськох вишивок. Відомий додаток віденського "Fremdenblatt-у" п. з "Mode und Gesellschaft" подає в числї з 25 грудня 1915 р. нові взірцї суконь на основі матеріялу "Товариства для піднесеня мережкових виробів в Австрії" й ориґінальної збірки українських вишивок саме з ґміндської вистави. Панї К. Патек думає тим задивувати світ і заступити ними париську моду. Українські вироби стрічаємо й по фахових часописях моди. Стрілецький полковий приказ ч. 113.
Стрільцї! Другий рік служите в поли. Друге Різдво Христове святкуєте з крісом в руках, око в око перед ворогом. Звернїмо ся думкою рік взад! Ви тиняли ся тодї за карпатськими горами, поза межами рідного краю, виперті з рідних сторін ворожою навалою. Думкою Ви тужно линули до Ріднї і лелїяли мрії, що перелетите високі гори з прапором побіди і повернете побудниками туди, звідки Вас прогнала лиха доля і попрямуєте все дальше і дальше, аж ген, де під сонцем блестить золотоверхий Київ, де котить хвилї Днїпро-Славутиця. І ось за два тижнї мине рік, коли через майже непроходимі гори і вертепи почав ся Ваш побідний поворот. Від тої хвилї сотки могил вкрили Ваших Товаришів під Явірником, на Маківцї, під Лїсовичами і Болеховом, коло Галича, над берегами Золотої Липи і на степах Стрипи. А з тих могил дух козацького завзятя кличе до Вас: на прю, без ляку і зневіри! Віра в побіду доведе Вас до бажаної мети, додасть Вам відваги на сїм тернистім і кровавім шляху до красшої долї. На Вас звернені очи цїлої Европи. У Вас лелїє наш Нарід цвіт своїх задушевних мрій, на Вас глядять і Вами одушевляють ся Товариші Українцї з під инших полкових прапорів і складають лепти для Вас на ялинку. Се батьки і брати Ваші, які у Вас бачать запоруку волї свого Народа. Ви не заведете їх надїй. І коли нинї з нагоди Різдвяних Свят і Нового року звертаю ся до Вас, Дорогі Товариші Стрільцї, з привітом, бажаю Вам всїм терпеливости і витриваня в намірах, непоборимости і неуступчивости перед ворогом, зелїзного завзятя в трудах, непохитної характерности в дїланю, любови і довіря у своїх і чужих а вкінцї бажаю Вам всїм в здоровлю дожити хвилї здійсненя стрілецького ідеалу: Вільної України! — Станиця, дня 6. І. 1916. Гр. Коссак, полковник У. С. С. До українського жіноцтва.
З усїх сторін чуємо, що на вироби нашего домашнього промислу звернули особливішу увагу Нїмцї. А вже найбільше подобають ся їм наші вишивки. Щоби отже дати можність прихильним для нашого народу чужинцям пізнати сю область українського мистецтва в цїлій його повнотї, порішила Старшина Кружка У. П. Т. ім. Ганни Барвінок у Львові устроїти в столицї краю більшу виставу з области вишивок і мережок, килимкарства, гуцульського сницерства і теракоти, пацьоркового низаня і т. и.
В тій цїли звертаєть ся Старшина Кружка до нашого жіноцтва, щоби зволило до 15. лютого с. р. на адресу п. Марії Крипякевичевої, учительки видїлової школи ім. М. Шевченка у Львові (ул. Мохнацького ч. 12) прислати на виставу всякі народні вишивки — найрадше на грубім полотнї, — як народні строї, рушники, пошевки, настільники, торбинки, вкінци ориґінальні гарні прібки і взірцї народних мотивів, ґердани, килими, пояси, крайки, хідники, ліжники, кіптарі і дзьобеньки, топірцї, хрестики, тарілки, ящики, касетки і ложки, рамки, притискачі, лїнїйки і т. и., вкінци ріжнородні вироби глиняні: статуетки, бюсти, тарелї, збаночки, урни і вазони.
Куди не можна-би почтою прислати експонатів, там наші панї постарають ласкаво передати на висше подану адресу п. Крипякевичевої через оказию річи, призначені на виставу.
Вистава відбудеть ся в комнатах "Народної Гостинницї" у Львові.
На бажанє можуть бути предмети на виставі продавані, отже просить ся о поданє цїни. Так само просить Старшина Кружка о поданє адрес осіб, які могли би скоро виконувати евентуально замовлені роботи.
Така вистава може дати почин до виконуваня згаданих виробів на ширші розміри отже може бути важним моментом для сего нашого гарного, а доси на жаль так мало широкому світови знаного народнього промислу.
Хто знає, чи по тій виставі не покажеть ся потреба оснувати в нашім краю варстати і робітнї, які будуть займати сотки осіб і будуть їм давати гарні заробітки?
Старшина Кружка має надїю, що мимо комунїкаційних трудностий виставу дасть ся устроїти гідно і по можливости величаво.
За всї доручені Кружкови експонати Старшина Кружка дає повну поруку і повідсилає їх властителям на власний кошт і відповідальність. 