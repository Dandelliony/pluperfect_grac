◦ ◦ ◦ ◦

Конфіскація маєтків бувшого "гетьмана".   18. січня цього року Міністерство земельних справ зробило розпорядження аґроному Грицю Сергієвичу Коновалову, який урудує всіма маєтками бувшого "гетьмана" П. Скоропадського, щоби він негайно передав всі маєтки свого бувшого господаря місцевим земельним управам, які знаходять ся в Глуховському повіті на Чернигівщині та Прилуцькому повіті на Полтавщині.   Від'їзд німецького командування.   18—1. з Київа виїхав у Німеччину головнокомандуючий німецькими військами на Україні ґенерал Кірхбах. Разом з головнокомандуючим виїхали представники головного німецького штабу прес-бюро.   Похорони жертв гетьманщини.   21. січня у Київі відбув ся урочистий похорон січових стрільців, що полягли в боях з гетьманськими оборонцями під Мотовилівкою. З ранку численні будинки по дорозі жалібної процесії прибрано було національними прапорами.   По дорозі стояли військові частини, та делєґації з вінками. У дванадцятій годині майдан перед вокзалом був повний людности, що прийшла віддати останню пошану покійним.   Тут прибули представники ріжних громадських та національних орґанізацій, делєґацій урядових установ та військових частин. Підчас виносу тіл — прибули члени Директорії, Ради Міністрів та представники командування. Делєґації поклали багато вінків. Численне духовенство відправило панахиду та проголосило вічну память поклавшим життє своє за Україну, після чого під звуки похоронного маршу, труни поставили на гарматні лафети.   В 12. год. жалібна процесія вийшла з вокзалу.   Попереду йшли члени делєґації з вінками, між ними представники національного союзу, що несли величезний срібний вінок, депутати селянської спілки, котрі прибули на Трудовий Конґрес, несли вінок з написом: "Лицарям, що пиклали життя своє за волю народа." За делєґаціями везли труни. По дорозі траурної процесії стояли шпалєрами військові частини, величезний здвиг народу. Жалібна процесія направилась по Безаківській вул. та Бібіковському бульвару до Володимирського собору, де правили похоронну службу, після чого процесія по Володимірській вулиці і через Фундукліївську та Хрещатик пійшла до Царського Саду, де покійників і поховали.   Штокгольм.   22. січня. Радіо. В половині лютого має зібрати ся конґрес соціялістичний, в якім возьмуть участь делєґати соцілістичних партій усіх народів Европи. Предметом нарад того конґресу малоби бути основаннє інтернаціонального бюра. Участь в тім конґресі заповіли вже деякі соціялістичні партії Німеччини, Данії, Швайцарії і Норвеґії.   Гроза заворушень в Індіях і нового заколоту на Сході.   ЦАРГОРОД, 22 січня. Кольоніяльні війска, які з західного фронту вернули до Індій, ширять між населеннєм краю аґітацію ворожу анґлійському правительству. Між населеннєм слідно великий рух, який грозить поширеннєм по цілім краю. Кольоніяльне правительство зарядило дуже строге слідство, і йому вдало ся зловити кількох емісарів. Доходження які досі переведено, стверджують, що тут маєть ся до діла з акцією вже давнійше з’орґанізованою, бо нитки заговору ведуть за границі краю. По всякій правдоподібности жерело руху находить ся в Парсії і для того не виключена є можливість нового конфлікту на Сході. Анґлійське правительство здержало дальшу поворотну висилку кольоніяльних війск з Европи і зарядило [...], бо також і становище Японців, котрі в часі війни обсадили богато місць в Задних Індиях не є виразне.   Берлін.   22 січня. Радіо. Тому що берлінське правительство в означенім терміні не одержало відповіди на вислане до Варшави ультіматум, війська правительства розпочали воєнну акцію. Головну команду над правительственними відділами обняв ґенерал Вольфберґ. Польські війска, котрі цофають ся, страшенно нищать і палять села і забирають з собою все добро населення, яке в борбі не бере жадної участи і заховуєть ся цілком спокійно. Проти того нелюдського поступовання ворога внесло берлінське правительство на руки швайцарського посла Шміда протест до всіх невтральних держав.   Директорія і антанта.   По відомостям одеських ґазет представники Директорії др. Галіп і ґенерал Матвіїв досі ще пробувають в Одесі. Воєнний міністр отаман Греків на передодні свого від'їзду з Одеси мав довгу розмову з французьким конзулем Енно.   Греків зробив доклад на засіданню Директорії.   Як переказують з поінформованих джерел, переговори Директорії з союзниками в Одесі приняли гарний оборот. Сподівають ся, що через кілька день остаточно дійдуть до згоди. У звязку з цим сподівають ся одставки французького конзуля Енно.   Український голос 