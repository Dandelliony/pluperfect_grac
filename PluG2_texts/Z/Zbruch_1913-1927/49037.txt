З Народного Комітету. — Конґруа вивезених священиків-Українцїв. — Кінотеатри Червоного Хреста.

З Народного Комітету.
На трех послїдних засїданях Народного Комітету, в днях 4., 11. і 12. с. м. обговорено основно справу зміни церковного календаря, заряджену епископом Хомишином для станиславівської епархії, почавши від дня 25. с. м.
Рішено виготовити іменем Народного Комітету обширне пропамятне письмо до правительства, де справу зміни калєндаря точно освітлюєть ся з національно-полїтичного і церковного становища і просить ся правительство, щоби здержало введенє в житє зміни церковного численя принайменше до часу, коли верне митрополит Шептицький і настануть звичайні відносини.
Опісля обговорено справу перетяганя греко-католиків на латинський обряд і справу самовільного польщеня наших народних шкіл та рішено обі сї справи подати до відома правительства з домаганєм, щоби передовсїм в народнім шкільництві положило конець польщеню наших шкіл і нашої шкільної дїтвори. Конґруа вивезених священиків-Українцїв.
Від пос. в. Сїнґалевича дістаємо в сїй справі отсе поясненє:
Подібно як родини инших цивільних бранцїв Українцїв, знайшли ся також священичі родини по вивезеню многих священиків-Українцїв російськими властями в дуже тяжкім матеріяльнім положеню. З вивезенєм голови родини бракло нормальних приходів в готівцї і в натурі, а поданя о виплаченє конґруї до рук жінок зглядно дїтий священика полагоджено відмовно з слїдуючої причини: Мінїстерство просвіти як адмінїстратор релїґійного фонду заступає доси той риґористично правний погляд, що платня може бути виплачена лише до власних рук управненого, або до рук особи, яка може виказати ся повновластию, виставленою бездоганно і що до приписаної форми.
Щоби однак прийти в поміч згаданим родинам, мінїстерство заявило свою згоду, щоби галицьке намісництво асиґнувало тим родинам що місяця відповідні запомоги. В практицї ті запомоги рівняють ся менше-більше побираній доси конґруї.
Треба отже що місяця вносити до галицького намісництва поданє о запомогу, а вона буде за кождий місяць признавана.
Намісництво в Бялій має спис вивезених священиків Українцїв і згадані поданя не будуть дізнавати проволоки в полагоджуваню. Однак є вказане перше поданє внести через приналежне староство, заосмотрити свідоцтвом убожества і просити о потвердженє, що дотичного священика Росіяни насильно вивезли, а петенти суть його родиною. Кінотеатри Червоного Хреста.
По довшім часї маємо знова змогу представити дальшу у високім ступнї успішну й корисну дїяльність кінового Комітету "Червоного Хреста". Безупинним змаганям сього комітету удало ся ще в місяци сїчни заложити серед можливо найкориснїйших обставин кіно у Львові й в Перемишли. Тамошнїй льокальний комітет зумів в спосіб гідний високого признаня створити один з найприємнїйших льокалїв для розривки в Перемишли. Подаємо рахункові звіти з доходів кін. "Червоного Хреста" за сїчень і лютий. У Львові принесли вони доходу 16,048 корон 13 сот., в Перемишли 13.000 К, разом 29.048 К. 13 сот. Сей дохід по думцї статутів роздїлено між гал. віддїл Тов. "Червоного Хреста" і фонд вдів і сиріт по упавших галицьких жовнїрах. Вкінци звертаєть ся увагу на подїю, яка стала ся дня 11. марта. Отже друге кіно "Червоного Хреста", що містило ся доси в "Casino de Paris" при ул. Рейтана, яке може не відповідало своїй задачі, переносить ся з тим днем до обширнїйшого, вигідного й лежачого при головній артерії руху у Львові льокалю в Католицькім Домі при ул. Городецькій, в чім комітетови помогло духовенство. Не можна отже сумнївати ся, що суспільність поспішить громадно до сього льокалю розривки, який відзначуєть ся крім сього приступними цїнами та підіпре тим чином благородну цїль змагань Товариства "Червоного Хреста". 