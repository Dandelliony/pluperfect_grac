◦ ◦ ◦ ◦ ◦ ◦ ◦ ◦ ◦ ◦

Добра господарка. Від кільках днїв відбувають ся у львівськім ратуши наради маґістрату над буджетом міста Львова. В часї буджетової дискусії виявило ся, що річний дефіцит громади виносить 12 мїлїонів корон річно. Річнї видатки виносять 22 мілїони корон, а доходів має громада річно всего 10 мілїонів. Загальний воєнний дефіцит міста Львова виносить 29 мілїонів корон. Управа міста знов має звернути ся до правительства з домаганєм о виплату дальшої квоти (котрої вже з черги?) на цїли "міської" адмінїстрації.
Повна пайка цукру для дїтий. Заповідження державними властями апровізаційними в справі видаваня повної пайки цукру для дїтий до 5 року житя вже надїйшло і буде обовязувати вже з кінцем сего тижня. На побір цукру для дїтий будуть видавані окремі карти головам домашного господарства за предложенєм документів. Згаданий розпорядок відносить ся також до кормлячих материй і вагітних жінок, які також одержать повну пайку цукру. Близші подробицї подасть у Львові міський уряд господарський.
В справі соли і вугля. Краєвий Союз господарських спідок у Львові вул. Зіморовича 20 доносить, що як в минулім році, так і тепер закупив в Нїмеччинї 100 ваґонів прекрасної білої соли і розпочав вже був її доставу, та мусїв її перервати дня 15. падолиста наслїдком заказу вивозу соли з Нїмеччини. Однак заходи пороблені Управою Союза у наших і нїмецьких властий подають надїю, що небавом буде могти доставу соли підняти на ново бо приобіцяно йому постійний місячний континґент нїмецької соли. Так само як доси Союз буде мати роздїл томасини для української дрібної власности в Галичинї, доси одначе не отримав ще урядового повідомленя з намісництва про услївя продажи томасини. Услївя продажи томасини і соли будуть зголошені в українських часописях. Краєвий вуголь можна одержати з намісництва через рейонові команди і туди треба письменно звертати ся, Пруський вуголь доставляє Союз, але тільки на основі придїлу мінїстерства публичних робіт. Поданя треба вносити через Союз, котрий доставить на се потрібних друків і удїлить інформацій. Зголошеня треба вносити місяць наперед так, що тепер можна дістати вуголь доперва на лютий. З огляду на теперішні комунїкаційні відносини поданя о вуголь на лютий мусять бути в Союзї найпізнїйше до 20. грудня, бо найдальше 1. сїчня мусять бути в мінїстерстві публичних робіт.
Молитва за мир. Львівський греко-католичеський митрополичий Ординаріят видав з датою 11. грудня такий розпорядок: Поручаємо всїм Всч. ОО., щоби від хвилї, коли дійде до них відомість про се розпорядженє, аж до хвилї заключеня мира що дня долучити до Служби дня чи Святого, Службу о мир, і Службу Божу на II чи III наміренє жертвували і дусї тої просьби і горячо просили Бога о таке поведенє і розвязанє справи, котре найбільше відповідає духовому і дочасному добру нашого народа. Належить також на проповідях заохочувати людий до частої молитви о мир і за весь український нарід, по сїм і по тім боцї кордону; молитвами можемо від Бога випросити те, чого всї бажаємо. В тій цїли також будуть в недїлї і свята всї парохи, завідателї парохій і управителї церков відправляти молебень до Ісуса Христа або Матери Божої зі суплїкаціями і прилюдним відчитанєм акту пожертвованя цїлого нашого народу Божественному Серцю Христовому. В день Непорочного Зачатя по Службі Божій і по суплїкації віддамо всї разом під Покров Пресв. Богородицї весь наш нарід і всї його духовні і дочасні потреби. В молитвах треба нам памятати особлившим способом і про тих, котрі найбільше терпіли і ще доси терплять, себто про виходцїв, евакуованих зі своїх сїл, про засланих, і про ті знищені села, в котрих наші люди терплять крайний недостаток поживи, опалу і одежи, а часом право не мають і даху над головою. В селах, де жиють (евакуовані) виходцї з инших сторін, поручать душпастирі моїм іменем христіянській любови і гостинности вірних нещасливих вихідцїв, пригадуючи їм обітницю Христа, що милосерні помилувані будуть. Чим більше любови і милосердя окажемо нещасним, тим більше права набудемо на Боже милосердє в сих тяжких часах. Просимо також усильно о поворот до дому і родини тих братів, котрих положенє воєнне ще задержує на далекій чужинї в неволї і вигнаню. Не можемо прийти їм з помічю в їх тяжкім положеню, то бодай памятю і молитвою упрошуймо для них помочи з неба. Від гр.-кат. митрополичого ординаріяту. Львів, дня 11. грудня 1917. 