З наших гір. Дора.

Саме тепер розпочав ся лїтний сезон Дори. Кождий новий поїзд привозить нових лїтників. Зачинає ся сезоновий рух. Але й не диво. В сїм році дописує погода. Вчера прим. показував термометр в тїни 26R. Хто жив, той шукав приюти у Прутї або в близьких сусїдних смерекових лїсах, надихуючись доволї запахом бальсамічної живиці. Українські лїтники в Дорі не дармують. За інїциятивою п. радн. Мирона, який специяльно опікує ся Дорою, засновуєть ся тут українське касино при місцевій чит. "Просьвіти". Цілию сього касина є згуртувати всіх укр. лїтників, з окрема підготовити ряд популярних викладів для Гуцулів. Перший такий виклад відбуде ся вже в найблизшу недїлю. Буде реферувати редак. Микола Курцеба на тему: “Що таке ґазета?" Української інтелїґенциї є тут досї до 40 родин, а між иншими пробувають тут: співак опери Менцінський, проф. Колесса Ф., радник двора Заячківський та богато инших. Заповіли свій приїзд проф. Лепкий, п. мед. Левицька і и. Незадовго буде Дора сьвяткувати ювилей Шевченка, а пляноване є висипанє могили і поставленє памяткового хреста на однім з менших верхів гір в Дорі. Загалом сьогорічний лїтний сезон в Дорі заповідає ся гарно. Помешкань покищо є ще трохи вільних, два руські пенсіонати вдоволяють вповні вимоги лїтників, погода гарна, ліси і гори чудові, купелї ще красші, хто-ж вибирає ся до Дори най їде скоро, бо шкода  кождого гарного дня. Про прогульковий і товариський рух у сїй чудовій закутинї наших гір не забуду поінформувати нашу суспільність в слушний час.
М. Курцеба. 