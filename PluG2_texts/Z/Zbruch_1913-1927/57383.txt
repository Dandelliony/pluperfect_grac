◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з 13 жовтня
Війна на Сходї. Бої в околици Кронштату були успішні для нас. Вчера полонено 1 офіцира і 170 румунських жовнїрів та добуто 2 гармати. На східній граници Семигороду наші війска виперли неприятеля з долин горішного Мароша і Мольте до граничних гір.
На північ від Кірлїбаби відперто в боротьбі на ручні ґранати російський атак.
Війна з Італїєю. Дїяльність атакуючих італїйських війск на боєвім фронтї в Побережу вчера була слабша, як в попередних днях тяжких боїв. Всюди зусиля неприятеля видістати ся поза свою лїнїю між Сан Ґрадо ді Мерна і Нова Вас зломили ми нашим огнем.
По полудни 45 дивізія італїйської піхоти, скріплена віддіїлом берсалїєрів заатакувала наші становища на північ від Льоквіци. Той наступ остав без успіху, причім неприятель понїс нечувані втрати. Вернуло тільки небогато людий. Люблянський полк піхоти ч. 27 і віддїли полку піхоти ч. 46 своєю хоробрістю заслужили собі на велику похвалу.
Так само без успіху, як в північнім відтинку Красу були також кількакратні зусиля неприятеля на південнім крилї і на північ від ріки Віппах, спрямовані проти Biglia і Vertoiba. На Пасубіо наші війска відперли два наступи на гірський хребет Roite.
Війна на Балканї. Італїйска летнича ескадра обкинула вчера бомбами Каваю. Вбито кілька жінок і дїтий. Австро-угорський боєвий летун, який підлетїв для погонї, скинув самолет Капронія між устєм рік Скумбі і Сенепі. Самолет легко ушкоджено; з летунів два згинули, три втекли.
Подїї на мори. Дня 12. с. м. по пол. одна з наших ескадр гідроплянів обкинула з дуже добрим успіхом вибуховими й запальними бомбами адрійські заведеня в Монфальконе, обсаджені неприятелем. В вечірних годинах того самого дня инша ескадра гідроплянів заатакувала з дуже добрим успіхом війскові предмети в Зельц, Вермелїяно, внутрішну пристаню в Ґрадо і ще раз Монфальконе і адрійські заведеня. Мимо найсильнїйшого острілюваня всї самолети вернули неушкоджені.
Воєнні комунїкати з нїмецького ґенерального штабу з 13. жовтня
Західний терен війни. Ґрупа війск нїмецького наслідника престола Рупрехта: Нова велика проба Анґлїйцїв і Французів переломити нашу лїнїю між Анкрою і Соммою зовсїм не повела ся. Неприятель думав, що масовим ужитєм артилєрії і своєю піхотою, скріпленою новими резервами, мусить осягнути свою цїль. Хоробрі війска ґенералів Сікста фон Арміна, фон Бема і фон Ґарнієра по тяжкій боротьбі незахитано вдержали становища. Головний натиск численних наступів звертав ся проти фронту від Курслєт до лїса Сен Пєр де Васт. Кілька разів доходило до завзятої рукопашної боротьби в наших лїнїях з неприятелем, який хвилево вдер ся туди. Мимо шестикратних невдячних наступів на наші становища під Селї протягом дня Французи в ночи ще раз там наступили. І сей наступ відперто. На північний захід від сеї місцевости боротьба ще не скінчила ся. Бранденбурька піхота на північний захід від Ґедекур стоячи приняла нищачим огнем густі анґлійські ряди. На південь від Сомми француські наступи між Френ, Маканкур і Шольн ішли далї. Переважно здавлено їх уже замикаючим огнем. За цукроварню в Ґеперму знов закипіли завзяті бої, які закінчили ся корисно для нас. Головна часть закінчили ся корисно для нас. Головна часть Аблєнкур по завзятих боях остала в наших руках. Ми полонили там в останних боях коло 200 Французів, між ними 4 офіцирів.
Фронт нїмецького наслїдника престола: На захід від Мози і на захід від Маркірх (в Воґезах) значна огнева дїяльність. На захід від Маркірх відперто француські атаки.
Наші летуни з успіхом заатакували сильні летничі ескадри, які були в дорозї до південної Нїмеччини, і при помочи оборонних гармат скинули 9 самолетів. На основі дотеперішних донесень скинені бомби забили 5 осіб, а зранили 26. Матеріяльна шкода мала, війскової шкоди не було.
Східний терен війни. Положенє не змінило ся.
Фронт в Семигородї. Кітловини Дєрдє і Мцек, горішна й долїшна Цік вільні від неприятеля. Погоня йде далї. На гостинци Цік Середа — провал Ґімеш неприятель ставить ще завзятий опір. В успішних перепалках на граничних горах на схід і на південний схід від Кронштату полонено 1 офіцера і 170 жовнїрів і здобуто 2 гармати.
Балканський терен війни. Ґрупа війск Макензена: Нїчого нового.
Фронт македонський: По обох сторонах зелїзницї Монастир-Фльоріна значні гарматні бої. Атаки Сербів над луком Черна також вчера не мали успіху. На фронтї над Струмою перепалки з неприятельськими вивідними віддїлами. Неприятельський огонь з суші і моря коло Орфано. 