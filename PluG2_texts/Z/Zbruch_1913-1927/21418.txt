Василь Щурат. Христос воскрес!

  І. Вбираєть ся в житє й красу,
Що вчора вяло без часу. Цьвіт руку смерти з себе зверг 
І з пупінка добувсь на верх. Чи чудо се?... Дитя хиба
Повірить в чудо. Се борба. З зимою бореть ся весна,
Зиму й поконує вона. З під каменя житє встає
І силу мертвому дає. Борба є джерелом чудес,
А клич борби: Христос воскрес! ІІ.
Не дивуй ся, народе мій,
Красї весни, нїмий не стій! З зелених піль, з цвитучих гір
Бери собі живий примір. Нехай вони тобі у грудь
Охоти до житя нальють. Нехай стає їх сьвіжий цвіт
Порукою твоїх побід. Побідиш — здійсниш мрії-сни
Своєї власної весни. Побідиш... Лиш не жди чудес!
В борбу! на труд! Христос воскрес! ІІІ.
І стане в сьвітї голосна
Нова українська весна. Бо в кождій пяди нив і лук
Зросить ся потом чорних рук; І видержить в своїй красї
Всї приморозки й тучі всї; І дасть надїю сївачам,
А послїп зависним очам; І жайворонків вишле в світ
З дзвінкими піснями побід; І буде початком чудес,
Що стануть ся... Христос воскрес! 