◦ ◦ ◦ ◦ ◦ ◦ ◦ ◦ ◦ ◦

Голова польської мирової делєґації Домбські заявив представникові преси, що «справа Східної Галичини не торкається руських переговорів. Приналежности Сх. Галичини до Польщі не можна заперечити, тим паче, що населення доказало ділом, як дуже прагне до сполуки з польською державою».   Бела Кун видав наказ задержати в Росії всіх полонених мадярської народності. З ними має він намір іти проти Угорщини й завести там вдруге диктатуру пролетаріату.   У Ризі відкрито терористичну організацію комуністів.   Симпатична "дискусія". На засідання центр. ком. Комуністичної Партії Фінляндії, яке відбулося в Петрограді, дискусія так оживилася, що прийшло до — борні на револьвери. 20 осіб ранено.   Радянська республика в Бухарі скинула еміра й оповістила, що лучиться з російським Туркестаном. Емір утік в Індію.   В Парижі гадають, що на позицію Литви більше має впливу Москва та Берлін, ніж Антанта або й Ліґа Націй.   Інтерновані в Німеччині рос. большевики, кількістю 200 чоловіків, на нім. пароплаві підняли бунт. Корабель затримався у Данціґу, а начальник партії пішов до міста. Спроба запанувати кораблем не вдалася, бо нім. вояки почали стріляти і вбили ватажків.   В Угорщині правительство Гортіого заводить радикальні "реформи": недавно завело кару буками, тепер внесло законопроєкт про означене число (numerus clausus) університетьських студентів, "щоби здержати надпродукцію інтеліґентного пролєтаріату", як каже референт Усетті. Законопроєкт цей звернений очевидно проти Жидів.   В Італії великі страйки робітників, які займають фабрики.   Литва зарядила загальну мобілізацію проти Польщі.   Франція має обняти контроль над Швайцарією, її водними й сухопутними шляхтами — за для припинення большевицької пропаґанди. ("Echo de Paris".) Чи це не початок протекторату?   Німецька преса взиває уряд, щоби в ціли відвернення фінансової катастрофи відправив багато урядовців, завів як найбільші ощадности й занявся офіціяльно — торговельними предприємствами!   В Чехословаччині німецькі рекрути відмовляються масово від присяги на вірність чеській державі. Чехи відпускають їх до домів.   Між румунським і болгарським урядом йдуть таємні переговори при участі французьких офіцірів. Гадають, що Франція хоче привести Болгарію й Руминію до союзу, аби їх використати в боротьбі проти Сов. Росії.   Еспанський єпископат заборонив впускати до церков жінок, які носять прозрачні панчишки й декольтують груди та рамена.   Уряд Петлюри предложив Вранґлеві слідуючі умови порозуміння: 1) визнання незалежности України; 2) передача укр. полків в армії Вранґля під укр. команду; 3) українська адміністрація на терріторії України; 4) Вранґель не буде переводити на цій терріторії мобілізації; 5) Україна не буде вмішуватися в російські справи.   Ґен. Денікін бажає вернути до Росії (?) і веде переговори з рос. парижськими кругами що до його співробітництва у вранґелівській армії.   Хороша комерція. "Джорналь-д-Італія" оголошує користи, які Італія осягнула в її торговельних взаєминах з большевиками. 1. Італія відіслала 4000 рос. полонених взаміну за 303 Італіянців. Італіянці приїхали півживі, голодні і в лахміттях, а руських полонених відправлено да нових одягах і з двома парами чобіт, які вони негайно продали в Росії по 20–30 тисяч рб. за пару; 2. Італіянський пароход, що віз руських полонених, в'їхав на большев. міну, при чому згинуло 6 італ. матросів; 3. Італія післала медикаменти, мануфактуру і машини, а отримала транспорт зіпсутого запліснілого зерна з приміссю гвіздків, дроту та сміття.   Норвежська преса описує, як у редактора большев. ґазети "Ny Tid", Альфреда Мадсена, портова поліція найшла 59 кільо руського золота в монеті та велику кількість большев. літератури на норвежськ., шведській і московській мові. Мансен їхав з Росій (Мурманська); аби проминути кордонний порт Кіркенес, він їхав моторовою лодкою. Гроші і літературу поліція забрала, а його самого лишила на свободі.   Вернули з Московщини німецькі незалежні с. д., які хотіли там осісти назавше, як робітники, й описують в берлінській "Freiheit", що життя там неможливе. Що помагає висока платня 11–12 тисяч рублів у місяць, коли фунт масла коштує 35 тисяч рублів! В комуністичну партію напхалося всякої сволоти тілько, що періодично треба її перечитувати, причім викидають з партії кого попало, не розбираючи багато. На 604.000 зареєстрованих комуністів є всего на всего 70.000 робітників (11%). Від усякого комунізму і навіть соціялізму рівне далеке місто як і село.   "Kur. Krak." повідомляє про смерть сина Троцького, який згинув в бою під Пултуськом.   Воля 