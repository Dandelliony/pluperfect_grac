◦ ◦ ◦ ◦ ◦ ◦ ◦ ◦ ◦ ◦

Памятник Іванови Франкови. Маґістрат м. Львова повідомив Наукове Товариство ім. Шевченка, що він у полагодженю відповідної просьби Товариства відступив безплатно бажане місце на кладовищи (ріг 4. поля) вартости 1.400 К., під умовою, що гріб і памятник, на основі проєкту арт. Івана Труша, будуть поставлені до 3 літ.
З Наукового Товариства ім. Шевченка. Засїданє історичної секції відбудеться у второк 17. червня о 5 год. пополудни з проґрамою: Ф. Ґолїйчук: "Князь Іван Мазепа".
Українське Бюро зорґанїзувало ся в Стокгольмі (Kungsgaten 56), як філїя такого ж бюра в Льозаннї. Цїль бюра — інформованє про українську справу.
Подорож митр. ґр. Шептицького до Риму. З Відня нам пишуть: Дня 13. с. м. наспіла від митр. ґр. Шептицького через ц. і к. посольство в Стокгольмі телєґрама до д-pa К. Левицького, в котрій сказано, що митрополит мусить з особистих причин туру своєї подорожи до Риму змінити в переїздї через Нїмеччину і Швайцарію настільки, що вона відбуде ся через Гамбург Ціріх Рим. Через те очевидно відпаде пляноване повитанє Митрополита віденською українською делєґацією в Берлїнї. З Ціріху подасть Митрополит телєґрафічну відомість д-рови Костеви Левицькому про днї свого побуту і буде там очікувати його і других делєґатів. В Ціріху очікувати буде Митрополита ґр. Михайло Тишкевич і брат о. Климент з Інсбруку. Віденські часописи з недїлї подають вістку, що перед виїздом з Київа, Митрополит установив там гр. кат. епископського вікарія в особі о. Михайла Цегельського, пароха Камінки струм., вивезеного відти в 1915 Росіянами.
Привіз і вивіз поживи. Управа м, Львова подає до прилюдної відомости, що позволеня на привіз і вивіз артикулів поживи і т. д. для цивільної публики видає від тепер виключно управа громади м. Львова в годинах поміж 9 а 1 рано в бюрі XVII на ІІ поверсі ч. дв. 66, з то для посилок до повіт: Радехів, Камінка струмилова, Жовква — в понедїлок, Зборів, Золочів, Перемишляни — у вівторок, Городок ягайлонський, Мостиска, Яворів — в середу, Львів, Бібрка — в четвер, до инших місцевостий в довільних днях. Місцеві фірми львівські можуть зголошувати ся по позволеня лише в пятницї і суботи кождого тижня, виїмково лише в инші днї, але лише по полудни від 5 до 6. Сторони, котрі беруть позволеня на вивіз спіритусу континґентового, можуть зголошувати ся кожного дня. Зелїзничі посилки (Frachtbriefe) будуть полагоджувані лише по полудни поміж 5—6. Отсї посилки мусять бути ще потверджені ц. і к. війсковістю в будинку при пл. Смольки ч 3. Позволеня, видані війсковістю, гаснуть з днем 15/7 1917. Всякі артикули, вивожені без дозволу, будуть безоглядно конфісковані контрольними орґанами і відсилані будьто до центрального маґазину міських горожанських кухонь, або до міського апровізаційного заведеня в цїли відпродажі в склепах. 