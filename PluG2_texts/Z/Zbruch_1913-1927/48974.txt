◦ ◦ ◦ ◦ ◦ ◦ ◦ ◦ ◦ ◦

Відслоненє лицаря міста Львова. Лицар міста Львова, що має станути серед Гетьманських валів, є вже майже викінчений. Той утвір проф. Нальборчика буде статуєю з дерева сталевого кольору, виконаною в робітни технольоґічного Інститута. На відслоненє статуї, що назначуєть ся на конець сього місяця або на початок цьвітня, є сподїваний приїзд цїлого ряду визначних личностий з Відня.
Постріленє арештованого польського лєґіонїста. "Ziemia lubelska" доносить: Онодї рано провадив жандарм до війскового суду арештованого лєґіонїста, Т. Коли переходжено коло готелю "Янїна", лєґіонїст Т. утїк до брами і на подвірє. Жандарм стрілив тодї в подвірє і ранив лєґіонїста, якого віднесено зараз до війскового шпиталя.
Про визиск родин покликаних до війска пишуть нам: По часописях часто читаємо, що селяни тратять гроші. Се не правда, таку байку оповідають ті, що від селян не можуть нїчого вирвати. От приміром в Янові коло Львова людям зі всїх майже сїл пише квіти бурмістр зі своїм писарем по 1 К, по 2 К, по 8 К, говорячи, що хлоп має гроші. Місячно заробляє він від селян по 1200 К. Що ми маємо робити, щоби ті квіти потанїли і чи вільно нам писати по нашому? Дня 7. с. м. жалували ся люди в податковім урядї, що за богато платять за квіти, приміром Марія Свищ, жена Миколая, заплатила 4 К, Марія Свищ, жена Тимка 8 К, Гаська Пашик 2 К і т. д. Ми безрадні, просимо нам помогти, нехай з нас не сміють ся. Як би тут хто приїхав і переконав ся, то мав би що писати на місяць.
Цїсар Вільгельм дає мідяні дахи своїх палат. З інїціятиви цїсаря Вільгельма коронний фіскус постановив в разї потреби зняти мідяні дахи з королївських будинків і передати їх видїлови державної збірки металїв. Перший мідяний дах буде знятий з палати в Потсдамі. Потім малаби прийти черга на инші з 53 палат цїсаря в Нїмеччинї. Не зробить ся виїмку і для палат в Берлинї.
"Австро-Угорщина і світова війна". Під таким заголовком (Oesterreich-Ungarn und der Weltkrieg) вийшла накладом Бюра воєнної помочи в мінїстерстві внутрішних справ публїкація, якої продажа має приспорити фондів Червоному Хрестови і Бюрови воєнної помочи. Перший том публїкації — то історія війни, почавши від представленя причин світового конфлїкту, дальше описи веденя її на суши, на мори і в воздухах, історія розвитку австро-угорської фльоти і підводних човнів з їх впливом на стратеґію нинїшної морської війни, вкінци цїкаві культурно-ґеоґрафічні нариси ворожих держав. В другім томі передовсїм богатий матеріял для істориків.
Вивезенє Українцїв. Пишуть нам: Жертвою наїзду впав також о. Осип Скалїш, парох Красїєва, пов. Бучач. Переслїдуванє зі сторони Москалїв (не хотїв нїяк позволити на відправу православному батюшцї), а відтак инші траґічні моменти й брутальність наїздників викликала у о. Скалїша сильний розстрій нервів. Без огляду на те Москалї, уступаючи, забрали того селянами дуже любленого священика й повезли в Росію, і всякий слїд пропав по тім мученику. 