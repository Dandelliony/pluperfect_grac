◦ ◦ ◦ ◦ ◦ ◦ ◦ ◦

Східна Галичина під протекторатом Анґлії? "Mittagspost" довідуєть ся від високопоставленого дипломата, що саме повернув із Берна до Відня, що Найвиша Рада порішила вже остаточно судьбу Східної Галичини. Східна Галичина буде тільки в дуже слабкій, чисто формальній звязи з Польщею що власне не значить ніщо иньше, як тільки митний союз, а одержує як найширшу та найповнійшу автономію, так що про насильства над совістю, мовою, або про яке небудь инше насильство не може бути й мови. По 25 літах має рішити про дальше оставлення Галичини при Польші не плєбісцит, а Союз Народів. Тимчасом одержує Анґлія рішаючий вплив при управі Галичини.   Пригадка українському народному учительству. Ще далеко-далеко не все учительство вернуло домів з інтерновання і конфіновання, богато усунено з шкільних помешкань і вони з родинами остають в лютій зимі без кута і хліба. Богато знов родин остає без хати і удержання, бо їх мужі і батьки поза межами рідного краю. Пересилайте-ж товаришки і товариші місячні датки для сих, що безусловно потребують тепер помочі — на адресу; Шкільна Секція Українського Горожанського Комітету у Львові, Ринок ч. 10. І. поверх.   Зміна закону про охорону льокаторів. Як довідуємо ся з автентичного жерела, закон про охорону льокаторів підпаде зміні в користь власників камениць. А саме позволено їм підвисшити чинші до 100 процент. Значній підвишці підпадуть мешкання, що складають ся більше чим із трьох кімнат.   Genta Rutheni... "Gazeta wiecz." одержала з польської перлюстраційної комісії ось яке вияснення в справі факту, що у польськім війську лучають ся офіцири "Українці": Офіцир, який признає ся до польської народности, має отвертий вступ до польського війська. Дійсно таких офіцирів зголосило ся значне число, та всі без виїмку змінили свій обряд на римо-католицький. Військові власти перевели в кождім случаю дуже докладне слідство що до особи кандидата. Принято остаточно лиш кількох, про яких можна сказати, що є: "natione Poloni".   Заборона українських книжок. Канадійський уряд заборонив отсі книжки в українській Мові: "Нове Свято" П. Стефаницького, "Основні засади комунізму" П. Енгельса, "Про походження нашого Бога" Лямбро, "Соціялізм" Ев. Крука. Хтоби спроваджував, доставляв, пересилав, роздавав або мав ті книжки, тому грозить кара 5.000 долярів або три роки арешту.   Нова Рада 