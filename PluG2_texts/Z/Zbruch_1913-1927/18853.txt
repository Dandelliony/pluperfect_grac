Запомогова акция.

Комунікат Краєвого Союза Господарсько-торговельних Спілок.
І. Достава поживи по знижених цінах.
Заповіджена ц к. правительством акция доставленя убогому рільничому населеню поживи по знижених цінах вже розпочала ся, покищо взагалї в обмежених рамах.
На підставі реляций повітових Комітетів ратункових та Староств подїлив краєвий Комітет ратунковий повіти цілої Галичини на 4 кляси в той спосіб, що найбільше загрожені повіти, причислені до першої кляси, одержати мають з призначених на се до тепер фондів по 36 ваґонів поживи по зниженій цінї, повіти другої кляси по 24 ваґонів, повіти третої кляси по 12 ваґонів, та в кінци кілька повітів, як на разї не загрожені, вилучено від участи при доставі поживи.
З загальної скількости поживи в числї 1.500 ваґонів припало на Союз доставити 378 ваґонів. Щоби уможливити кождій з трех господарських орґанїзаций, оперуючих на теренї східної Галичини бодай частинну доставу в кождім з загрожених повітів, порівнано на спільнім засїданю згаданих господарських орґанїзаций дня 3. лютого б. р. всї замовленя, які вплинули до того дня до кождої з них, беручи під увагу скількість ваґонів призначаючи на дотиний повіт і скількість замовлень з того повіта, та відповідно до сего роздїлено призначену кождому повітови скількість ваґонів поміж всї три отрґанїзациї.
Всїх замовлень, які вплинули, було три рази більше, чим признаний контінґент 1.500 ваґонів, тому загалом буде виконана заледво около одна трета часть всїх зголошень, причім передовсїм і майже виключно будуть або зістали вже виконані замовленя громад, котрі повітовий Комітет ратунковий признав загроженими і оскілько ті замовленя були вже в Союзї до 3. лютого б. р.
Се однак не виключає, що в деяких повітах не буде міг Союз навіть всїх замовлень з загрожених сїл виконати, бо є повіти, на котрі признано Союзови до достави зникаючу малу скількість, а то з огляду на велику скількість замовлень, які вплинули до двох других орґанізаций ("ц. к. гал. Товариство Господарське і Товариство Кулок рільничих"). Остаточне затвердженє способу роздїлу наступило на засїданю Краєвого Комітету ратункового дня 13. лютого б. р. і відповіно до cего виконає Союз сейчас замовленя, які після повисшого стану справи можна буде виконати.
Замавляючих котрих замовленя не увгляднено, повідомляє ся про се окремим листом, при чім зазначує Союз, що їм прислугує право вибору одної з отсих евентуальностий:
а) Зажадати виконаня замовленя по звичайних цінах.
Союз може оставити в міру запасів всї товари призначені на запомогову акцию по оголошених в дотичнім обіжнику цінах, однак без знижки і без оплати коштів перевозу, котрі всеж таки є знижені о 50 прц.
б) Полишити замовленє і задаток в Союзї аж до часу, коли ц. к. правительство признасть нові фонди на знижку ціни средств поживи, в прочім зазначує Союз, що всї ті як і дальші зголошеня будуть перед евентуальним виконанєм передані до заопінїованя повітовим Комітетам ратунковим, за принятє їх не бере Союз жадної відвічальности на себе.
в) Уневажнити замовленє на средства поживи, а зате прислати рівночасно нове замовленє на яре збіже або бараболю, відповідаючи всїм услівям та зажадати перенесеня задатку з замовленя поживи на насїнє. Союз зазначує, що бажанє перенесеня задатку належить надіслати окремим листом з долученєм замовленя правильно виповненого та, що по такім перенесеню задатку замовляючі тратять право домагати ся виконаня їх попередного замовленя на поживу.
г) Замовляючі можуть зажадати уневажненя їх замовленя та звороту задатку, а Союз протягом лютого доповнить звороту.
II. Акция достави ґрису по зниженій цінї.
Численні урґенси спонукують Союз відповісти сею дорогою всїм замовляючим, що їх замовленя, як що не відкинено їх відразу, яко невідповідні, будуть виконані. Замовленя виконує Союз по черзі, однак ц. к. намісництво закупило ґрис з доставою в рівних місячних ратах, протягом сїчня, лютого, марта і цьвітня, так що майже половина замовлень буде вислана в мартї і цьвітни, бо запас на сїчень і лютий вже вичерпаний.
Дальші замовленя на ґрис Союз приймає ще і виконає їх в міру запасу, або як що признана скількість буде цілком вичерпана, зверне сейчас замовленє.
III. Акция достави збіжа і бараболь на весняні засїви.
Відповідні оголошеня і друки вже розіслано при кінци сїчня і в перших днях лютого, однак замовленя як до тепер впливають поволи.
Союз звертав увагу, що бажаючи вчасно насїня доставити, закупив значні запаси товару з доставою в лютім, вичікуючи з надсиланєм замовлень ставлять замовляючі Союз в прикре положенє, що не буде міг відобрати купленого товару в час, та що звалюючи більшість замовлень на март самі спричинять опізненє достави через навал експедиций.
В кінци звертає ся отсим Союз з просьбою до П. Т. Замовляючих, щоби не засипували його урґенсами, бо як з повисшого представленя виходить, Союз вислав все і зараз, що лиш мав до роздачі готове.
Урґенси замість прискорювати висилку спинюють її, бо їх полагоджуванє забирає перзоналови час, призначений на виконуванє замовлень.
Рівнож будемо П. Т. Інтересантам дуже вдячні, єсли не будуть лучити справ в однім письмі, але кожду справу предложать на окремім папери, бо тим способом поодинокі відділи можуть їх сейчас кождий з окрема полагодити. 