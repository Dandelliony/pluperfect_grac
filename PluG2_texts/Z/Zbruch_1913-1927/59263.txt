◦ ◦ ◦ ◦ ◦ ◦ ◦ ◦ ◦ ◦

Смерть Цїсаря Франца Йосифа І. і Українцї. Жалібна манїфестація Української Парляментарної Репрезентації. ВІДЕНЬ. (Ткб.) "Slavische Correspondenz" доносить: Українська Парляментарна Репрезентація зібрала ся 24. с. м. на жалібне засїданє. Президент Романчук виголосив жалїбну промову, підносячи в словах найбільшої вдячности добродїйства, які Цїсар Франц Йосиф І. зробив українському народови. Ухвалено одноголосно вислати до кабінетової канцелярії отсю кондолєнційну депешу: "Українська Парляментарна Репрезентація, до глибини зворушена смертю його Цїсарської і Королївської Величности, наступника наших королїв Данила і Льва на престолї Галичини й Володимирії, якого 68-лїтному правлїню завдячує український нарід нове національне житє, і глибоко перенята траґічністю смерти сердечного Князя Мира ще перед закінченєм найстрашнїйшої світової війни, просить, щоб їй вільно було зложити у стіп престола вислови співчутя в імени власнім і в імени цїлого українського народу". Сю депешу підписали: президент Романчук і оба віцепрезиденти Петрушевич і Бачинський.
Жалібна манїфестація Загальної Української Ради. ВІДЕНЬ. (Ткб.) Загальна Українська Рада відбула святочне жалібне засїданє, на якім президент д-р Кость Левицький виголосив промову. Ухвалено зложити у стіп престола вислови кондолєнції. На знак жалоби засїданє замкнено.
Відновленє присяги. Дня 25. с. м. українські сїчові стрільцї, які перебувають у Львові, складали з иншими війсковими віддїлами в міській командї нову війскову присягу цїсареви Карлови. При актї заприсяженя були присутні: генерал Рімль, стрілецькі старшини з отаманом д-ром Волошином і офіцирський корпус міської команди. Після присяги дефілювала стрілецька чета перед ґенералом Рімлем.
За права української мови в Росії. Як доносить "Южний Край", недавно радили у Винници на Поділю представники всїх подільських товариств кооперативних. Підчас нарад над предложенєм про уладженє школи для інструкторів в дїлах кооперативи ґрупа поважних представників кооперативного руху поставила внесенє, щоби в згаданій школї заведено українську викладну мову. Внесенє стрінуло ся з острою відповідю батюшки Славинського, якому так само остро відповідали автори внесеня. Після інтервенції голови зборів Українцї демонстративно опустили салю, а остали на нїй тільки приклонники Славинського. Наради з'їзду мусїли бути перервані, бо між сецесіонїстами були майже всі референти.
Переговори про поворот цивільних бранцїв з Росії. "Berlingske Tidende" доносить із Стокгольму: Дневник "Svenska Dagbladet" вислав до голови шведського Червоного Хреста кн. Карла запит, чи шведський Червоний Хрест не міг би помагати цивільним бранцям воєнним, які перебувають в Росії. Кн. Карло відказав, що російське правительство вже з початком війни подїлило дїяльність в той спосіб, що шведський Червоний Хрест опікує ся війсковими бранцями, а цивільними американський Червоний Хрест. Не можна надїяти ся, щоби російське правительство згодило ся на зміну. На конферента Червоного Хреста в Стокгольмі поставлено внесенє, щоби дїяльність шведського Червоного Хреста обняла також цивільних бранцїв. На се предложенє згоджено ся в Нїмеччині і Австрії, однак російське правительство його відкинуло. Супроти того предложив кн. Карло, щоби цивільним бранцям дозволено вернути домів. Російське мінїстерство заграничних справ заіменує комісію для розгляненя сього предложеня. 