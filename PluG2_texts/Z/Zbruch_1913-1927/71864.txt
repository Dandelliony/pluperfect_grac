◦ ◦ ◦ ◦ ◦ ◦ ◦ ◦ ◦ ◦

Похорон бл. п. посла о. Йосифа Фолиса. Тїло Покійного прибуде з Відня на зелїзничнй дворець в Скнилові в недїлю, 14. с. м., перед пол. В 2. год. по пол. тїло буде перенесене до місцевої церкви, де відправить ся парастас. В понедїлок в 8. год. рано розпічнеть ся обряд єрейського похорону з Службою Божою, після чого тїло буде перенесене з церкви на місце вічного супокою.
Орґанїзація національної опіки над дїтьми. Дня 5. жовтня с. р. відбуло ся засїданє Головної Ради Українського Краєвого Товариства охорони дїтий і опіки над молодїжю під проводом президента товариства п. дир. Федака. В нарадах взяв участь між иншими о. мітрат Подолинський як відпоручник перемиського епископського Ординаріяту. Рада приняла до відома звіт секретаріяту Товариства про почату орґанїзацію філїй провінціональних та начерк дальшої їх орґанїзації. В цїли виробленя інструкції для дїяльности філїй вибрано окрему комісію. Після основної дискусії рішено поручити філїям, щоби в першій мірі займили ся заснованєм сирітських захистів в місцях свого осїдку, о скільки дїтий, потребуючих помочи, не можна би примістити в заснованих вже сирітських захистах, особливо у Львові і Перемишли. Фонди на такі заведеня одержать філїяльні управи з намісництва через епархіяльні комітети для опіки над сиротами, а справу придїлу тих фондів полагодить управа Краєвого Товариства, як що тільки дотичні філїяльні управи зголосять йому, що приступають до заснованя сирітських захистів. Окрема точка нарад присвячена була справі винародовлюваня українського населеня у Львові, переводженого міськими заведенями охорони дїтий. Вкінци обмірковувано способи, як придбати фондів для Товариства і ухвалено в тій мірі ряд директив для управи Товариства. — 3 Головної Ради У. К. Т. охорони дітий.
Реалїзованє польських домагань. Намісник ґр. Ґуйн після інформації польських дневників, має підчас свого побуту у Львові полагодити справу приверненя міської автономії у Львові. Буде реактивована давна міська рада, або будуть розписані нові вибори.
П. Володимир Степанківський, полїтичний еміґрант з закордонної України, який від 1915 р. видає в Льозаннї в Швайцарії ґазету "L'Ukraine", має бути — як доносить "Kurj. Iw." з Копенгаґи — арештований російськими властями в Торнео в Фінляндії й уміщений в петроградській вязници "Крести". 