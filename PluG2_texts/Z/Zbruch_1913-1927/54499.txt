◦ ◦ ◦ ◦ ◦ ◦ ◦ ◦ ◦ ◦

Другий період російської офензиви.
Під Бродами. — Волинські битви. — Над Черемошем. — Скріпленє російської офензиви в найблизшій будучности.
Російські наступи 28. с. м. стали ще завзятійші. Масовий наступ армії Сахарова, який щойно відперто на північ від Бродів продовжав ся. Становища над Бовдуркою і на схід відти на шляху Лешнїв-Броди, які вже передтим сильно острілювано, були знов під гураґановим огнем російської артилєрії. Опісля пішли Росіяни приступом проти них. Оборонцї аж до вечера дня 28. липня відпирали один приступ за другим, поки лїнїя в однім місци не заломала ся. Супроти переваги наступаючих займили австро-угорські війска нові становища на південнім краю Бродів.
Також на захід від Луцька, на південний захід від Торчина наступали дня 27. липня Росіяни при чім коло Свинюхів російський пролом ударемнено протинаступом.
В південно-східній Галичинї не повели ся російські наступи в области Черемоша, які змагали до того, щоби добути назад утрачений послїдними днями терен.
Петербурський кореспондент італїйського "Сorriere della Sera" звіщає, що треба сподївати ся дальшого розвитку російської офензиви в найбільшім стилю. Російські сили є богато більші, як досї думали. Ґенерал Брусілов старає ся про безпереривний довіз мунїції і артилєрії. Число тяжких гармат постійно зростає. На однім тільки відтинку фронту мало бути уставлених не менше, як шістьсот гармат. Кореспондент впевняє, що мимо офензиви від півтора вже місяця мунїція технїчний матеріял все ще зростають.
Воєнні комунїкати австро-угорського ґенерального штабу з 29 липня.
Війна з Росією. Неприятель вчера поновив свої наступи на великих відтинках фронту.
На південь від Днїстра російський намір здержано перед нашою другою лїнїєю, що йде на схід від Товмача.
На північний схід і на південний схід від Монастириск неприятель днем і ночию безупинно провадив свої наступаючі кольони проти становищ австро-угорських і нїмецьких війск. Всюди його відперто. Поле перед становищами вкрите є убитими і тяжко раненими Росіянами.
Так само остали без успіху всякі зусиля неприятеля проломати ся під Звинячом.
На захід від Луцька союзні війска добули назад значну часть терену, з якого вчера уступили.
Між Турією і зелїзницею з Рівного до Ковля після відпертя кількох наступів, оборонцї, що находили ся ще перед Стоходом, відступили за сю ріку.
Підпринятий нинї рано масовий наступ Росіян на північний захід від Сокола остав ся без успіху, при чім неприятель потерпів тяжкі втрати.
Війна з Італїєю. Положенє не змінило ся. На південний захід від Паневеджіо відперто нічний наступ.
Війна на Балканї. Над долїшною Воюшею боєва дїяльність збільшила ся.
Воєнні комунїкати німецького генерального штабу з 29. липня.
Західний терен війни. В области Сомми були живі артилєрійські бої. В околиці Позієр розбили ся сильні анґл. наступи. На північ від Сомми огнем здавлено проби наступу.
В области Мози був день без дїяльности піхоти.
Анґлїйський огонь на Комін спричинив втрати серед людности і велику шкоду в річах, але нїяких шкід війскових.
Ворожий лїтак зістрілено коло Реклїкур, на північ від Арра.
Східний терен війни. Гінденбурґ: На фронтї нїяких особливих подїй. Наші лїтаки напали кілька разів успішно на двірцї і транспорти військові.
Кн. Лєопольд Бав.: Вчора ще не відперті наступи на фронтї Скробова-Вигода покінчились нашим повним успіхом.
Лінзінґен: Росіяни розширили вчора свої наступи на части фронту над Стоходом і на півн. захід від Луцка.
Поведений на півн. захід дід Сокола сильний наступ відперто з великими втратами ворога. Слабші наступи на инших місцях відтинку Стохода також відперто.
На півн. захід від Луцька вдало ся ворогови по богатьох приступах вдерти ся в наші лїнїї в околицї Тристеня; сим заставив він нас залишити становища, держані доси перед Стоходом. На захід від Луцька протинаступом здержали ми російський наступ. Коло Звиняч гладко відперто ворога.
Балканський терен війни. Положенє незмінене. Дня 26 с. м. впав ворожий лїтак по боротьбі в озеро Дойран. 