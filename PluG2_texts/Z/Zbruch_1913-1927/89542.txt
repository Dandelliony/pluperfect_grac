◦ ◦ ◦ ◦

  Пробив останній час. Тернопіль, 23. травня 1919 р. Народе Український! Твоя доля ще раз стає перед тобою. Розваж в останнє, чи знову йти в неволю польських панів, чи стати, нарешті, правним господарем на власній землі та "глянути, як хазяін домовитий, по своій хаті і по своім полі". Ніхто не прийде нам помагати, та й не треба нам чужоі помочі, бо маємо власні сили. Мусимо зібрати ix, побільшити, розбудити тих, що дрімають, а тих, що ховаються, вигнати в поле. Не час бо думати про себе, про власні дрібненькі інтереси, коли весь край наш, вся наша держава стоіть перед великою небезпекою. Нехай-же могучим дзвоном рознесуться по всій Украіні желізні слова: "Хто живий, вставай боронити край!" — нехай розібють кору на душах наших, полуду на очах, пробудять народну совість, честь і гордість. З нами Бог правди й волі! Народе український, встань!..   Адвокат Д-р Степан Баран, бувший довголітний редактор "Свободи" секретар Народного комітету, по шести місячнім побуті у Львові під польським пануванням, приїхав на сталий побут до Станіславова. Д-р Степан Баран перший державний секретар земельних справ, в хвилі як наші уступали зі Львова, тяжко занедужав і тому остав у Львові, де скривався до кінця цвітня сего року. Одержавши фальшивий пашпорт, виіхав зі Львова на Краків, Відень, Словаччину дня 13. с. м. прибув до Станиславова, де сейчас станув до народної роботи.   Неімовірне. Борислав дістав недавно нового команданта. Сей Командант пороздавав Полякам в Бориславі, нібито для оборони перед розбишаками (гарний державний лад!), велику скількість оружжя. Питаємо нашого правительства: хто іменував нового команданта і як воно думає покарати тих, що несуть відповідальність за таку військову "управу".   Надзвичайні збори інтелігенціі міста Тернополя. Вчора 21 травня відбулися збори Тернопільськоі інтелігенціі. З огляду на велику небезпеку, яка грозить Вітчині, рішено голосами усіх присутних, щоби усі інтелігенти до 50 року життя сейчас зголосилися до військової служби. Рівнож ухвалено віднестися сейчас до Секретаріяту військових справ, щоби зарядив покликання до військовоі служби інтелігентів до 50 року життя на цілій Зах. Области У.Н.Р.   Українські вісти 