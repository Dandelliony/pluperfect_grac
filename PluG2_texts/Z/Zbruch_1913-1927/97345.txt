◦ ◦ ◦ ◦

Шевченківську виставу в Національному Музеєві (вул. Мохнацького 42), як джерело пізнання важніщих питань з життя і творчости Поета, можна буде оглядати в неділю 2-го мая в 4-ій год. зполудня під проводом директора музея І. Свєнціцького. Вступ 5 мар. від особи.   Воєнні страти. Головний ліквідаційний уряд подає до відома: Місцева оціночна комісія в Чорткові, Городку, Городенці, Калуши, Підгайцях і Тарноберегу —для унормовання і оцінення воєнних страт (шкід і незаплачених воєнних чинитьб), які понесено на території громад згаданих повітів підчас світової і польсько-української війни — розпочала вже своє урядовання.   Львівська Дирекція залізниць повідомляє: На літний сезон на шляху Дрогобич–Трускавець будуть курсувати від 1 мая до 30 вересня потяги особові ч. 5613 і 5614 щоденно та особові потяги ч. 5015 і 5616 в неділі і свята. З хвилею привернення руху особ. потягу 1711/1222 Львів–Стрий–Дрогобич, з поворотом ч. 1223/1714 будуть введені при тих потягах ваґони безпосередної комунікації І. і ІІ. кляси між Львовом і Трускавцем, (Львів — відїждає о 7.45, Трускавець — приїжджає о 12.39; Трускавець відїзд о год. 10.01, приїзд до Львова 17.35. З днем 27 квітня с. р. здержано аж до відкликання загальний рух на шляху Тернопіль–Збараж.   Процес за большевицьку аґітацію. В Перемишли розпочалася 27 квітня перед військовим судом розправа проти М. Пизіка. Його оскаржено за большевицьку аґітацію. Акт оскарження закидує йому, що літом 1919 провадив серед війська і робітників аґітацію, яка мала на меті диктатуру пролєтаріяту. Тереном аґітації мав бути Львів, Ярослав і східна Галичина.   Кораблі з бетону. В останніх часах в анґлійських фабриках кораблів роблено проби будови кораблів з бетону. Проби увінчалися добрим успіхом. Побудовано кілька кораблів майже в цілости з бетону, з виїмком галі машин, побудованої зі стали, та деяких дрібних конструкційних частей з металю, або дерева.   Голодівка політичних вязнів. В мокотівській тюрмі у Варшаві політичні вязні розпочали голодівку.   Польські часописи на Поділлю. Кромі часопису "Зємя Подоля", виходить в Камянці урядовий денник "Ґлос Подоля", якого начальним редактором є Владислав Варочевскі.   Громадська думка 