◦ ◦ ◦ ◦ ◦ ◦ ◦ ◦ ◦ ◦

Ще три роки війни.
"Frankfurter Zeitung" доносить в депеші з Базель: Заступник аґенції Аваса доносить під датою 7. цвітня з Вашінґтону: Зарядженя американського кабінету числять ся з можливістю, що війна потриває ще три роки. Тут думаєть ся про покликанє пяти мілїонів жовнїрів. Резерва 4 мілїонїв мужчин і жінок має забезпечити заосмотренє армії.
Посли антанту конферували з державним секретарем Лянсїнґом про дипльоматичні і фінансові справи. Добровольцїв зголошуєть ся так богато, що числять ся поки що з армією 1.500.000 людий. Всї мури покриті оповістками про покликанє добровольцїв. В усїх війскових кватирах уладжені рекрутаційні бюра. В деяких з них урядують жінки.
Америка ще в сїчни приготовлювала ся до війни.
БЕРЛЇН. (Ткб.) З донесеня американських дневників з сїчня показуєть ся, що Америка вже в сїчни почала приготовлювати ся до війни.
Болгарія зриває зносини з Америкою.
ЛЬОНДОН. (Б. Райт.) Дневники довідують ся з Вашінґтону, що Болгарія зірвала дипльомитичні зносини із Злученими Державами.
Невтральність Еспанїї.
МАДРИТ. (Ткб.) Урядовий дневник оголошує деклярацію невтральности Еспанїї в нїмецько-американській війнї.
"Спеціяльна" російська армія.
БЕРН. (Ткб.) До дневника "Temps" доносять з Петрограду: В Росії повстала т. зв. "спеціяльна армія", яка находить ся вже на фронтах. Посол Єфремов заявив в імени представників сеї спеціяльної армії, то вона зложила присягу провізоричному правительству, що буде його боронити проти всяких впливів, звідки вони й виходили би. Колиб відносини між провізоричним правительством і иншими партіями заострили ся, то ся спеціяльна армія стане по сторонї правительства й Думи. Представники робітників петроградських в баталїонах зложили подібну заяву.
Воєнні комунїкати австро-угорського ґенерального штабу з дня 10. цвітня.
Війна на сходї. Не стало ся нїчого особливого.
Війна з Італією. Не стало ся нїчого особливого.
Війна на Балканї. На південь від озера Охріди наші підїзди приведи кількох Французів з неприятельських ровів.
Воєнні комунїкати нїмецького ґенерального штабу з дня 10 квітня.
Західний терен війни. Ґрупа війск баварського наслїдника престола Руппрехта: Битва під Арра триває дальше. По кількадневнім острілюваню огнем сильної артилєрії і великого числа метавок мін Анґлїйцї вчера рано після сильного скріпленя огня вдарили на ширинї 20 км. на наші лїнїї. В завзятій боротьбі повело ся їм вдерти ся до наших становищ, на шляхах, що виходять лучами з Арра, прорвати нашого фронту не вспіли. В завзятій оборонї проти переваги дві наші дивізії понесли значні втрати.
На південний схід від Іперн наші віддїли дійшли аж на трету анґлїйську лїнїю, розсадили окопи і вернули з якими 30 бранцями та 7 машиновими крісами і метавками мін.
Ґрупа війск нїмецького наступника престола: Француський наступ під Ляффо (на північний схід від Соассон) зломано нашим огнем. Вздовж Ени і під Ремс від полудня боєва дїяльність артилєрії була дуже значна.
В західній Шампанїї по обох сторонах Преси наступи стеж дали нам 30 француських бранцїв.
Армія ґенерала-поручника кн. Альбрехта Віртемберського: Не стало ся нїчого нового.
Східний терен війни. При середнім огни і малій дїяльности в области перед становищами положенє не змінило ся. 