◦ ◦ ◦ ◦ ◦ ◦ ◦ ◦ ◦ ◦

Похорон Евгена Олесницького. Одержуємо депешу з Відня, що похорон пок. Евгена Олесницького відбудеть ся в Відни в недїлю о год. 2. пополудни, а в Стрию у вівторок о год. 11. перед полуднем. На похорон треба виїхати зі Львова ві второк в 8.25 год. рано.
Через смерть пос. д-ра Евгена Олесницького опорожнив ся мандат до Державної Ради з округа ч. 57 (Мединичі, Стрий, Сколе, Жидачів, Ходорів, Миколаїв, Глиняни, Бібрка). Сей мандат обнимає заступник Покійного пос. д-р Льонґін Цегельський, який в сїй цїли вже зложив свій мандат з округа ч. 67 (Ярослав, Радимно, Любачів, Цїшанів, Сїнява, Порохник). В сїм окрузї заступником є о. шамбелян Емілїян Погорецький, катихит в Ярославі, який тепер обіймає мандат.
На що вони собі позволяють. Краєвий маршалок Станислав Нєзабітовський мав сміливість довшу депешу, вислану до польської реґенційної ради іменем галицького Видїлу Краєвого, закінчити тими словами: "Є заохотою для Достойної Ради бажанє Краєвого Видїлу, щоби дати їй в тих словах вислїв нерозривної в своїх почуванях злуки тої части ("dzielnicy") Польщі з працею Достойної Ради".
Поправа матеріяльних відносин урядників. Комісії Палати послів для справ державних урядників і слуг поручила послови Ваберови перевести переговори з правительством з справі внесень про потребу положеня урядників і слуг слуг державних.
На фонд охорони воєнних гробів буде у Львові збірка в днях 31. жовтня і 1. і 2. падолиста. З огляду на память полеглих героїв сподїємо ся, що сим разом не відновить наше патріотичне жіноцтво своєї помочи в збірцї. В тій цїли просимо як найчисленнїйше явитись в понедїлок 29. с. м. в 4. год. пополудни в салї Ставропігії, вул. Бляхарська 9 по пушки, відзнаки і лєґітимації. — Ольга Бачинська.
Відзначенє української сестри-милосердя. Нам пишуть: Панна Розалїя Гринюківна з Коломиї, армейська сестра інфекційного віддїлу у війсковім шпитали в Гуштї за свою трилїтну працю одержала від ґенерала Кевеша зелїзний хрест з короною. Тепер управа шпиталю представила нашу землячку до ще висшого відзначеня. Панна Гринюківна, що весь час працює в тім вїддїлї, набавила ся недавно повзаючої рожі, яку по важкій недузї щасливо перебула. Було би вказаним, щоби наші впливові одиницї постарали ся перенести сю ревну й цїнну робітницю до котрогось із шпиталїв, призначених для жовнїрів Українцїв, де вона могла би посвятити свої сили в користь нашого народу. А доси вона змушена працювати в користь мадярської нації, члени якої що правда не щадять признаня і похвал для сеї правдивої сестри. — жалїбницї всїх конаючих і безпомічних. У 238 ч. дневника "Pesti Hirlap" фейлєтоніст Шандро Тот п. з. "Малий український ангел гуштських шпиталїв" подав гарну характеристику п. Гринюківної.
Реалїзованє асиґнат на бараболї. Від понедїлка в слїдуючім тижни будуть видавати для мешканцїв Львова асиґнати на бараболї в касарни Фердинанда при вул. Городецькій, в спортовій палатї при вул. Зеленій, в Рільничім Банку при вул. Дзязинських ч. 8, та в маґазинї при вул. Хшановської ч. 8. В недїлю, себто 28. с. м. появить ся виказ чисел асиґнат, які мають бути відобрані в кождїм з наведених складів. В понедїлок зачнеть ся подрібна продаж бараболь в міських склепах по 3½ клґ. тижнево.
Допущенє жінок до технїчних студій. В просвітній комісії Палати послів придїлено пос. Гальбакови до реферату внесенє, щоби допустити жінок до хемічно-технїчних студій. 