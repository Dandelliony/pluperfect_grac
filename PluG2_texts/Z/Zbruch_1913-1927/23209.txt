З львівських шкіл. — Подробиці ревізиї в камянець-подільській "Просьвітї".

З львівських шкіл. Вчера відбула своє засїданє шкільна комісия, заложена при міській філїї "Просьвіти" для справ львівського народного шкільництва. Сконстатовано, що праця Кружків У.П.Т. на всїх львівських передмістях йде тепер гарно. Школа ім. Грінченка на Городецькім числить чотири кляси і стала вже перетворювати ся задля значної фреквенциї молодїжи на дві окремі школи, мужеську і дївочу. Школа кн. Данила на Жовківськім розвиває ся також дуже красно. В дни 26. с. м. устроює вона торжественне замкненє шкільного року в давнім льокали і переносить ся по фериях до новозакупленої камениці при ул. Жовківській ч. 62. В обєм своєї праці приймає також Знесіння і Замарстинів, котрі не мають руських шкіл. Кружок на Личаківськім отвирає мужеську школу при кінци улиці Куркової ч. 34, зачинає записи дїтий вже від 16 червня (від 3-6 год. пополудни) і має фреквенцию запевнену. Рівнож отвирає Кружок стрийський мужеську школу при ул. Длуґоша ч. 17. Сї оба кружки заняли ся також руськими дївчатками в своїх передмістю і справляють їх до знаменитої дївочої школи вправ при ц. к. державнім учит. семинариї, ул. Сакраменток ч. 7 — Лихо стоїть справа тілько в середмістю. Тут нема нї Захоронки, і нїхто не печалить ся нї руською дітворою, нї міською народною школою ім. Шашкевича. Через те фреквенция в дївочих віддїлах стала невелика, хоч від послїдних вакаций одержали вони і окремий льокаль і передполудневу науку. Руські дївчата гублять ся тутки масами по польських школах, і не маючи там науки нї руського язика і письма, нї руської молитви, нї піснї, відчужуть ся від народности і обряди родичів. Щоби сему зарадити, ухвалено основати для середмістя окремий Кружок У.П.Т. ім. Маркіяна Шашкевича, котрий взяв би дїло в свої руки. На днях буде внесений статут до намісництва, а поки що постановлено запросити в слїдуючий четвер на нараду всїх людий доброї волї, без ріжниці стану і віку, котрі схотїли би помочи в сїй частинї міста до осьвідомленя руських родичів і до поширеня тут ідеї рідної школи. Сподїватись, що чей середмістє не остане по заду других дїльниць і зробить також своє.
Подробиці ревізиї в камянець-подільській "Просьвітї". До Ради пишуть: В ночи з 29 на 30. мая на передоднї дозволеної до уладженя вечірки, зовсїм несподївано, жандармерия вкупі з полїциєю зробила ревізию в подільській "Просьвітї" і поміж просьвітянами. Зроблено більше 10 ревізий. В "Просьвітї" забрали біблїотечні катальоґи, книжку протоколів, книжку абонентів і всю переписку. Забрано також богато книжок з книгарні і всї періодичні виданя. Книгарню і біблїотеку запечатано. Біля дверий помешканя "Просьвіти" поставлено на вартї городового і нікого туди не пускають. У просьвітян позабирали лєґальні українські книжки, журнали і ґазети: Раду, Л. Н. Вістник, Світло, Маяк. Здирали глузуючи при сїм із стін портрети українських письменників (Шевченка і инших); забирали також відривні календарі "Час". Виконуючи обовязки жандармського полковника, підполковник Переверзов, побачивши в салї "Просьвіти" портрет Шевченка, сказав : "Повісили этакую мерзость на почетномъ мѣстѣ, да еще украсили какъ! Все это мазепинцы, австріяки, но я съ ними скоро расправлюсь". Полїцмайстер, що був при ревізиї в "Просьвітї", забираючи Раду, називав її "зрадою". Є відомости, що ревізиї відбувають ся і на провінциї. — В ночи 30 мая і в день 31. мая в Сьмілі зроблено, з наказу черкаського жандармського полковника, богато ревізий поміж місцевою інгелїґенциєю. Переведено ревізию у кількох учителів і одної учительки місцевих початкових шкіл, дїячів місцевих кооперативних товариств і ще де-яких осіб. У них забрано переписку і всякі папери. Ревізиї викликали поміж населенєм богато балачок. Є думка, що ревізиї мають якусь звязь з дїяльностию закритого то рік тут відділу київського товариства розповсюдження Просьвіти, бо майже всї особи, у яких переведено ревізию, брали дїяльну участь у Товаристві. 