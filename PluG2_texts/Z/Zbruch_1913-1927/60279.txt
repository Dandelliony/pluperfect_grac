На румунськім фронтї.

Львів, 21. грудня 1916
Воєнні операції проти Ромунїї ввійшли, здаєть ся, в останню фазу.
З сїй фазї починає звертати ся увага знов на Добруджу, де почала ся знов наша офензива. В часї, коли рішила ся доля Букарешту, Росіяни й Ромуни держали оборонну лїнїю на схід від Гаршови.
З сеї лїнїї старав ся Сахаров офензивною операцією проти болгарсько-турецько-нїмецької лїнїї в Добруджі вплинути на хід подїй на лївім березї Дунаю, — одначе даром. Ворожий побідний похід на лівім березї Дунаю примусив його уступити з своєї оборонної лїнїї. Союзні війска відіпхнули Росіян і Ромунів через три оборонні лїнїї, побудовані одна за другою, і дійшли аж до области на південь від міста Бабадаґ, яке лежить яких 40 км. на південь від лїнїї Галац-Ізмаїл. На північ від Бабадаґу тягнеть ся аж до Дунаю гориста й лїсиста околиця, яка особливо надаєть ся до оборони. В однаковій висотї з Бабадаґом лежить над долїшним Дунаєм місцевість Печінеаґа. Лїнїя Печінеаґа-Бабадаґ веде через згадану лїсисту й гористу околицю. З нїмецького комунїкату з 19. с. м. довідуємо ся про подїї в Добруджі, що неприятель уступив далї поза два укріплені становища на північ та що союзні війска йдуть в напрямі долїшного Дунаю. З переходом їх війск через лїнїю Печїнеаґа-Бабадаґ, в саму північну часть Добруджі, положенє неприятеля стає дуже невигідне. Він є замкненій в вузкій области, а позаду себе має Дельту Дунаю. Область Дунаю від Галацу до Ізмаїла є багниста, а на північнім російськім боцї вкрита озерами, так що перехід через неї можливий тільки по попереднім приготованю мостів і доріг. Є се обставина, яка значно утрудняє російсько-ромунський відворот. Та з другої сторони ся околиця надаєть ся знаменито до оборони і представляє для походу союзної офензиви великі трудности. Одначе дуже правдоподібне, що з огляду на положенє на лївім боцї Дунаю Росіяни й Ромуни не будуть ставити в північній Добруджі довшого опору.
Положенє на лївім березї Дунаю характеризуєть ся тим, що Ромуни в своїм відворотї поза Серет є вже тепер загрожені. Річ в тім, що Фалькенгайн своїм північним крилом знаходиться в такім самім віддаленю від Серету, як південне крило ромунської армії, яке знаходить ся по тім боцї ріки Кальматуюл. Отже не є виключене, що Фалькенгайн, звернувши ся трохи на право, міг би поважній части ромунської армії відтяти відворот поза Серет.
На західнім фронтї оживили ся в останних днях бої під Верденом. Француські наступи нїмецькі протинаступи ідуть тут зі змінною силою і змінним щастєм. Коли взяти на увагу, що Нїмцї стоять там тепер в дефензиві, то дрібні пересуненя в користь Французів не мають нїякого стратеґічного значіня. Тим більше, що по француських наступах ідуть нїмецькі протинаступи, які не дають Французам посувати ся наперед. Бюро Вольфа в офіціяльнім комунїкатї справедливо характеризує наступи Французів під Верденом як полїтичну демонстрацію, яка на загальне положенє на західнім фронтї не може мати нїякого впливу. 