◦ ◦ ◦ ◦ ◦ ◦ ◦ ◦ ◦ ◦

Галицька позичка.
ВІДЕНЬ (Пр. тел.). Wiener Zeitung оголошує цісарський розпорядок з дня 24 марта с. р., яким надаєть ся на основі 14 § основних законів право пупілярности 13 мілїоновій краєвій галицькій позичці.
Нові правительственні достойники в Боснїї.
ВІДЕНЬ (Ткб.) Цісар найвисшим розпорядком з 24 марта іменував другого віцепрезидента боснїйського сойму д-ра Миколу Мандіча заступником шефа краєвого правительства в Боснїї і Герцеґовинї, а тайного радника Юлїяна Рогонїя президентом новоутвореної обрахункової палати в Боснїї і Герцеґовинї. Заступник шефа краєвого правительства, крім адмінїстрацийних функций буде репрезентувати правительство в соймі і буде вести в нїм його полїтику. Д-р Микола Мандіч в фаху адвокат, ще перед анексиєю Боснїї брав дуже живу участь в полїтичнім житю краю, від заведеня конституциї в Боснїї належав до президиї сойму, був раз президентом, а три рази віцепрезидентом. Д-р Мандіч зложить мандат і звине адвокатську канцелярию. Віце-президентом сойму на місце Мандіча іменований д-р Сунаріц.
Цісар Вільгельм в Венециї.
ВЕНЕЦИЯ (Ткб.) Король Віктор Емануель прибув сюди вчера рано, овацийно витаний населенєм, зібраним численно на площі сьв. Марка, не зважаючи на густий дощ. О 10. рано прибув король в товаристві маркіза ді Сан Джулїяно на поклад "Гогенцолєрна". Гармати італїйських і нїмецьких кораблїв дали привітні вистріли, залога викликнула "Урра!" Стріча обох монархів була щира, поцілували ся двічи. О год. 11. покинув цісарський яхт, потім відвідав німецький корабель "Ґебен".
ВЕНЕЦИЯ (Ткб.). Вчера вечером відбув ся на покладї яхту "Гогенцолєрн" обід на 40 накрить. Нїмецький цісар і італїйський король сидїли проти себе. В обідї взяли також участь: мінїстер заграничних справ маркґр. ді Сан Джулїяно, нїмецький амбасадор при квіриналї фон Фльотов почот короля і начальники міських властий. О год. 11. вечером король відїхав до Риму.
"Росія" про антиавстрийський союз.
ПЕТЕРБУРГ. (Тел. Аб.) Урядова Россія пишучи про інтервю певної високої особистости на тему нового уґрупованя великих держав з вістрям зверненим проти Австриї каже, що замітки сї, коли не були взагалї твором фантазиї журналїста, не відповідають рішучо опінїї офіцияльних росийських кругів.
Катастрофа на Спреї.
КЕПЕНЖ. (Ткб.). На Спреї пароплав перевернув лодку, на котрій було двайцятькілька осіб, головно жінок. Лише 7 виратувало ся.
Перенесенє київського ґубернатора.
ПЕТЕРБУРГ. (Пр. тел.) Серед висшої адмінїстрациї Київа мають послїдувати великі зміни. Предложено злучити обовязки командуючого війсками з обовязками ґенерала ґубернатора в одній особі. Послїдним називають ґен. адютанта Іванова. Після перенесеня київського ґубернатора Суковкіна до Казаня, на місце послїдного назначить ся київського полїцмайстра полковника Скалона, а заступником його підполковника, кн. А. Черкаського.
Ватерльо історичним памятником.
БРУКСЕЛЯ. (Ткб.) Палата приняла закон, на основі котрого поле боротьб під Ватерльо маєть ся заховати яко історичний памятник.
Грудна чума.
УРАЛЬСК (Пет. Аґ.). В Індераку приключили ся два нові випадки грудної чуми. Від 15. с. м. занедужало на сю пошесть 14 осіб, з котрих 11 померло.
Росийське війско в Персиї.
ПЕТЕРБУРГ (Ткб.). Тутешне перське посольство просило заперечити вісти часописий, наче би перське правительство старало ся в петербурських правительственних кругах за се, щоби не відкликувати з Персиї росийського війска.
Наншікай хорий.
ЛЬОНДОН. (Пр. тел.) Daile telegraph доносить з Пекіна, що президент Наншікай занедужав тяжко. Терористична партия з кождим днем робить ся щораз сьмілїйша. Президент дістає дуже богато листів з погрозами, тому до него допускають лише найблизших приятелїв. 