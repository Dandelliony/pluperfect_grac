"Карпатия", товариство взаїмних обезпечень на житє і ренти у Львові.

Народний Комітет, розглядаючи справу поширеня економічної орґанїзациї нашого народу в Галичинї як трівкої основи його поступу і здобутків на культурній, а зокрема полїтичній области, рішив звернути увагу нашої суспільности на нове товариство "Карпатию", товариство взаїмних обезпечень на житє і ренти у Львові, яке має у нас відограти ту економічну ролю і місию, які з великою для нас користию сповняє товариство взаїмних обезпечень "Днїстер". Товариство "Карпатия", збудоване на трівких основах і ведене солїдною управою, дає запоруку, що воно сповнить в цілости ті надїї, які має до него наша суспільність, яка знова зі своєї сторони повинна се товариство поперти цілою силою зголошуванєм в сїм товаристві обезпечень на житє і ренти. Народний Комітет, припоручаючи нашій суспільности тов. "Карпатию", сподїєть ся, що наша суспільність сповнить свій народний обовязок, з довірєм віднесеть ся до сего товариства і попре його хосенну для нас діяльність.
Звертаємо увагу нашого громадянства на комунїкат Народного Комітету в справі товариства взаїмних обезпечень на житє і ренти "Карпатия". Се товариство основано перед трема літами з осідком в Чернівцях, однак силою факту дїяльностию своєю обняло воно переважно наш край Галичину, так що сказала ся потреба основати у Львові зразу філїю Товариства, а згодом прийшли міродатні чинники до переконаня, що ще кориснїйшим для розвитку товариства буде перенесенє головного осїдку товариства до Львова. Завдяки заходам нашої парляментарної репрезентациї узискано від ц. к. мінїстерства внутрішних справ дозвіл на зміну статуту в тім напрямі і вже від кількох місяців знаходять ся бюра сего товариства у Львові, ул. Руська ч. 18, поруч бюр товариства "Дністер". З признанєм треба зазначити се відрадне явище, що наші буковинські провідники, кермуючи ся виключно патріотичними почуванями і маючи передовсїм добро товариства на метї, рано згодили ся на се перенесенє. Через зміну осїдку центральної управи, перейшла і керма управи в руки наших львівський людий, переважно наших перших випробованих дїячів в фінансових інституциях. Знаємо, який розвиток виявили сї наші краєві фінансові інституциї, і є ми горді з них, бо бачимо, як їх праця відбиваєть корисно в білянсї нашої народної роботи і нашого національного та економічного відродженя. Тому з найбільшою радостю приходить ся нам повитати сю нову інституцию, се нове забороло нашої народної сили. Згадаємо лише, кілько то нашого гроша ішло дотепер за дармо в чужі руки, через те, що ми не мали свого товариства обезпеченя на житє, сеї важної економічної галузи в суспільній господарці. Через основанє товариства "Карпатия" се все повинно устати і маємо надїю, що устане. Товариство се основане на солїдних основах; мимо того, що повстало якраз в часах фінансової крізи і в роках елєментарних нещасть, придбало вже чимале число обезпечених і стоїть на цілком трівких основах. Від тепер повинен розпочати ся для товариства новий щесьвітлїйший період. Через перенесенє осїдку до столиці нашого краю, кріпку управу і через надїї на поправу фінансових відносин можна сподївати ся, що число обезпечених скоро зросте і поставить се товариство гідно поруч всїх инших наших першорядних фінансових інституций. Обовязком отже наших дїячів є поширювати ідею обезпеченя на житє в як найширших кругах нашого громадянства, пояснювати всїм значінє сеї важної економічної галузи в народнім житю і звертати всїх до свого одинокого товариства "Карпатиї". Ті особи, що ще перед заснованєм сего Товариства, або з байдужности обезпечили ся в иншім товаристві, повинні перенести ся до свого товариства. Нашим національним обовязком є громадити всї наші капітали в своїх інституциях і збільшувати тим наше народне майно! 