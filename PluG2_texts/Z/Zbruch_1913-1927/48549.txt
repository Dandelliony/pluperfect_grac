◦ ◦ ◦ ◦ ◦ ◦ ◦ ◦ ◦ ◦

Вербунковий комісаріят Українських Сїчових Стрільцїв оголошує: Відповідно до оголошеня команди запасного куріня УСС. обїздять cего місяця відпоручники УСС. східну Галичину в цїли улекшеня вступленя новим добровольцям в ряди УСС. Згадані відпоручники будуть принимати зголошених в слїдуючих місцях: в Стрию від 3.—20. с. м. в Народнім Домі, в Самборі від 10.—20. с. м. в Народнім Домі, в Сколїм від 10.—20. с. м. в тов. кред. "Єдність", в Дрогобичи від 3.—10. с. м. в Народній Торговлї в Перемишли від 3.—20 с. м. в Народнім Домі, в Коломиї, Снятинї і Косові від 20. марта до 1. цвітня в канцеляріях фїлїй Народної Торговлї.
Тов. "Українська Бесїда" у Львові устроює в сиропустну недїлю дня 5. марта с. м. товариські сходини, на яких п. Завадська відспіває кілька сольових пісень, а "Львівський Боян" хорові композиції. Для молодїжи нагода до закінченя мясниць товариськими забавами. Початок з огляду на перепустки о год. 5. пополудни. Вступ від особи 50 сотиків. Буфет у власнім зарядї, а дохід з буфету на патріотичні цїли. Стрій спацеровий. На час посту ладиться заходом сего товариства серія відчитів і свобідні поговірки на біжучі теми. На всїх сходинах в "Українській Бесїдї" (дім Народної Гостинницї ул. Косцюшка) крім членів і їх родин дуже пожадані гостї.
Осторога команди армії. Команда армії остерігає перед укриванєм полонених. Буде воно каране смертю через повішенє. Осторога відносить ся й до укриваня чужих осіб, які не мають в даній місцевости сталого замешканя.
Зелїзнича пригода. Вчера вечером в Мшанї коло Львова наїхав особовий поїзд з Перемишля на поїзд війсковий. Доси відомо про ушкодженє возів. Три особи ранені і три забиті.
Експедиція проти віспи. Перед кількома днями виїхала зі Львова в ріжні сторони краю експедипія, зложена з кількадесяти студентів і студенток медицини, в цїли доконуваня безплатного щіпленя віспи. Охотники, які зголосили ся в числї понад 80. відбули перше правильний курс.
Відзначений по смерти. 7. команда армії надїлила Українця Івана Карпюка з Коломиї, стрільця, який служив при віддїлї машинових крісів і поляг на поли слави 5. лютого с. p., срібною медалию хоробрости II. кляси. 