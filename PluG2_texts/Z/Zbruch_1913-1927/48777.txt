◦ ◦ ◦ ◦ ◦ ◦ ◦ ◦ ◦ ◦

Для полонених Українцїв в Галичинї. В порозуміню з президією Загальної Української Ради повстав у Львові комітет Союза Визволеня України для помочи землякам полоненим з російської України в Галичинї. Підписана президія комітету звертаєть ся отсим до громадян з закликом о складанє жертв в грошах і книжках та инших друках (твори красного письменства, повне виданє творів Т. Шевченка, популярні виданя для народу, кооперативні і хлїборобські книжки, драматичні твори, ноти, шкільні підручники, тижневники і місячники і т. п.). Жертви для полонених з Галичинї, як також переписку в справі полонених, просимо надсилати на адресу: Канцелярія Товариства "Просьвіта", Львів, Ринок ч. 10. На посилках і грошевих переказах просимо дописувати: "Для полонених". Д-р Володимир Бачинський, голова, Антін Гапяк, секретар.
Карти на цукор. Щоби заосмотрити цїле населенє в цукор аж до нової кампанії, видало мінїстерство торговлї розпорядженє в справі управильненя обороту оподаткованим цукром через заведенє контролї що-до побираня цукру. Максимальна скількість на одну особу на місяць виносить 1 і чверть кґ. В тих границях видасть розпорядженя краєва політична власть. Карти на цукор можна видавати тільки тим особам, в яких домашнім господарстві нема більших запасів цукру ніж по два і пів кґ. на особу. Тільки в реставраціях, каварнях і цукорнях можна подавати особам цукор як додаток без карт. Супроти сього, що наше правительство не допустило — у відріженю від инших країв, передовсїм Угорщини — до підвисшеня цїн цукру, треба сподївати ся, що населенє приноровить ся до невигод получених з новим розпорядженєм, передовсїм до цукрових карт, бо вони роблять можливим рівномірний роздїл запасів цукру на всї верстви населеня й запевняють побиранє цукру аж до нової кампанїї.
Пересторога. Мимо кількох візвань, особи що їздять за границї держави, мають при собі книжки, брошури, дневники, кореспонденції й письма всякого рода. З сього виходять утрудненя при контролї пашпортів і документів, які потягають за собою дуже значні опізненя подорожі сих осіб. Тому ще раз остерігаєть ся перед забиранєм з собою письм всякого рода в подорожах за границї держави.
Виміна закладників, виселених і інтернованих із Галичини. Доносять з Відня, що справа виміни галицьких закладників й інтернованих у Росії буде незабаром корисно полагоджена. Російське правительство годить ся уже в засадї на виміну цивільних полонених у віцї не війсковім, себ-то понизше 16 лїт і повисше 55, і ся пропозиція обговорюєть ся тепер у дотичних австрійських і угорських мінїстерствах. Російським інтернованим в Австрії буде полишено до волї, чи схотять вертати до Росії, чи лишать ся в Австрії. — зк.
За шпіонажу й державну зраду. Війсковий суд у Станїславові засудив Станїслава Міхальського, римо-католицької реліґії, ґімназіального професора в Станиславові, обжалованого о злочин шпіонажі, на 20 лїт тяжкої вязницї. — Іван Копінський, уроджений 27. грудня 1868 в Белзї, сокальського повіту, римо-католицького віроісповіданя, жонатий, будівничий, в Белзї замешкалий, за злочин з §.327 зроблений тим, що давав знаки до російського літака та видавав оружє Москалям зістав засуджений на кару смерти через повішенє, а потім помилуваний на 20-лїтну тяжку вязницю. 