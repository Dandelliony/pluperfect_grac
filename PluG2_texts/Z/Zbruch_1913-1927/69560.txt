◦ ◦ ◦ ◦ ◦ ◦ ◦ ◦ ◦ ◦

Реактивованє галицьких цивільних судів. ВІДЕНЬ, 8. серпня (Ткб). В доповненю звіту з засїданя правничої комісії треба донести, що комісія одноголосно ухвалила внесенє п. Штайнгавза з візванєм правительства, щоби без проволоки реактивувало всї цивільні суди в округах: тернопільськім, бережанськім, чортківськім і золочівськім. Управитель мінїстерства справедливости Шавер приобіцяв зараз видати відповідне зарядженє й рівночасно заявив, що зверне ся до начальної команди армії з запитом, чи львівський краєвий суд можна перенести з Оломунця до Львова.
Вістка від д-pa В. Охримовича. Вп. п. мец. д-р Михайло Волошин зволив передати нам до редакційного ужитку отсю картку, одержану від д-ра Володимира Охрімовича: "Впов. і Дорогий Пане Мецен. і Товаришу! Дякую дуже за карточку з 24. X. і за добрі вісти. Тут зима дуже довга, від жовтня до мая, але за те суха, ясна і гарна. Я в скорім часї переселяю ся в сусїдне село Чадобец, де є почта в місци і де живе дир. Заячківський, там я вже не буду так одинокий. На скорий поворот не маю надїї, хоч уже америк. амбасадор запитував мене про стан мого здоровля. Я покищо ще тримаю ся. Здоровлю сердечно Вас і Всїх знакомих." — В. Охримович.
Ще в справі концерту в честь Івана Франка у Відни нам пишуть: Не для зайвої полєміки, а в інтересї правди констатую, що о д-р И. Застирець таки заборонив семинаристам брати участь в концертї для ранених жовнїрів в честь Івана Франка, до чого він зрештою до певної міри признаєть ся сам, зазираючи, що він тільки "радив" відложити концерт на пізнїйше. Хто знає віденські відносини той зрозуміє, що таке відложенє концерту означало би було відсуненє його що найменше на осїнь, а може і на пізнїйшу пору. А один концерт для жовнїрів треба було дати таки перед феріями. Коли о. д-р Застирець не мав нічого проти згаданого концерту, то чому грозив лихою нотою з обичаїв одинокій ученици семинаря, яка брала участь в концертї а вкінцї уступив від своєї погрози тільки під пресією инших членів учительського збору? Зазначу ще, що концерт був призначений виключно для ранених жовнїрів (безплатно), які заповнили цїлу салю, тому твердженє о. д-ра Застирця, що "саля світила пустками", є зовсїм невірне. Що інтелїґенції на сїм концертї не було, се цїлком зрозуміле, бо він не був призначений для неї. — І. Н. 