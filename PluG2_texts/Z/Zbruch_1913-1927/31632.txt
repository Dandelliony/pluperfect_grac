Український воєнний музей. — Вступайте до Українських Сїчових Стрільцїв!

Український воєнний музей.
Братя наші на поли битви. Читаємо про їх діла. Та не досить сих вісток по часописях та у книжках, особливо для дальших поколїнь. Кілько то лїт воювали Запорожцї, а що лишило ся як живий спомин їх слави, їх хоробрости? Тільки могили чорнїють на поли... Що і тепер так не стало ся з нашою визвольною боротьбою, треба памятки сеї війни старанно збирати і зберігати у Воєннім Музею, де-б вони стали власністю народа і переховували ся у поколїння в поколїннє, додаючи завзяття та гарту й тій Українї, що покликана до житя і до дїяльности по нас.
Покищо, можна-би примістити нашу воєнну збірку при котрім українськім товаристві або при тут. віденськім музею, а пізнїйше перевезти туди, де прийде ся нам на пожарищах основувати нові культурні осередки. Музей зробить всї ті почування, які тепер палають у нашім серци під впливом геройської боротьби і братів на поли битви, доступними ще й для далеких нащадків — на вид тих всїх предметів, які живо нагадуватимуть теперішні бої. Буде се тривкий памятник нашої слави.
Не тільки кріси, шаблї, ладівницї, шрапнелї, набої, уживані по нашім і по ворожім боцї, але також однострої, відзнаки наших стрільцїв, і все, що тільки має яку-небудь звязь з війною та участию у нїй Українцїв: часописи, брошури, відозви, фотоґрафії, переписні листки, записки, спомини та листи і т. д. У музею сможуть складати наші стрільцї свої воєнні трофеї, здобуті на ворогах. Збираймо, поки час, бо пізнїйше вже не легко буде; а тепер ще не тяжко те все роздобути. Наші сусїди вже подбали про се і розпочали працю. Кождий з нас може легко причинити ся до збогаченя музея, до зібраня цїнних памяток для істориї нашого народа. Тож пропозицию, поставлену "Всеукраїнським видавництвом"; чимскорше уведїм в житє та подбаймо щиро, щоби український воєнний музей гаразд розвивав ся на славу України! 
Богдан З-ий. Вступайте до Українських Сїчових Стрільцїв!
По довгих старанях дістала Боєва Управа дозвіл на з'орґанїзованє доповняючої сотнї при першім полку Укр. Сїч. Стрільцїв. Отсим взиваємо отже всїх охочих, здатих до війська, необовязаних до служби в ополченю, щоби негайно зголошували ся на адресу: "Zentralleitung der ukrainischen Sitschower Schutzen", Wien, XIII. Goldschlagstrasse №. 108.
Маємо надїю, що многі зі збігцїв, пробуваючі в Каринтиї і других австрийсько-угорських провінциях, радо поспішать під наш синьо-жовтий прапор. — Красше послужити Українї зі зброєю в руцї нїж тинятись безцїльно по чужинї!
За Боєву Управу: Д-р Трильовський, В. Темницький, В. Сїнґалевич. 