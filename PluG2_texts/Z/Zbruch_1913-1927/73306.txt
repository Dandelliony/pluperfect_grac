Нїмеччина і розширенє границь Польщі на схід.

Львів, 19 падолиста 1917.
Що заставляє Нїмеччину годити ся на розширенє границь плянованої польської держави за схід: на землю Холмську, Галицьку, Волинську? Відповідь на се знаходимо в дуже численних голосах нїмецьких публїцистїв, полїтиків і учених. На їх думку треба дати Полякам роботу на сходї, щоб відвернути їх увагу від заходу; щоб вони не звертали своєї експанзії на Познанщину, треба їх наситити українськими землями.
Також часть польської публїцистики заступає  сю думку, з саме ті орґани креси, які заступали й доси заступають офіціяльну полїтику нинї вже не існуючого НКН. Недавно згадували ми на сїм місци докір краківського "Czas-у" на адресу тих, що вдивлені в піски Мазовії не бачать для Польщі користи з плодючих ланів Поділя; подібну думку заступають пйотрківські "Wiadomośćі Polskie", які між ин. кинули питанє: "Нїхто ще не зміг вияснити, чому чотири мілїони Поляків під пруським панованєм є більш етноґрафічно звязані з Польщею, нїж півчверта мілїонів Поляків на Литві і півтора мілїонів на Українї?"
У відповідь на се польську прасу в Нїмеччинї обійшла статя п. н. "Сумне питанє", в якій пригадуєть ся: що прецїнь "Ґнєзно є колискою Польщі", що "підручники історії Польщі вчать, що між Познанщиною з одної і Литвою й Україною з другої сторони все таки є якась національна полїтична ріжниця"; що "наша експанзія йшла з Польщі на Україну й Литву, а не навпаки"; що "в Польщі є наш дім прабатьків"; що тут "сидить не тільки великий власник, але також польський міщанин і польський хлоп".
"Не думаємо обнижити значіня польської культурної експанзії на ті землї", — читаємо далї, — "але мусимо застерегти ся проти трактованя національного коріня як чогось побічного. Тим більше, що нинї треба думати катеґоріями теперішної доби."
"Не думаємо, щоби власне Полякови було вільно не знати про Литовцїв, Українцїв, Білорусинів, щоб йому було вільно збувати полїтичні очевидности на поли анексіонїзму. Між собою можемо усмїхати ся, дивлячи ся на публцїистику, яка не знає елєментів етнїчного складу земель давної Річи посполитої. Одначе мусимо тямити, що такі голоси будуть діставати ся назверх, завдяки добрим приятелем, в яких нема недостачі. Коди ж зачнеть ся протиставленє сього нашим власним аспіраціям рішати про свою долю, тодї може почати ся шкода така реальна, як реальним є кожде поданє в сумнїв почутє справедливости в народї, який сам своїх прав допоминаєть ся. Нїколи нема недостачі полїтиків з досить злою вірою, які недостачу розваги в одиниць подадуть за напрям, який має жерело в душі народу, й покличуть хоч би на пйотрківські концепції, коли їм буде сього треба. Довідають ся вони, що Познанщина є для Поляків те саме, що Житомир, а Ґнезно певне те саме, що Бердичів, отже було-би дивно, як би вони не вміли звідси зробити виводів про наші понятя про "замінні предмети", особливо, коли пригадають собі відомі проєкти, щоб до будучої Польщі виселити примусово цїлу пруську дїльницю".
Такий хід думок згаданої статї, яка з польської преси в Нїмеччині перейшла також на шпальти тих орґанїв польської преси в Галичинї, які поборюють полїтику НКН.
З подібними думками виступив цїлий ряд бесїдників на польськім колї, парляментарною дебатою з приводу пляну осередних держав, а п. Стапінський підчас тої дебати заявив: "Наша колиска стоїть в Польщі, ми маємо польські околицї над морем, Вісла належить в цїлім бігу до нас, отже не можемо згодити ся з тим, що панове з кабінетів ухвалюють між собою."
Полїтичний змисл того всего такий: Поляки радо приймуть розширенє границь плянованої польської держави на українські землї, але зовсїм не думають зрікати ся своїх західних окраїн. І коли-б їм справдї вдало ся запанувати над українським елєментом на сходї, то сили, які з сього черпала би польська держава, пішли би на боротьбу за визволенє польського елєменту на заходї.
Поважна нїмецька публїцистика часто нарікає, що серед нїмецького народу нема далекозорих полїтиків. Німецька концепція наситити Польщу українськими землями, щоб таким чином вратувати Познанщину для Нїмеччини, — свідчить, що ті наріканя вповнї оправдані. 