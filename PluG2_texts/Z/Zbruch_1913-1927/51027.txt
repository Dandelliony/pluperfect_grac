◦ ◦ ◦ ◦ ◦ ◦ ◦

Президент З. У. Р. д-р Кость Левицький виїхав нинї пополудни до Відня.
Субскрипцію на IV. воєнну державну позичку, а іменно на 5½% 40-лїтну амортизаційну державну позичку, в штуках від 100 К почавши, і на 5½% 7-лїтні державні скарбові бони, в штуках від 1000 К почавши, союзні стоваришеня переводять в Краєвім Союзї кредитовім, на розісланих на сю цїль друках. — Краєвий Союз ревізійний.
Для полонених Українцїв в Галичинї. В порозуміню з президією Загальної Української Ради повстав у Львові комітет Союза Визволеня України для помочи землякам полоненим з російської України в Галичинї. Підписана президія комітету звертаєть ся отсим до громадян з закликом складанє жертви в грошах і книжках та инших друках (твори красного письменства, повне виданє творів Т. Шевченка, популярні виданя для народу, кооперативні і хліборобські книжки, драматичні твори, ноти, шкільні підручники, тижневники і місячники і т. п.). Жертви для полонених з Галичині, як також переписку в справі полонених, просимо надсилати на адресу: Канцелярія Товариства "Просьвіта", Львів, Ринок ч. 10. На посилках і грошевих переказах просимо дописувати: "Для полонених". Д-р Володимир Бачинський, голова. Антін Гапяк, секретар.
Гарний розвиток підприємств фабрик оружя. На нинїшних загальних зборах акційного товариства Скода в Пільзнї ухвалено роздїл чистого зиску за 1915 рік та підвисшенє акційного капіталу на 45 мілїонів корон. Президентом вибрано д-ра Карля Скоду. 