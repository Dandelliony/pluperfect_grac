Трета секция Української Культурної Ради

Трета секция Української Культурної Ради, до якої входять пп. др. Ол. Колесса, др. Ст. Рудницький, Богдан Лепкий, др. Василь Пачовський, А. Крушельницький, о. др. Осип Жук, ред. Я. Весоловський, А. Гапяк, А. Жук, Б. Заклинський, М. Ганкевич, о. др. Григорій і О. Утриско та Скоропис-Ялтуховський, уконституовала ся на засїданю дня 5 лютого, вибираючи головою п. Ол. Колессу, заступниками голови Богдана Лепкого й Андрія Жука, а секретарем Яр. Весоловського; їх вибрано також відпоручниками до головної управи Ради.
На засїданю з 11. с. м. переведено широку дискусию над програмою праць секций та постановлено подбати про видавництва українські і про популяризацию науки серед українських збігцїв. В першім напрямі признано вказаним виданє "Української історичної читанки" в 3-ex числах після пляну, предложеного п. А. Крушельницьким. Відтак переведено дискусию над орґанїзациєю популярних викладів у Відни і по инших українських кольонїях чи то через засновуванє місцевих кружків осередної орґанїзациї викладової, чи через висилку прелєґентів з Відня. Велику увагу присьвячено також доборови тих викладів, які мусять відповідати вазї хвилї і ситуациї, в якій опинив ся тепер наш нарід. В першій лїнїї постановлено приступити до уложеня сериї викладів у Відни.
Рівночасно порішено увійти в порозумінє з нашими збігцями по прочих містах та оселях про можність урядженя викладів у них, при чім рішено звернути особливу увагу на підготовленє викладів і вечерків в Тарасові роковини.
Окрему точку дискусий становила справа викладів у нїмецькій мові для познакомленя чужинців з українським питанєм. Трета секция У. К. Р. має широке поле до дїяльности та зможе сповнити навіть при незвичайно неприхильних обставинах велику задачу серед тисячів наших збігцїв лиш тодї, як поспішать їй з помочию наші інтелїґентні одиницї, що дорожать висотою культурного уровеня нашого народу та не пожалїють свойого труду, щоб причинити ся до виробленя з обездолених збігцїв — сьвідомих горожан України. Заходом ІІІ. секциї "Загально-української культурної Ради", відбуде ся в салї "Учительского Дому" у Відни (Lehrerhaus, Wien, VIII. Josefsgasse 12.) ряд популярно-наукових викладів. Перша серия:
1. Проф. Др. О. Колесса: З істориї культурної боротьби України з Московщиною. (В понедїлок д. 1. марта н. ст. о год. 4—5).
2. Проф. Др. В. Щурат: З істориї полїтичної думки українського народу. (В середу д. 3. н. ст. марта о год. 4—5).
3. Микола Ганкевич: З істориї революційного руху в Росиї. (В пятницю д. 5. н. ст. марта від год. 4—5).
4. Лїтературний вечір: Твори сучасних українських письменників на живі теми — відчитають Богдан Лепкий і Петро Карманський. Крім того відчитані будуть твори: Осипа Маковея, Волощука, Грицая. (В понедїлок д. 8. н. ст. марта о год. 4—5).
5. Богдан Лепкий: Чим жива українська лїтература ? (В пятнипю д. 12. н. ст. марта від години 4—5). Секция середнього шкільництва.
Нашу суспільність викинули обставини з рідної землї так несподівано і серед таких складних обставин, що годї було довгий час отямити ся. Кождий, що опинив ся по чужім ґрунтї, так захоплений був власними і родинними справами, що здавалось не стане в нього часу, охоти й потреби займати ся справами духової культури, і без того доволї занедбуваної суспільністю на галицькім ґрунтї. Зрештою трохи не кождий з нас ждав на можливо як найшвидший поворот до краю.
Але минають тижнї і місяцї, ба й піврік уже за нами. Суспільність приходить до рівноваги і бачить, що ми далеко позаду зі своїми потребами, вимогами хвилї — не то, щоб уже думати про підготовну працю для будуччини. Зроблено в нас на поли напр. середного шкільництва дещо, але майже лише те, що само насунулось під руку. Збір учителїв, гурт молодїжи у Відни — і повстає українська приватна ґимназия під проводом директора академічної львівської ґімназиї І. Кокорудза. Зразу майже безвиглядна, бо ледви кількадесять учеників і учениць найшло ся у Відни, зчасом притягає до себе молодїж збігцїв зі всїх сторін і числить тепер коло 300 учеників. Вже поминаючи велику вагу факту згуртованя молодїжи в своїй ґімназиї і уможливленя немалому гуртови учеників продовжуванє студий, а численним рядам Сїчових Стрільцїв і покликаних до війська молодцїв складати т. зв. воєнний іспит зрілости, треба дозначити ще одну дуже відрадну прояву. Отже віденська ґімназия, як-небудь приватна, всеж таки з майже офіцияльним характером, зірвала вперше з галицькою традициєю і в своїй назві дотеперішну назву "руський", яка давала нагоду в останних часах до необчислимих у своїх наслїдках непорозумінь, заступила загальною назвою нашої нациї: Що правда не обійшло ся без галицько-польського протесту, але впливи нашого "краю" показалися на віденськім теренї безсильні. Удержала ся назва "української ґімназиї" (властиво "українського ґімназияльного курсу") і можна сподївати ся, що наше шкільництво по поворотї на рідний терен виеманципує ся раз на все з під польського террору також в сїй справі.
Всеж таки поза основанєм української ґімназиї у Відни (до якої уможливлено впис ученикам реальних шкіл і ученицям ліцеїв) та поза основаням української учительської семинариї, остає ще богато дечого зробити на поли середного шкільництва.
Тож коли віденські Українці приступили до завязаня "Загальної української культурної Ради", основано при ній окрему (II.) секцию середного шкільництва. Головою вибрала секция радника Івана Кивелюка, заступниками голови пп. Ілию Семаку і д-ра Василя Щурата, секретарем управителя городенської приватної ґимназиї Антона Кришельницького.
На першім засїданю обговорено і порішено отсї справи:
1. Справу основаня лїцея і реальної школи у Відни. Вияснено, шо ученицї лицеїв можуть записувати ся в ґімназиї, так само ученики реальних шкіл. Одначе в засадї незвичайно велику вагу мало-би основанє української реальної школи. Дотеперішні галицькі краєві закони унеможливлюють нам в Галичинї основуванє українських реальних шкіл — дарма, що деякі т. зв. польські реальні школи, як снятинська і равська, лише штучним способом виказують "польську" молодїж — в сути річи, якби не знані перепони, вони булиб і тепер що до числа молодїжи чисто або в більшости українські. Ходилоб про се, щоби тут на віденськім ґрунтї могла повстати українська реальна школа, яка відтак моглаб перенести свою дїяльність до Львова.
Щоб можна се перевести в дїло, треба би, щоб усї Українцї ученики реальних шкіл, які тепер або цїлком не ходять до школи (і то ті, що є в Відни, як і денебудь в инших містах австрийських країв) або ходять до польських і нїмецьких реальних шкіл, зголошували ся письменно і то безпроволочно до Президиї Секциї, подаючи докладні свої адреси. Маючи перегляд усїх учеників реальних шкіл, моглаби Секция поробити відповідні кроки.
Материяльна поміч запевнена всїм ученикам наших шкіл — в крайнім разї повстане відповідний інститут для приміщеня.
2. Обговорено справу опіки над молодїжю середних шкіл у кольонїях по всїх краях Австро-Угорщини. Щоби можна що небудь в сїй справі зробити, Секция потребує доконче спису Українців учителїв і учеників середних шкіл, що мешкають на якій небудь кольонїї. Сею справою повинні заняти ся свідомі Українцї по наших кольонїях і виготовити та прислати Президиї Секциї списи учителїв і учеників серед них шкіл як найскорше.
Стілько про заходи Секциї С. Ш. для полагодженя потреб хвилї. Є надїя, що ся Секция передискутує ряд питань, які ждуть нас при поворотї до рідної землї, щоби наше учительство середних шкіл виступило зєдинене, з означеною програмою національно-культурної дїяльности.
Осібно подаємо відозву Секциї середного шкільництва до учителів середних шкіл і шкільної молодїжи. Відозва секциї середного шкільництва у Відни.
Основана на віденськім ґрунтї Секция українського середного шкільництва рішила забрати ся до переведеня орґанїзациї нашого середного шкільництва на еміґрациї з рідної землї, як також постановила приготовити нашому шкільництву поворот до рідної землї серед кориснїйших ніж досї обставин і більш відповідних нашій національній повазї.
Щоби могти перевести в житє зачату працю, звертаєть ся секция сею дорогою до загалу нашого учительства середних шкіл, до всїх свідомих одиниць нашого громадянства, до шкільної молодїжи і її родичів та просить не відмовити відповіди на сей поклик.
1. С. С. Ш. звертаєть ся до всїх учителїв середних шкіл, які мешкають по ріжних місцевостях Австро-Угорщини (у Відни і на провінциях) і по українських кольонїях збігцїв, щоби зволили подати свої адреси (як також кожду їх зміну) до відома Президиї Секциї. Рівнож просить їх, щоб заняли ся вишуканєм усїх адрес молодїжи середних шкіл, що мешкає в їх місцевости (зглядно кольонїї) і подали ті адреси до відома Президиї Секциї.
2. С. С. Ш. звертаєть ся до всїх учителїв українських приватних ґімназий, укінчених фільософів і тих студентів фільософїї, що в біжучім роцї кончать свої студиї, щоб зволили подати свої адреси до відома Президиї Секциї.
3. С. С. Ш. звертаєть ся до всїх учеників українських державних і приватних ґімназий, Українців польських і німецьких ґімназий, що мешкають у Відни і незаписані тепер до української ґімназиї у Відни, або записані до польських та нїмецьких ґімназий, а також тих, що мешкають по провінциях і кольонїях, щоби подали до відома Президиї Секциї безпроволочно свої адреси.
4. С. С. Ш. звертаєть ся до всїх учеників реальних шкіл, що записані тепер до польських і нїмецьких реальних шкіл, як також до тих, що нїде не записані тепер до школи і мешкають у Відни або на провінциях і кольонїях, щоби подали безпроволочно свої адреси Президиї Секциї.
5. У всїх справах середного шкільництва належить звертати ся до Президиї Секциї середного шкільництва на руки секретаря секциї Антона Крушельницького, Wien, XV. Holochergasse 82, ІІ./24.
За Президию С. С. Ш.: Кивелюк, голова. Антін Крушельницький, секретар. 