◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з 21. серпня.
Війна з Росією. Фронт Архикн. Карла. На захід від Молдави на Буковинї і на горах на південний схід і півд. захід від Жабя, при здобутю котрих піймано 2 офіцирів і 188 жовнїрів і здобуто 5 маш. крісів, — робить ворог даремні зусиля назад здобути втрачений простір. По обох сторонах Татарського провалу далї ведуть ся бої. Положенє не змінило ся.
Над зелїзничою лїнїєю на південь від Зеленого відкинено ворожий віддїл. Над Бистрицею Солотвинською і на південь від Днїстра день минув ся супокійно.
Фронт Гінденбурґа: Коло Смоляр на південь від Стобихви зроблено успішно менші підприємства. Коло Рудки Червищ зломили ся всї проби Росіян розширити свої становища на західнім березї Стохода серед тяжких втрат ворога.
Війна з Італїєю і на Балканї. Нїчого особливого.
Воєнні комунїкати нїмецького ґенерального штабу з 21. серпня.
Західний терен війни. На північ від Сомми відперто кількаразові, не остаючі з собою в звязку, але сильні наступи піхоти з Овілєр і Позієр, на захід від лїса Фуро і над дорогою Клєрі-Маріс, як також настули при ужитю ручних ґранатів коло Морепа.
На право від Мози на північний захід від форту Тюмон здержано неприятеля, приготованого до атаку, артилєрійським огнем в його ровах. Коло самого форту знищено огнем піхоти і машинових карабінів сильні віддїли, узброєні в ручні ґранати.
Численні підпринятя неприятельських вивідних віддїлів остали без успіху. Вдали ся виправи нїмецьких патруль на північний схід від Вермель, коло Фест Губерт і Емберменіль.
В Арґонах оживлена боротьба мінами. На горбі Комбр знищили ми висадженєм неприятельські становища на значнім просторі.
Перед Остендою знищено оборонним огнем анґлїйський гідроплян. Зістрілено француський самолет. В воздушній боротьбі скинено анґлїйський самолет на південний схід від Арра.
Східний терен війни. Фронт Гінденбурґа: Над Стоходом не вдали ся російські наступи на південний захід від Любешова. Численні, значними силами роблені проби неприятеля розширити свої становища на західнім березї коло Рудки-Червищ відперто серед великрх втрат для неприятеля. Між Зарічєм і Смолярами полонили ми підчас успішних коротких наступів 2 офіцирів і 107 жовнїрів.
Фронт архикн. Карла: В Карпатах взяли ми пояс гір Стеканське (на захід долини Чорного Черемоша). Тут і на горі Крутій відперто російські протинаступи. Підчас здобутя приступом Крутої 19. с. м. впало в наші руки російських 2 офіцирів і 188 жовнїрів, а також 5 машинових карабінів.
Балканський терен війни. На південь і південний схід від Фльоріни здобуто гори Віц і Малярекакам. На схід від Банїци взято приступом сербські становища на Малька Нідза Плянїна. Всї заходи неприятеля здобути назад Демант Йорі остали безуспішні. Коло Люміци відперто слабший неприятельський наступ. На південний схід від озера Дойран оживлені артилєрійські бої. 