◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з 28 липня.
Війна з Росією. Над горішним берегом Чорного Черемоша кілька російських наступів остало без успіху.
В области на північ від Бродів неприятель вчера через цїлий день провадив дальше свої наступи. До пізного пополудня, постійно відпираний нашими війсками, які хоробро били ся, не вспів посунути ся анї крок вперед. Що-йно новому приступови російських мас, підпринятому вечером, повело ся вдертись до наших становищ на схід від шляху, який веде з Лешнева до Бродів. Наші війска ведуть дальше боротьбу на полудневім краю міста Бродів.
Коло Пустомит на Волинї австро-угорські віддїли виперли неприятеля з висуненого наперед шанця.
На північний схід від Свинюхів відповіли ми протинаступом на занятє Росіянами одного відокремленого місця.
В половинї липня неприятель після чотиротижневої перерви почав на ново свою офензиву на Волинї. Її загальний вислїд до нинїшного дня заключає ся в тім, що по нашій сторонї кусень фронту ширини 80 км. а не глибше як 15 км. відсунено в зад. Сей скупий добуток терену неприятель окупив неперерваним рядом тяжких втрат і величезними жертвами.
Війна з Італїєю. На цїлім фронтї не було значнїйших дїлань воєнних. У кітловинї Ляґі виправа патрулї поставила нам одного офіцира, 27 вояків полонених. В околицї Паневеджо тривав далї ворожий огонь гарматнїй. Посуванє слабших італїйських віддїлів спинив уже наш огонь.
Війна на Балканї. Без змін.
Воєнні комунїкати нїмецького ґенерального штабу з 28 липня
Західний терен війни. По анґлїйськім огни, який на північ від Сомми підняв ся був до найвищої сили, пішли пополудни кріпкі наступи, які розбили ся під Позієр і кількакратно під лісом Фурно перед нашими становищами. Вони довели під Льоноваль і в лїсї Девіль до завзятих рукопашних боїв, одначе і там не може ворог похвалитись успіхами. На південь від Сомми серед обосторонної живої дїяльности артилєрії прийшло до нападів ворожих віддїлів, узброєних ручними ґранатами, коло Соакур; їх відперто.
Східний терен війни. Ґрупа війск Гінденбурґа: Положенє незмінене.
Ґрупа війск князя Лєопольда Баварського: Росіяни великими силами поновили свої наступи. Шість разів наступили вони від вчора пополудни проти фронту Скробова Вигода (на схід від Городища) двома корпусами надаремне. Ведуть ся дальші наступи. Часто відпливали филї наступу двох дивізій перед нашими становищами над Щарею на півн. захід від Ляхович. Втрати ворога дуже тяжкі.
Ґрупа війск Лїнзінґена: На півн. схід від Свинухів російські наступи мали спершу здобутки терену. Протинаступи ведуть ся. Коло Пустомит ц. і к. війска відкинули Росіян приступом з передних становищ.
Армія Ботмера: Нїчого особливого.
Балканський терен війни. На півн. захід і північ від Водени відограли ся дрібні, для ворога повні втрат, сутички в передполї болгарських становищ. 