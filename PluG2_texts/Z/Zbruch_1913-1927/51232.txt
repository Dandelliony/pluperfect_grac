◦ ◦ ◦ ◦ ◦ ◦ ◦ ◦ ◦ ◦

"Розлім в українськім таборі". Під таким зензаційним заголовком донїс краківський "Ilustrowany Kurjer Codzienny", а за ним розтрублюють усї инші польські ґазети, що в президії Загальної Української Ради вибухла "кріза", а саме п. Ярослав Весоловський в імени радикальної і п. Володимир Темницький в імени соц.-дем. партії зложили свої мандати до президії, подаючи причину, що пп. д-р К. Левицький і М. Василько "на власну руку ведуть переговори з міродатними кругами, не втаємничуючи в се инших членів президії". Поки що не маємо про се нїяких безпосередніх відомостий.
Відпустки для хлїборобів. Оголошують: Прошеня о рільничі відпустки мають жовнїри в службі предкладати особисто в часї рапорту. Тому заходи, роблені їх родинами в мінїстерствах, не будуть мати нїякого успіху.
Віцепрезидентом комітету для гиґієни помешкань при Найвисшій Радї здоровля у Відни вибраний на конститууючім зборі сеї ради український учений проф. радник дв. д-р Горбачевський. Раджено над переведенєм санїтарних уряджень при відбудові знищених місцевостий в Галичинї і Буковинї. Реферат сеї справи переняв д-р Горбачевський.
Новий стипендійний фонд ім. Олександра Терлецького промисловця з Борислава прибув на днях до ряду фондів, що остають під зарядом Головного Видїлу Товариства "Просвіта". Фундатор зложив облїґацію третої 5½ процентової воєнної позички на 10,000 корон, що має становити зелїзний капітал сього фонду. Відсотки йдуть на стипендійні підмоги убогих, талановитих і пильних українських студентів Гірничої Академії, а в браку тих, на підмоги студентів або студенток инших висших заведень якого небудь факультету. Фонд входить в житє в осени с. р.
Ц. к. краєва Рада шкільна хоче — як читаємо в комунїкатї — щоби звіти середніх шкіл, друкованих що року, дали як найточнїйший образ участи молодїжи в теперішній світовій війнї. Тому взиває Рада шк. отсим бувших учеників середних шкіл і їх родини, щоб подали до відома дирекцій дотичних шкіл назвища тих бувших учеників: 1) які полягли на поли хвали або померли наслїдком воєнних трудів, 2) тих, що за хоробрість або за услуги для справи оборони держави одержали відзначеня. Пожадані є тілько відомости точні і як найдокладнїйші. 