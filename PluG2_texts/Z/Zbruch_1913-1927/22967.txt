◦ ◦ ◦ ◦ ◦ ◦ ◦ ◦ ◦ ◦

В суботу представляли ся новому маршалкови відпоручники українських культурних товариств, радник Кивелюк за Просьвіту, проф. Шухевич за т-во ім. Лисенка, д-р О. Колесса за т-во Петра Могили, д-р Свенціцький за Нац. Музей, д-р Боцян за т-во охор. укр. старини, д-р Томашівський за Наук. Т-во ім. Шевченка, А. Гладишовський за укр. Пед. т-во, Яр. Вітошинський за Льв. Боян, Ів. Чорнїй за Міщанське Брацтво. Іменем відпоручників повитав маршалка пр. В. Шухевич, висказавши бажанє, щоби маршалкови вдало ся так пожаданий мир в краю завести, що дасть ся осягнути тільки рівномірним трактованєм культурних потреб нашого народу зарівно як і польського, звертав ся бесїдник з апелем до маршалка, щоби про стан розвою наших товариств, про потреби до їх дальшого розвою лично переконував ся, аби тим самим стати безсторонним заступником справ наших у видїлї краєвім і в соймі. — У відповідь на се заявив Ексц. Незабітовський, що принимаючи обовязок маршалка постановив не робити нїякої ріжниці в заспокоюваню домагань обох народів, чим усїми силами радби зложити докази своєї безсторонности, відтак просив, щоби кожде т-во подавало йому безпосередні інформациї про свій розвій і свої потреби а в кінци інформував ся у кождого відпоручника з осібна про ціли т-ва ним репрезентованого і про стан його розвою.
Відзначенє українського ученого заграничними науковими інституциями. Д-р Іван Раковський, професор природничих наук в академічній ґімназиї у Львові, перебуваючи сего року в Парижи на студиях зістав іменований за свої наукові дослїди дїйсним членом француського наукового товариства антропольоґічного. Таким самим членом іменовало торік д-ра Раковського антропольоґічне товариство при імператорськім унїверситетї в Петербурзї.
Посол Вітик у Відни. Korr. Herzog доносить: "Пос. Вітик явив ся в нашій редакциї і назвав злобним маневром зі сторони своїх полїтичних противників розпущені з Кракова вісти, наче би він утїк до Америки з причини задовженя. Пос. Вітик перебував досї в околицях Відня і заявив: Мій прихід до вашої редакциї є хиба найпевнїйшим опрокиненєм поголосок, що я втїк до Америки. Arbeiter Ztg. писала під вражінєм поголоски про втечу пос. Вітика: "Польські часописи подають, що посол Семен Вітик виїхав до Америки. Він мав полишити богато довгів і се мало бути причиною, що українська партийна орґанїзация зажадала від него зложеня мандату. Посол Вітик вже від року не стоїть в нїякій звязи з клюбом соц.-дем. послів. Передше був госпітантом, одначе від року не брав участи анї в працях фракциї анї парляменту і тому вичеркнено його з лїсти членів клюбу, про що повідомлено канцелярию парляменту ще перед роком".
Абісинець у Львові. Від кількох днїв перебуває у Львові молодий 18-лїтний Абісинець, син ґубернатора одної провінциї з глибини краю. Приїхав до Европи з ґр. Ґуровським з України, який в своїх подорожах відвідав тепер Абісинїю і там пізнав ся з батьком сего молодого мурина. Абісинський достойник просив ґр. Ґуровського, щоби взяв з собою його сина в подорож по Европі. Гр. Ґуровський заопікував ся молодим Абісинцем і везе його до своєї посїлости, села під Київом, де побуде через ціле лїто. Абісинець сей, молодець дуже гарних черт лиця, вихований в анґлїйській культурі, образований й ориєнтуєть ся знаменито.
Фалшівник гроший. У Львові арештовано якогось Войтїха Грося, в котрого найдено прилади до фалшованя коронових монет.
Дрібні вісти. Учителька Мария Кахлевичева згубила нинї рано шильдкретовий льорнїон в золотій оправі, а Альфред Беакок золоту брошку з брилянтами. — Полїцийний капраль Василь Підяк найшов на ул. Панській пулярес з 8 кор. 68 сот. і зложив його на полїциї. Від фризиєра С. Очерета пропала без вісти служниця Настя Янисїв. — Проти властителя пароконної дорожки ч. 338. зроблено донесенє за те, що в ночи не хотїв везти полковника Ом. Відулю 4. полку уланів на Вульку. — На "забаві" в шинку Грінфельда при ул. Янівській вкрадено зелїзничому сторожеви Теодорови Закалюкови 60 кор. — Арештовано слугу Павлину Міх за те, що будучи на службі у Освальда Рапапорта, покрала у него костюми на вартість 100 К.  