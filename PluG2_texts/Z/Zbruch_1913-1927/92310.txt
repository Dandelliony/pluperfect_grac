◦ ◦ ◦ ◦ ◦ ◦ ◦ ◦

Француський сенатор про Україну й Галичину.   Львів, 17. IX. Сенатор Корн, член француської комісії закордонних справ, помістив у військовім журналі "Військова Франція" цікаву статтю про Польщу та Україну, в якій зазначує факт тисячлітньої боротьби України проти польського імперіялізму та заявляє, що мирову конференцію Поляки обдурили, коли дістали дозвіл на окупацію Східньої Галичини, котра є українським краєм.   Польський звіт.   УПБ. Варшава, 19. IX. (радіо). Литовсько-білоруський фронт: На північнім відтинку в околиці Кpaславки ми взяли біля 1500 полонених, в тім 28 старшин, 2 гармати, 29 скорострілів, багато крісів, муніції і кілька парків обозу. Число полонених зростає, бо ми все ще виловлюємо більшовицькі війська, які криються по лісах. — На півн. східнім відтинку успішні для нас бої трівають дальше. — На східнім відтинку спокій. — На лунінецькому відтинку відділи нашої піхоти розбили ворожий курінь, взявши богато полонених, в тім числі коменданта полку і коменданта куріня. — На волинськім фронті ми відбили поновні наступи більшовиків на Сушани на північ від Олевська.   Більшовизм в Польщі.   УПБ. Псков, 18. IX. (радіо). "Лодзінський Курєр" доносить про демонстрацію безробітних в Польщі, підчас якої виступали більшовицькі бесідники. Поліція перевела арештування.   Поляки скрізь шпіонують.   УПБ. Навен, 19. ІХ. (радіо). В Кеніґсберзі в Прусії відкрито шпіонську орґанізацію, вислану і підпирану матеріаяльно польською стороною. Орґанізацію зроблено нешкідливою, заки вона змогла розвинутися і взятися до ширшої діяльности.   Переговори більшовиків з Естонією.   УПБ. Москва, 19. IX. (радіо). Переговори з Естонією перервано до часу вияснення становища Литви, Летії і Фінляндії. Естонські делєґати зі словами: "До скорого побачення", виїхали за лінію фронту. Також російська делєґація виїхала з Пскова.   Автономія горішного Шлеску.   УПБ. Навен, 19. IX. (радіо). Автономія провінції гор. Шлеску має вступити в життя вже з днем 1. жовтня. Утвориться краєва рада покищо з гор.-шлеських членів всіх партій німецького Нац. Зібрання та пруського краєвого правительства, опісля будуть одоптовані дальші члени з польських кругів, щоби польська частина населення була також справедливо і рівномірно заступлена. (А більшість укр. сx. Галичини віддана на поталу польській меншости! — Ред!)   До останньої ноти антанти.   УПБ. Камянець, 20. ІХ. Радіо з Навен доносить, що німецьке правительство згодилося зложити заяву, що воно уважає розд. 61 конституції неправосильним, як довго союз народів не згодиться на зміну міжнароднього становища Австрії, в формі, якої зажадала антанта, і в тій ціли наділило Лєрснера потрібними повновластями до підписання заяви. На кінці протестує німецька відповідь проти іронічного, не відповідаючого вимогам звичайної міжнародньої чемности тону останньої ноти антанти, з яким вона відноситься до торжественної заяви нім. правительства. Факт, що Німеччина програла війну, не дає противникам права уживати тону, який має мету обидити Німеччину перед цілим світом.   Союз народів — нездібний до життя?   УПБ. Навен, 19. ІХ. (радіо). Комісія швайцарської Над. Ради порішила 14 голосами проти 10 запропонувати Нац. Раді відложити обговорення питання, чи Швайцарія має вступати до Союза народів. Швайц. часописи констатують, що в численних кантонах населення відноситься з великим недовірям до нової орієнтації швайц. закорд. політики на Союз у народів. В середу вечером великі збори в Берні відкинули як найбільш рішучо рішення Швайцарії вступити до Союза народів, бо він як твір нездібний до життя містить в собі зародки нового розкладу і позбавить Швайцарію її невтральности, її ориґінальности, вкінці її істнування.   Стрілець 