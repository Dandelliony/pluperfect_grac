Убийство в учительській семинариї.

З круга наших постійних читачів одержали ми таке письмо:
В послїдних днях зайшов в мурах львівської учительської семинариї сумний факт, який заставляє нас призадумати ся над сумними відносинами серед шкільної молодїжи. Маю на думці убивство бл. пам. проф. Бутковського. Покійного я знав дуже добре ще з часів академічних і нїколи не міг добачити якоїсь ненависти до нашого народу; противно, пок. Кароль Бутковський відносився прихильно до Русинів, підчас процесу проти 101 українських студентів в році 1911 дуже часто зносився зі мною і помагав мені радою і матеріально, хоча я був тоді обжалованим і всї инші знайомі Поляки від мене сторонили. Тож уважаю за обовязок в хвили, коли з декотрих сторін падуть докори проти покійного за його мнимий шовінізм, прилюдно впевнити, що покійник на закиди такі не заслугує. Міг бути строгим і вимагаючим як професор, а його вимагання могли видати ся ученикам надмірними і утяжливими; не міг одначе – на мою думку – бути несправедливим і руководити ся національною ненавистю, бо се не лежало в основі його характеру. Як педагог належав до таких приятелів молодїжи, що ліпшого виховавця не бажав би я нашим научним заведенням. Причиною його нещасної смерти є – думаю так – хиба анормальний стан умовий убийника і той сумний занепад морального і релїґійного житя, в який на наших очах попадає молодїж галицьких шкіл без ріжниці національности.
Наша молодїж, яка зі шкодою для свого здоровля мусить серед злиднів та горя учитися, є на точці «переслїдування професорами» хоробливо дразлива. Є обовязком старшого суспільства піддавати безосновні нераз жалі підозріня критичній оцїнцї і впливати успокоюючи, а не без розбору білити все, що є і зістане ся чорним, і сим способом мимохіть іти на зустріч психопатичним наклонам, з яких – я певний сього – зродилося убивство пок[ійного] Бутковського.  –  А.Богусевич, абсольвент прав. 