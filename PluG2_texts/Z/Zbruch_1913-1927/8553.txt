Викрути, самохвальба і сплетнї христ.-сусп. орґану. – Конфіската в 5 годин по дорученю! – За події у віденськім унїверситетї. – Спека почала ся від трох днїв. – Пляґіяторство Gazet-и narodow-ої. 

Викрути, самохвальба і сплетнї христ.-сусп. орґану. В дуже богатій на "крепкі" слова під нашою адресою, а зате дуже біднїй на факти й арґументи відповіди ва нашу суботню передовицю головним арґументом христ.-сусп. орґану на наш закид, що п. Ол. Барвінський і С-іе помагали в парляментї польському колу проти галицької опозициї в справі виборчих надужить в 1897 р., є наведенє інтерпеляциї, яку п. Ол. Барвінський і С-іе внесли тодї-ж в справі виборів. Та се в нїчім не ослабляє нашого закиду. Є фактом, що ще перед виборами п. Од. Барвінський і С-іе голосували проти наглих внесень пос. Романчука і пос. Лєваковського, які домагали ся забезпеченя леґальности виборів. Є далї фактом, що в справі наглих внесень галицької опозициї п. Ол. Барвінський і С-іе держали одну лінїю з польським колом. Є вкінци фактом, що п. Ол. Барвінський і С-іе відмовили своїх підписів на інтерпеляцию пос. о. Танячкевича в справі арештованя руських сьвящеників при виборах. А по тім усїм, ut aliquid fecisse videatur, внесли свою "скромну" інтерпеляцию, котра не була нїчим иншим, як тільки таким самим Пилатівським умитєм рук, яким є тепер викрут христ.-сусп. орґану, що, мовляв, п. Ол. Барвінський не несе нїякої відповідальности за кроваві вибори в 1897 р., бо він "не був керманичем анї осередного анї краєвого правительства". Але був тим, що в користь його політики роблено ті вибори! Вибілюючи п. Ол. Барвінського, христ.-сусп. орґан уже не знати котрий раз хвалить ся, скільки то протекций ріжним людям, не виключаючи національних демократів, повироблював п. Ол. Барвінський. На се завважимо, що на скільки п. Ол. Барвінський як посол чи член Краєвої Ради Шкільної виступав в оборонї одиниць проти безправств, то се його обовязок; на скільки-ж виробляв протекциї з чемности, то примітивна товариська приличність наказувала би не випоминати сього публично при кождій нагодї. Зрештою коли ходить о те вироблюванє протекций п. Ол. Барвінським, не зайвим буде додати, що першою умовою ласки п. гофрата є... запренумерованє христ.-сусп. органу, значить, під видом протекциї відбуваєть ся "уловленіе человековъ" в христ. сусп. сїти. Так само примітивна товариська приличність наказує не втягати до публичної полєміки приватних листів, розмов і т. п., як се робить христ.-сусп. орган, покликуючи ся на лист д-ра Евгена Олесницького до п. Ол. Барвінського, а приватну розмову на вулици п. Ол. Барвінського з д-ром Евгеном Левицьким і т. д. Такі приватні "квіти" на полїтичну чесність компромітують тільки того, хто ними послугуєть ся. Такою методою міг би христ. сусп. орган покликати ся на те, що сей чи той полїтик п. Ол. Барвінського дуже поважає, бо зустрівши його на вулици, знимає, капелюх і каже голосно (отже прилюдно!): "Моє поважанє!" Не маючи аргументів, христ.-сусп. орган воює сплетнями і пускає на кандидата Народного Комітету в Підгаєччинї сплетню, що ось то він десь колись висловив ся зле про народних учителїв. В кругах порядних людий водить ся, що в полїтичнім житю не воюєть ся сплетнями, тільки фактами, взятими з области публичного житя й п убличної дїяльности. Але хто від христ.-сусп. орґану вимагав би порядности ?! Вкінцї ще одно: Христ. сусп. орґан жалуєть ся, що пп. Барвінський et С-іе видали відповідь на брошуру п. н. "Христ. суспільники" та що на ту їх відповідь Дїло не реаґувало. Отже нехай приймуть до відомости, що реаґуєть ся тільки на те, що на се заслугує, а все инше — іґноруєть ся.
Конфіската в 5 (пять) годин по дорученю! Нинїшнє (23 тє) число Свободи сконфісковано в 5 годин по дорученю! Вже бачили ми ріжні конфіскати, але щось подібне бачимо вперве, бо ще нїколи доси не лучило ся, аби функціонарі ц к. прокураториї аж 5 годин потребували читати 5 сторін тексту (3 сторони анонсів). Чейже не сидять там самі анальфабети, котрі так довго потребують силябізувати руське письмо? І се радше виглядає на шикану опозицийної української часописи, щоби знищити їй кілька тисяч накладу. Наші посли повинні інтервенювати в тій справі в мінїстерстві судівництва, бо се вже перейшло в систему.
За події у віденськім унїверситетї. Академічний сенат віденського унїверситету видав відозву в справі послїдних подїй між нїмецько-національними і жидівськими студентами. Сказано там, що сенат осуджує т. зв. ухвалу Вайдгофен, котра відказує Жидам гонорової сатисфакциї. Сенат уважає всїх студентів без ріжницї національности і віроісповіданя рівноуправненими академічними горожанами і осуджує закид негоноровости під адресою жидівських студентів з причини їх віроісповіданя. Однак сенат осуджує також самопоміч і студентські бійки. Бажаня жидівських студентів щодо завішеня сих нїмецько-національних стоваришень, котрі стоять на вайдгофськім становищи сенат не може сповнити ізза браку компетенциї. Сенат осуджує провокациї обох сторін і заявляє, що виїмкові запорядженя відкличеть ся щойно тодї, коли обі сторони дадуть запоруку тривалого спокою. Вкінци сенат порушує думку утвореня академічних гонорових судів.
Спека почала ся від трох днїв. Вчера термометер показував 27° Ц, пополудни впав сильний дощ. Ще гірше у Відни, там спека була більша. В віртемберськім місточку Веблїнґен по спецї прийшла воздушна труба і зовсїм спустошила місточко; поперевертала фабричні комини, дахи і т. д.
Пляґіяторство Gazet-и narodow-ої. Вже в кількох числах друкує орґан "дистинґованої" східно-галицької "аристократиї" (à la Пінїнські, Цєнські, Козловскі...) серию зовсїм інтересних статий під збірним наголовком "Pracujacy Рагyz", удаючи, що се буцїм-то ориґінальний еляборат "учених" співробітників чи кореспондентів сеї часописи. Тимчасом — се звичайний собі пляґіят Frankfurter Zeitung. Фе, панове Старжинські і Пінїнські! Щоби такі "духові аристократи" крали праці з радикальної, "масонської" і пруської ґазети! 