◦ ◦ ◦ ◦ ◦ ◦ ◦ ◦ ◦ ◦

ХХІІ. Загальні Збори Товариства "Дністер" почали ся нинї, по богослуженю на інтенцию Товариства, о 10 год. рано. По відчитаню і принятю протоколу з попередних зборів наступили звіти Дирекциї, Надзираючої Ради і ревізийної комісиї, які принято й одобрено. По сїм принято внесеня Надзираючої Ради що-до роздїлу білянсової надвижки за 1913 р. і приступлено до вибору членів і заступників Надзираючої Ради і ревізійної комісиї. Вибрані до Надзираючої Ради: о. д-р Іван Гробельський, п. Михайло Содомора, б. посол до сойму, проф. Роман Залозецький, рад. Григорий Кузьма, д-р Евген Олесницький і дир. Кость Панківський як члени, а д-р Олександер Кульчицький, о. Теодозий Лежогобський, інж. Юлїян Мудрак, рад. Григорий Пежанський і рад. Тит Ревакович як заступники. До ревизийної комісиї вибрані: Рад. Юлїян Січинський, ревід. Микола Мельник і ревід. Омелян Куницький як члени і дир. Микола Заячківський як заступник.
Безличний злодій. Андрух Тебінський, замешкалий при ул. Пекарській ч. 63. дістав ся до мешканя в тім самім домі Василя Горбаля, перебрав ся в його убранє й чоботи і так приодїтий пійшов до міста. На пл. Краківській на щастє стрінув ся з Горбалем. Горбаль пізнав своє убранє, тому віддав Тебінського в руки полїциї.
Місто без міського гамору. Столиця Злучених Держав Вашінґтон — се єдине велике місто, в якім фабрик не вільно закладати. Анї в містї, анї в околици нема нї одної фабрики, котра-б занечищувала воздух своїми димами. Вулиці виключно асфальтові, щоби не було туркоту. Навіть в брамах домів і в подвірях не вільно мостити каменем. Хідники деревляні, щоби заглушували стук людського ходу. Кождий віз, навіть тягаровий, мусить мати ґумові колеса. Всюди тишина і чистість. Право держаня звірят в містї дуже обмежене. Не чути псів, не видно коний. Панує самохід, але і сей мусить тихо заховувати ся і радше задержатись, як затрубіти. Трамваєві колеса мащені нафтою, щоби не скрипіли. Тимто Вашінґтон вважають Американці найкрасшим містом на сьвітї. Всї доми будовані з червоної цегли, публичні доми викладані білим мрамором. В місті дуже богато зелені, сади зелені навіть в зимі. Вашінґтон — місто виключно полїтичне. Мешканці переважно урядники, емерити, дипльомати й гості, що звиджують місто. Гості мають специяльні привілеї і цілі ряди подорожних ходять по кімнатих і бюрах мінїстрів, приглядають ся праці урядників. Все їм вільно, лише щоби не перешкаджали та не переривали тиші.
Примір достойний наслїдуваня. Учасниці курсу для неграмотних при школї ім. М. Шашкевича у Львові призначили весь дохід з уладженого ними концерту в честь Т. Шевченка в квотї 11 корон на школу ім. кн. Льва у Львові на Личакові, а крім сего зложили самі з власної інїциятиви в дни закінченя курсу квоту рівнож 11 корон і жертвували її також на ціли згаданої школи. За сю жертву в загальній квотї 22 корон складає Старшина кружка У.П.Т. ім. кн. Льва патріотичним учасницям курсу щиру подяку. 