◦ ◦ ◦ ◦ ◦ ◦ ◦ ◦ ◦ ◦

Зміна на становищи правительственного комісаря м. Львова. Намісник ґр. Гуйн звільнив Д-ра Т. Рутовського зі становища правительственного комісаря м. Львова і іменував на се становище д-ра Владислава Стесловича. Д-р Т. Рутовський уступив наслїдком слабого здоровля. Під полїтичним оглядом можна про нього сказати, що про кождого Поляка: всїми силами, per fas et nefas, будував Польщу на українській землї. Його наступник буде очевидне робити те саме, доки тільки обставини будуть на се позволяти.
Пращальний вечер для львівської Станицї УСС. зібрав учера в малій салї Музичного товариства ім. Лисенка численну громаду. Ряд промов розпочав в імени комітету проф. В. Масляк. По промові еп. Боцяна промовляли проф. д-р Студннський, проф. д-р О. Макарушка, четар Іванчук, капітан д-р С. Шухевич і п. Ігнат, підносячи заслуги стрілецтва і з окрема львівської Станицї. Відповів їм командант Станицї д-р М. Волошин. Серед товариських розмов принятє протягнуло ся до півночи.
Воздушна почта Відень Львів Київ зачне курсувати від 20. с. м., а першій мірі для ужитку австрійської місії під проводом ґр. Форґача, яка находить ся в Киіїві, і уряду для виживленя у Відни, щоби улекшити кореспонденцію. Рух маєть ся резширити й повести далї до Одеси-Букарешту Софії і Царгорода й таким чином станеть ся він завязком поспішного воздушного почтового руху підчас мира.
Командант Львова, ґен. Адольф Новотни повернув з відпустки і переняв урядованє. Ґен. Новотни наслїдком розпорядку головної команди остане на своїм дотеперішнім становищи правдоподібно ще два місяцї.
З Товариства св. Ап. Павла. Видїл Товариства св. Ап. Павла пригадує Всеч. Духовенству, що устроює духовні реколєкції в днях 25, 26 і 27 марта с. р. в церкві духовної семинарїї у Львові, ул. Коперника ч. 36. Початок 25. марта о 6 год. вечером. Реколєкційні науки удїлить Преосвящений Митрополит. Часть приїзджаючих Всеч. Отців зможе найти поміщенє в семинарськім будинку з тим щоби привезли собі подушечку, коцик і простирало. — Дня 28. марта відбудуть ся о 10. год. перед полуднем, також в духовнім семинари, в салї 2 поверха число дверий 44, загальні збори Товариства св. Ап. Павла з порядком дневним: 1) отворенє зборів, 2) звіт з дїяльности видїлу, 3) звіт касовий, 4) звіт контрольної комісії, 5) вибір нового видїлу, 6) реферати: а) участь духовенства в суспільній працї і вихованє духовних кандидатів для тої цїли, б) холмська справа, в) опіка над мелодіжю в теперішнім часї, г) потреба дяківської школи. Вкінци внесеня членів. — Від видїлу Товариства св. Ап. Павла. 