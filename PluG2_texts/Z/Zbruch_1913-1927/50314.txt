◦ ◦ ◦ ◦ ◦ ◦ ◦ ◦ ◦ ◦

Під Верден.
ЖЕНЕВА (Пр. т.). Нїмецька війскова управа — так доносить Аґенція Аваса — держить ся тепер виключно тактики приноровленої до обставин, після якої починає свою дїяльність то на сїм то на тім місци фронту. Такими імпровізаціями виставляєть ся француську завзятість на все твердїйші проби, але ся метода остане без успішна. В подібнім тонї держить свою статю "Temps". Тимчасом ґенерал Берто пише в "Petit Journal", що досвіди останніх днїв повалили хибні погляди, що поодинокі нїмецькі акції не стоять з собою в звязи. Противно, воно є цїлком явне, що нїмецькі війска, які бють ся на всїх відтинках, стремлять до одної спільної мети.
БЕРН (Пр. т.). Підношене часто в француській і заграничній пресї з приводу битви від Верден здивованє ізза недостаточного співдїланя Анґлїйцїв, спричинило у них лихий настрій. Тепер "Temps" в статї про воєнне положенє стараєть ся ратувати честь Анґлїйцїв. Передовсїм зазначує він, що завзятому наступови неприятеля під Верден оперли ся самі француські війска, які й потерпіли доволї великі втрати. "Деякі товариші" — каже далї "Temps" — кажуть, що є тепер обовязком анґлїйських війск понести з своєї сторони великі жертви. Але на нашім фронтї нема двох армій, тільки одна, яка стоїть під одною управою. Коли-б неприятель наступив був під Іперн, то Анґлїйцї були б тими, що ставлялиб опір. Коли наша війскова управа признає, що надійшла година до офензиви, кинуть ся також Анґлїйцї на неприятеля. Повтаряємо: у Франції є тільки одна армія, яка слухає одної управи".
Російський комунїкат.
ВІДЕНЬ (Ткб.) Комунїкати неприятельських штабів. Росія, 10. цвітня. Здовж Двини огонь гармат і крісів. В многих відтинках трібували Нїмцї направити свої становища й усунути з них воду, але огнем приневолили ми їх до закиненя робіт. Нїмецькі самолети кинули бомби коло двірця Ремерсгоф і Двинська. На північний схід від Вишнївського озера була дуже дїяльна неприятельська артилєрія. Коло села Комори, 25 км. на південний захід від Двинська, нїмецький віддїл зближив ся до наших становищ, але нашим огнем приневолено його до відвороту. Над долїшною Стрипою заняли ми неприятельські рови і забрали кількох полонених.
Д. 11. цвітня: На фронтї над Двиною місцями гарматні бої. В околици примістка Ікскіль трібували Нїмцї без успіху наступу. Коло Двинська і далї на південь в теренї озер неприятельська артилєрія була місцями дуже дїяльна.
Нїмецько-ромунський договір.
БЕРЛЇН. (Б. Вольфа). Вістки, які надійшли з Букарешту, що нїмецьке й ромунське правительства заключили договір в справі полекші при взаїмній вимінї товарів, є після наших формацій правдиві. Сей договір підписано в Берлїнї 7. с. м. Обі сторони зобовязали ся позволити на вивіз своїх товарів на потреби другого краю, о скілько не стоїть на перепонї власна потреба та з застереженєм щодо воєнного матеріялу, а саме не роблячи позволеня на вивіз залежним від инших воєнних чинитьб. Далї обовязали ся оба правительства позволити на перевіз товарів з третих країв. От добором, до якого мають бути долучені ще подрібні зарядженя, задумують оба правительства привернути, о скілько можна, господарські відносини між Нїмеччиною й Ромунїєю і відповідно улекшити полагодженє спільних інтересів.
Війна підводними човнами.
БЕРЛЇН. (Б. Вольфа). Д. 10. с. м. вручено американському амбасадорови в Берлїнї відповідь нїмецького правительства на питаня американського правительства в справі атаків на "Sussex" і инші кораблї.
Воєнні комунікати австро-угорського ґенерального штабу з 13. цвітня 1916.
Війна з Італїєю. Огонь артилєрії вдержуєть ся в численних місцях фронту зі змінною силою. На дорозї Повалє йдуть знов бої.
Воєнні комунїкати німецького ґенерального штабу з 13. цвітня.
Західний терен війни. Загалом через некорисні обсерваційні відносини не могла вчера розвинути ся значнїйша боєва дїяльність, одначе артилєрія обох сторін була живо дїяльна по обох сторонах Мози, в долинї Воєвр і на Кот на південний схід від Верден. На південний схід від Альбер полонила нїмецька патруля в анґлїйськім рові 12 жовнїрів. Француський газовий атак в околици Піседен на північний схід від Компєнь остав без успіху.
Східний терен війни. На південь від озера Нароч огонь російської артилєрії вчера по полудни замітно зріс. На схід від Баранович наші передні сторожі відперли атаки російських віддїлів. 