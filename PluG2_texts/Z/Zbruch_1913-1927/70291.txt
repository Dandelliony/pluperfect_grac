◦ ◦ ◦ ◦ ◦ ◦ ◦ ◦ ◦ ◦

Директорат в Петроградї.
БЕРН (Ткб.) Часописи доносять з Петрограду: В полїтичних кругах Петрограду уперто кружить поголоска, що теперішне правительство має заступити директоріят, зложений з 5 членів, який буде виконувати власть аж до хвилї зібраня конституанти.
Зміна границь тїснїшої воєнної области.
ВІДЕНЬ (Ткб.) Урядово оголошено розпорядок про зміну границь північної области воєнної в Австрії. Винято з тїснїйшої воєнної области полїтичні повіти: Перемишляни, Бібрку, Жидачів, Рогатин, Стрий, Сколе, Долину, Калуш, Станиславів, Богородчани і Надвірну від 1. вересня с. р. і втягнено їх до ширшої воєнної области.
Відповідь Вільзона на мирову ноту папи.
ЛЮҐАНО (Тбк.) Американський посол вручив вчора по полудни в папськім секретаріятї стану відповідь на мирову відозву папи. Відповідь підписана державним секретарем Лянзінґом. Дослівний текст тої відповіди оголошують нинї італїйські часописи у формі телєґрами з Вашинґтону. Відповідь не є так остро відмовна, як би се можна було вносити з оголошеного вчора витягу. Сказано в нїй на кїнци: "Слова теперішного правительства Нїмеччини не можна уважати тривалою запорукою, хиба, що те слово буде виразно скріплене того рода рішучою пробою волї і намірів самого нїмецького народу, яку инші народи світа можуть слушно приняти. Мусимо заждати — сказано в останнім реченю відповіди — на нові проби намірів великих народів осередних держав. Дав би Бог, щоби вони невдовзї були дані і в такий спосіб, щоб привернули довірє всїх народів в добру віру і тамтих народів та в можливість мирного порозуміня". Італїйські часописи, які роблять настрій за війною, враз з часописями, які імовірно не поступають, без порозуміня з італїйським правительством, підчеркують у відповіди Вільзона момент відмови та додають, що те відкиненє не може обидити папи, анї також відмовити признаня для його доброї волї.
Послідні вісти про війну.
ВІДЕНЬ, 31-го серпня 1917. З воєнної пресової кватири доносять дня 31. серпня вечером:
Над Сочею по двох тижнях безпереривних боїв, наступив вчора день, в котрім боєва дїяльність була менша.
ВІДЕНЬ (Ткб.) З воєнної пресової кватири доносять: Також 14 день шалїючої тепер битви над Сочею кінчив ся на всїх відтинках фронту повним успіхом наших війск.
В відтинку Тольмайн вели ся лиш боротьби артилєрії, зате наші оборонні лїнїї на високорівні Бзінзіцца аж по Монта Сан Ґабрієлє були поновно метою неприятельських наступів. Мимо величезних крівавих втрат, які Італїйцї тут понесли, вели вони вчора дальше свої завзяті наступи на наші становища. На північ від Каль і коло Подлєсец по части вже огнем артилєрії приневолено італїйські баталїони до відвороту, по части відперто їх в борбі з близька і ручними ґранатами. Чотирикратно зривав ся неприятель до наступу коло Мадонї.
При пятім наступі війшов він до части нашого рова. Кріпкий протинаступ наших війск викинув Італїйцїв. В области Брітов неприятель мимо того, що збирав заодно нові сили до наступу, не міг осягнути найменшого успіху. Найбільші зусиля неприятеля звертались також вчора проти Монте Сан Ґабрієлє, яким хотїв заволодїти, йдучи несчислимими приступами. Геройські оборонцї в борбах з близька поконали перевагу неприятеля. В тих важких боях війска, зложені зі всїх народів монархії, знов боролись знаменито. Також артилєрії належить ся похвала за її дїла протягом вчорашного дня. Кількома заворотами приневолила вона неприятеля замикаючим огнем відступити, заки ще зблизив ся до наших становищ. Наші протинаступи находили у артилєрії заєдно попертє.
В области Ґориції і на високорівнї Красу неприятель заховував ся спокійнїйше. Величезні втрати приневолили його до тої павзи. Вечером ослабла ворожа дїяльність також і на инших відтинках фронту. Тепер показала ся моральна перевага наших війск в цїлій своїй вартости. Хоч від самого ранку находились вони в найтяжших боях, проте завдали неприятелеви діймаючі втрати. Пізним вечером впали наступаючі віддїли до ворожих становищ. Поконавши офіцирську полеву сторожу, наші війска неповздержані кинулись до італїйських ровів, де часть залоги знесли, почім вернули з 3 офіцирами, 110 жовнїрами і 2 скорострілами.
На тирольськім фронтї по завзятих боях здобули ми неприятельську точку опертя. Велику часть залоги убито, прочих як полонених відведено поза наші лїнїї. Мимо двотижневих боїв наша піхота в смілих атакових підпринятях складає докази своєї незломної сили. Жовнїрам загального ополченя, як і жовнїрам війска, належить ся рівна похвала. Вчорашну побіду завдячуємо основному війсковому вишколеню кожного жовнїра. 