Яку поміч зобовязувала ся дати Українї Австро-Угорщина.

Чи справдї пішли на Україну галицькі У. С. С.? — Інтерпеляцїя в парляментї в справі полїтики і господарки ц. і к. війск на Українськім Поділю.
Львів, 14. марта 1918.
Перед нами Відозва Ради народних мінїстрів з підписами голови ради мін. Голубовича, мінїстра війни Жуковського і мінїстра внутр. справ Христюка, датована 10(24)лютого 1918 до "всїєї людности Української Народн. Републики". Відозвою cею українське правительство сповістило громадян української держави про Мировий договір, заклеймило московсько-большевицький наїзд на Україну тай ось як повідомило український загал про поміч від Нїмеччини й Австро-Угорщини і ось як домаганє сеї помочи — виправдувало:
"На Україну, для допомоги українським козакам, котрі тепер бють ся з ватагами Великоросів красноґвардійцїв та салдатів, йдуть дивізія Українцїв полонених, Українцї сїчові стрільцї з Галичини та нїмецькі війска.
"Вони йдуть на Україну для того, щоб знищити нелад та безладє та завести спокій та добрий лад на нашій землї, для того, щоб дати змогу Радї Народних Мінїстрів творити велике дїло — будувати самостійну Українську Народню Републику, державу всього працюючого люду України.
"Вони будуть тільки допомагати тим нашим козакам, котрі завзято боронять нашу державу, землю і волю на Українї, від збройного нападу російського правительства, Совєта Народних Комісарів, котрі так само, як і за царів, хотять щоб Україна опинила ся під владою московських капіталїстів, щоб Московщина живила ся працею та богацтвами українського народу.
"Сї війска, дружні нам, будуть бити ся з ворогами Української Народної Републики під проводом полевого штабу нашої держави.
"Допомагаючи українському урядови в його боротьбі з насильниками та грабіжниками, сї війська не мають нїяких ворожих нам намірів, бо Нїмеччина і Австро-Угорщина також мають велику потребу, щоб на Українї настав добрий лад і спокійна праця трудящого люду".
*
Як льояльно виконує Нїмеччина свої зобовязання при улїлюваню помочи українській державі, про се українська преса вже мала нагоду писати, а голова ради мінїстрів Голубович висловив се у відомій депеші до канцлєра Гертлїнґа. Знов же як виконує принятий на себе в обостороннім інтересї обовязок помочи Австро-Угорщина, про се подає інтересні відомости інтерпеляція послів д-ра Костя Левицького і Сїнґалевича, яку внесено вчора в палатї послів. 