◦ ◦ ◦ ◦ ◦ ◦ ◦ ◦ ◦ ◦

Вістка від пос. М. Петрицького. Про посла Михайла Петрицького, мабуть через те, що його заскочила російська навала вже в перших днях війни, не було через довший час нїякої певної вістки. Аж ось наспів від нього лист до одного з його віденських приятелів, з якого виходить, що поc. М Петрицького заслано в казанську ґубернїю. Там пробуває він як цивільний інтернований в місцевости Чистопіль.
Ексц. Командантови міста Вп. п. ґенералови Рімлеви подаємо до відома, що пекарня хлїба "Меркур", яка до недїлї, дня 19 с. м. випікала хлїб, як на сї часи дуже добрий, від недїлї доставляє хлїб, мабуть з иншої пекарнї, значно гірший, майже до їди неможливий. Просимо отже Ексц. Вп. п. Коменданта міста зарядити, щоби на будуче пекарня "Меркур" сама випікала хлїб тої самої якости, що попередно. — Консум урядників тов. "Днїстер".
Стрілецький калєндар. Зі стрілецьких кругів пишуть нам: "Пресова кватира У. С. С. в полї приступає до виданя "Стрілецького калєндаря на 1917 р.", який вийде перед Новим Роком. Калєндар, поруч звичайної частини обійме часть лїтературну, історичну та інформаційну, на які складаєть ся в головній мірі працї самих Українських Сїчових Стрільцїв. А за тим будуть там поезії, спомини, історія наших воєнних подвигів та фахові відомости і інформації з війсково-стрілецької области. Калєндар красити-муть ілюстрації з рисунків і фотоґрафічних знимок та вінєти, роботи Українських Сїчових Стрільцїв. Буде се книжка, якої значінє, самозрозуміло, не обмежить ся на протяг одного калєндарного року. Наклад її буде відносно великий, зверхня форма можливо гарна і приваблива. Обємом вона яких 10 аркушів великої вісїмки, просимо всїх У. С. С. надсилати матеріяли для калєндаря, на адресу укладчика: Підхорунжого У. С. С. Миколи Голубця у Львові, вул. Куркова ч. 11. 