◦ ◦ ◦ ◦ ◦ ◦ ◦ ◦ ◦ ◦

Буджет Чорногори.
ЦЕТИНЇЯ. (Ткб.) Скупчина покінчила подрібну дебату над буджетом і приняла буджет, який містить недобір в квотї 3.160.000.
ЦЕТИНЇЯ. (Ткб.) В звітї фінансової комісиї сказано, що фінансове положенє держави погіршило ся наслїдком воєнних подїй, так, що буджет замикаєть ся великим недобором і вимагає радикальної реорґанїзациї державних фінансів. Тому конче треба покликати специялїстів і інструкторів.
Поєдинок Кайо.
ПАРИЖ. (Ткб.) Кайо післав секундантів свому контркандидатови в послїдних виборах Даілєрови з причини, що в виборчій відозві написав, що власні виборці Кайо не хотїли стати ся співвинними злочину і заявити ся за мінїстром, котрий скомпромітував ся з лайдаком.
ПАРИЖ. (Ткб.) Мирові судиї в справі Кайо-Даілєр зібрали ся вчера вечером і переслухали передівсїм сьвідків обох сторін. Потім списали протокол, який стверджує, що слова ужиті Даілєром є обидливі, але з зізнань сьвідків Даілєра здаєть ся виходить, що на думку їх повновласника слова сї не могли обидити анї Кайо, ані виборців. З огляду на се мирові судиї гадають, що сьвідки можуть уважати справу полагодженою.
Сьвідки зберуть ся нинї, щоби заняти становище до сеї заяви.
Нова пробна мобілїзация.
ПЕТЕРБУРГ. (Ткб.) Вчера появив ся царський указ, яким оголошуєть ся пробну мобілїзацию в двох повітах і покликанє резервістів під оружє в двох инших повітах катеринославської ґубернії.
Росийська рука в Фінляндиї.
ПЕТЕРБУРГ. (Пет. аґ.) Суд присяжних засудив за нарушенє закона про рівноуправненє Москалїв в Фінляндиї членів виборського маґістрату Цімермана, Вуктрішена і Годельгельма, та посадника маґістрату м. Тавастус Генріхзена і радних Пальміо і Комеляі на 8 місяців вязниці і відібранє на 10 лїт права сповняти публичні уряди.
Ульстер.
ЛЬОНДОН. (Ткб.) В промові, виголошеній в Кавентї, Бальфур заявив, що нїщо инше не полагодить ульстерської крізи, не запобіжить домашній війнї, як виразне віддїленє Ульстера від решти Ірляндиї. Хоч-би навіть в будучих загальних виборах край змінив дотеперішну свою думку про гомруль, то й так годї би полагодити оконечно і мирово ульстерську справу, бо в Ульстері остало би положенє, котре унеможливило би гомруль.
Боротьби в Танжері.
ПАРИЖ. (Ткб.) До часописий доносять з Танжера: Колюмна француського війска звела боротьбу з війском Роґія, котрий потерпів пораженє. Тубильці мали великі втрати. Полягло 9 Французів, 25 було ранених.
Війна в Мексику.
НЮ-ЙОРК. (Ткб.) З Мексика наспіла вістка, що мінїстер заграничних справ і державний віцесекретар подали ся до димісиї. Причин урядово не подано до сеї вістки, але зачувати, що мексиканський кабінет відкинув внесене мінїстра заграничних справ що-до висланя до Вашінґтону комісиї до мирових переговорів.
ВЕРАКРУЗ. (Ткб.) Урядово оголошено, що д-ра Ріяна випустили з Закатекас і що він є вже в дорозї до Мексика. Дальше доносять, що Гуерта поручив Ріянови безпечну подорож до Веракруз.
ВАШІНҐТОН (Ткб.) По розмові секретаря Бріяна з представниками трех інтервенюючих полуднево-американських держав, оголосив державний департамент комунїкат сего змісту, що сї посередники доручили правительству Злучених Держав та Гуертї і Каранці візванє іменувати заступників в переговорах з посередниками.
ВЕРАКРУЗ. (Ткб.) Мексиканці заатакували коло Вотерпленд (9 миль від Веракруз) передні американські сторожі, хотячи відтяти їм відворот. Американці зажадали при помочи бездротної телєґрами помочи, яку їм безпроволочно віслано зелїзницею.
Заворушеня в Кольорадо.
РИМ. (Аґ. Стефані) Доносять з Вашінґтону: Союзне правительство має лише мало вістий про страйк в Кольорадо і не знає числа і національности осіб убитих або ранених в страйковій области. Певним є, що між жертвами є австро-угорські і грецькі горожани. З італійських горожан мало згинути двох мужчин, одна жінка і пятеро дїтий. 