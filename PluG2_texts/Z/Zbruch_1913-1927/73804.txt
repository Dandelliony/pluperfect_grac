◦ ◦ ◦ ◦ ◦ ◦ ◦ ◦ ◦ ◦

"Панські жарти" в Мостенщинї. Нам пишуть: Дня 24 с. м. відбулось в добрах кн. Сапіги зі Станислівки "Wielkie polowanie z nagonką" при співучасти "zawodowych sportowców" між иншими і управителя ц. к. староства в Жовкві п. Рада. Особу п. Рада подаємо не для якогось відріжненя, але з уваги на інцидент, який зайшов перед польованєм. В навечерє панських ловів приїхав п. Рад до Мостів великих і сейчас розіслало усїх громадських полїціянтів, як також ляндштурмістів з ц. к. постерунку жандармерії, котрі до 11 години в ночи ходили по хатах та примусово визначали і виганяли тих, котрі мали досвіта іти до Станиславівки на нагінку. Вигнані на нагінку, дївчата і хлопцї спішили рано громадно з Мостів великих до Станиславівки, віддаленої 6 клм. ходу, а заінтересовані мешканцї питали один другого, що то за наглі роботи в поли, що так богато людий вигнано. Коли визначені на нагінку явились в Станислівцї в числї понад 80 душ, вибрано самих хлопцїв, а дївчат відправлено домів. Тепер цїкаві ми знати на кого то урядове порученя жандармерія і полїція громадська вигнала примусово людий для панської забавки і розривки. На підставі якого розпорядку цїсарського або мінїстерського та від коли то нове "свідчєнє" воєнне обовязує? Може би управитель ц. к. староства п. Рад зволив подати виясненє на повисший запит. Від себе додаємо малу замітку; сподїватись від "polskich rządów" по відлученю Галичини при наданю "національної"автономії.
З Централї відбудови краю. "Сїльський Господар" комунїкує: В суботу 17. с. м відбула ся в Мінїстерстві публичних робіт міжмінїстеріяльна конференція. Предметом конференції було pозширенє компетенції Централї відбудови краю. Зі сторони Централї брали участь в нарадах: президент Гербст і директори Новак і Баттаґлія. Згідно з внесками Централї ухвалено розширити компетенцію Централї в тім напрямі, щоби Централя мала право без спеціяльного затвердженя ряду диспонувати на відбудови загород квотами до 14.000 К. (доси 6.000 К.), на цїли рільничі і промислові до 40.000 К. (доси 10.000 К.), на грошеві запомоги в цїли направи машин і домашного урядженя до 5.000 К. (доси 2.000 К.)
Новий переміл збіжа. Краєм Централя паш комунїкує, що наслїдком зарядженя ц. к. харчевого Уряду змінило Воєнне Заведенє обороту збіжем з днем 29. жовтня 1917 переміл жита і пшеницї в той спосіб, що продукція ґрису зістала зменшена на користь муки. Після теперішного перемолу одержуєть ся з пшеницї 7½ проц., з жита 7 прц. ґрису, супроти чого продуценти будуть одержувати зі збіжа відставленого Воєнному Заведеню обороту збіжем як половину належного їм обовязкового ґрису так від пшеницї як і від жита 4 проц. ґрису.
Цїна золота впала в послїдних днях з 21.000 на 15.000 К. за кільоґрам. Безпосередною причиною є увязненє галицького спекулянта Рабіновіча, торговця золотом й банкнотами. Ґен. секретар австро-угорського Банку Шмід подає до відома, що через увязненє Рабіновича вдало ся впасти на слїди цїлої шайки спекулянтів. Рабіновіч прибув перед двома роками до Відня як виселенець з 200 К готівки. В спекуляціях рублями й золотом заробив богато гроший. З самої Нїмеччини вивіз золота за 2 мілїони. Торгував також на велику скалю девізами з Голяндії головно в Амстердамі й Роттердамі.
Безплатний курс української мови для дївчат польських міських шкіл пічнеть ся заходом кружка У. П. Т. ім. Б. Грінченка в недїлю дня 2. грудня 1917 о год. 11. перед под. в школї ім. Б. Грінченка вул. Городецька ч. 95 І. пов. в подвірю в клясї. ІІІ. Вписи приймає що-дня Управа школи від 11. год. Українські Родичі! Пішлїть свої донечки на той курс, дайте нагоду їм вчити ся в письмі та слові своєї рідної мови, винагородіть їм шкоду, яку заповідають вашим донечкам польські школи, які боронять вчити ся їм своєї рідної мови. ОО. катихитів мійських шкіл городецького передмістя (дїльниці II. і VI.) просимо допильнувати, щоб всї дївчата вписали ся на той курс. Наука відбувати ся буде у всї недїлї та свята українські і лат. та вільні дни від шкільної науки кождим разом о год. 11. За Старшину проф. Я. Яцкевич голова, о. В. Федусевич секретар. 