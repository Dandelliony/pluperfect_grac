◦ ◦ ◦ ◦ ◦ ◦ ◦ ◦ ◦ ◦

Відпоручники львівської прибічної Ради у Відни. Делєґація прибічної Ради міста Львова, зложена з заступника правительственного комісаря Фідлєра та членів Ради д-ра Хлямтача і Рибіцького виїхала вчера до Відня. Вона вручить там мінїстрам скарбу, внутрішних справ і мінїстрови Моравському пропамятне письмо про позичку для Львова в квотї 15 мілїонів К.
На "Зелїзного Лицаря" м. Львова вплинули доси жертви в сумі 123.813 К. 80 с. Дотеперішні видатки були 1.100 К. 41 с. Значить, стан каси в дни 6 серпня 1916 був 119.713 кор. 39 сот.
В новій сали Муз. Товариства ім. Лисенка уладило товариство "Червоного Хреста" своє трете у Львові кіно. Перше представленє завтра, в середу. Оповістки і проґрами будуть виготовлені також в українській мові. Управа "Червоного Хреста", якій два дотеперішні львівські кіна приносять дуже гарні доходи на високу гуманїтарну цїль помочи раненим жовнїрам, сподїєть ся, що українська публика міста Львова — на жаль, тепер досить проріджена — буде виповняти популярну салю третого кіна та що причинить ся також сим до покритя коштів заосмотреня і лїченя многих тисяч ранених вояків.
Пошесні недуги в Австрії. Від 23. до 29. липня було в Галичинї 16 случаїв занедужаня на віспу в 5 повітах (5 громадах) у місцевих. В инших адмінїстраційних областях було в тім часї 59 случаїв віспи. — Від 23. до 29. липня стверджено в Галичинї 127 случаїв плямистого тифу в 17 повітах (41 громадах) у місцевого населеня. В инших адмінїстраційник областях сконстатовано в тім самім часї 66 случаїв плямистого тифу.
Прошенє з полону. Ми одержали такий листок: Прошу горячо помістити в своїй часописи запит про місце побуту моєї жени Анни Яворської. Прошу також горячо яким способом післати для мене хорого трохи гроший на відживленє. Іде зима, потребую кожуха і суконних чобіт, бо я хорий. Цїлу зиму лежав я, забраний з залогою з Перемишля. Михайло Яворський, Сибір, Омск, Военноплѣнний цуґсфірер, Лягер: Виставка.
Російські зарядженя проти дорожнечі. Російські власти виступають безоглядно проти господарської лихви та засуджують на вязницю поважних купцїв і мілїонерів. "Русское Слово" доносить, що в Ростові засудив градоначальник трьох великих купців за спекуляцію милом на 3 місяцї вязницї, в Костромі одного купця за перехованє поживи заслано, а в Ярославі одного торговця за лихву цукром засуджено на гривну 3000 рублїв і 3 місяцї вязницї. 