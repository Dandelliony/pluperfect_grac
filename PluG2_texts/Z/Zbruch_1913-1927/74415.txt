◦ ◦ ◦ ◦ ◦ ◦ ◦ ◦ ◦ ◦

Україна проти большевиків.
ЛЬВІВ, 13. грудня 1917. "Le Temps" з 5. с. м. подає за льондонським "Daily Chronicle" отсю депешу з Царгороду, датовану 2. с. м.:
Український мінїстер війни видав приказ, в котрім остро забороняє українським війскам давати яку небудь поміч пацифістичним маневрам большевиків, бо вони загрожують безпеченству фронту і могли би спровокувати ворожий наїзд на Україну.
Анґлїя і Росія.
ПЕТРОГРАД (Райтер). Анґлїйський амбасадор Buchanan приняв представників російської преси. Запевнив їх, що Анґлїя співчуває з російським народом і сказав: Не маємо жалю до Росії та не є правдою, що на случай окремого мира малиб ми на думцї якінебудь кари або примусові зарядженя. Жалуємо ся на факт, що Рада народнїх комісарів розпочала переговори з ворогами без попередних нарад зі союзниками, що є зірванєм договору з вересня 1914. Не бажаємо наклонювати до дальших змагань союзника, який вже не хоче разом бороти ся. Анґлїйське правительство бажає демократичного мира так як і російська демократія, однак союзники бажають осягнути передтим загальну згоду, що до воєнних цїлий, опісля стреміти до завішеня оружя. Переговори за завішенєм оружя відбувають ся з нїмецьким самовладством, а не з нїмецьким народом.
Чи є правдоподібне, щоби цїсар Вільгельм, будучи раз певний, що російська армія не істнує вже як боєва одиниця, підписав тривкий демократичний мир, якого бажає собі російський нарід? Мир, який має на думцї цїсар Вільгельм, се мир імперіялїстичний. Хоча союзники не можуть вислати представників на переговори за перемирє, то однак є готові з хвилею, коли буде утворене постійне правительство, яке буде відповідати загальній волї російського народу, розслїдити з ним воєнні цїли і можливі услівя справедливого, тривкого мира. Вкінци перестерігав Buchanan російську демократію і сказав таке: Знаю, що ваші провідники бажають щиро утворити братерство, але бесїди виголошені проти Анґлїї і змаганя викликати в нашім краю революцію, укріпили тільки анґлїйський нарід в постанові бороти ся до кінця, та наклонили його до cего, що він стоїть за теперішним правительством.
Росія хоче довести переговори до кінця.
ПЕТРОГРАД (ПТА.) Російська делєґація, яка бере участь в переговорах за перемирє, виїхала нинї в ночи та з'їде ся відповідно до умови з делєґаціями центральних держав. Крім представників полїтичних партій, уповновласнених Радою народнїх комісарів, належать до делєґації війскові знатоки і відпоручники армії і фльоти.
Рада народнїх комісарів запропонує союзникам участь в мирових переговорах. Коли б союзники не дали на се нїякої відповіди, тодї впала би на них вся відвічальність.
Російська делєґація буде продовжати переговори за завішенє оружя, її буде при тім підпирати моральна сила побідної революції робітників і селян. Вона хоче привести до мовчаня гармати і кріси на суші та на Балтийськім і Чорнім мори. Вона доведе переговори до завішеня оружя до кінця і буде їх продовжати як уповновласнена представителька народу, на який звернені очи мілїонів робітників і жовнїрів цїлого світа.
Звідомленє головної німецької кватири з 12. грудня.
Італїйський терен війни. В деяких відтинках межи Брентою і Піявою розвинули ся місцеві боротьби, в яких ми взяли бранцїв.
Західний терен війни. Боєва дїяльність в обмежених границях.
В падолистї втратили неприятелї 22 бальони на припонї, 205 лїтаків. Ми втратили 60 лїтаків і 2 бальони на припонї. 