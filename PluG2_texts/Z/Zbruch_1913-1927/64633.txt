◦ ◦ ◦ ◦ ◦ ◦ ◦ ◦ ◦ ◦

З львівского унїверситету. В зимовім півроцї академічного року 1916/17, який покінчив ся 31. марта, було записаних у львівськім унїверситетї загалом 1237 студентів. З того числа припадало на теольоґічний видїл 243, правничий 310, лїкарський 340, фільософічний 364. Число звичайних студентів виносило 1159, надзвичайних 94, до того були 4 госпітантки. Серед звичайних студентів було 327 жінок, серед надзвичайних 73. З загального числа слухачів припадало на мужчин 68 проц., на жінок 32 проц.
Заразливі недуги у Львові. В мартї занедужало у Львові на пятнистий тиф 20 осіб. Ті занедужаня датують ся ще з часів пошести, яку справджено ще в лютім. Нових огнищ тої недуги від 6. марта не знайдено. На черевний тиф занедужало в мартї 90 осіб, на шкарлятину 42 особи, на дифтерію 10 осіб.
Урядова назва держав австро-угорської монархії. ВІДЕНЬ (Ткб.) Між розпорядчиками поміщений розпорядок, який звучить: Після оповіщеня виданого ц. к. і кор. угорським президентом мінїстрів, звучить назва обох державних областий австро-угорської монархії а) для австрійської державної области: Австрія або австрійські краї б) для угорської державної области: краї угорської святої корони. Тих назв маєть ся виключно уживати в письменних службових зносинах.
Обмеженє консумцїї бараболь. Оповіщенєм команди міста Львова з 6. цвітня с. р. обмежуєть ся консумцію бараболь у Львові до тої міри, що на голову призначуєть ся денно 1/4 кґ. того предмету поживи а для одної родини найбільше 2½ кґ. без огляду на її чисельність. Се зарядженє спричинене неможливістю достави для Львова більшої скількости бараболь та подиктоване тільки печаливістю міської команди за проживленє людности до часу нового осїнного збору. При тім слїд звернути увагу, що людність Львова буде навіть при такім вимірі бараболь ще лїпше заосмотрена, як віденська людність, яка одержує тижнево на голову тільки 1/2 кґ. бараболь. Власти подбають про те, щоби бараболї продавано у всїх районових склепах з поживою вже від 15. с. м. Людність повинна також користувати ся дозволом на привіз бараболь відповідно до оповіщеня з 23. марта с. р. ч. 3064. Команда міста впевняє, що будуть пороблені всякі заходи, щоби по змозї найскорше людність одержала давну пайку бараболь. 