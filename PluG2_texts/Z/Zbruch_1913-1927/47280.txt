◦ ◦ ◦ ◦ ◦ ◦ ◦ ◦ ◦ ◦

Затопленє анґлїйського корабля нїмецьким пароходом і становище Америки.
ЛЬОНДОН (Ткб). Як "Times" довідуєть ся з Ню-Йорку, корабель "Аппам" затопила не нїмецька підводна лодка, тільки узброєний нїмецький парохід. Подорожні оповідають, що ранком 16. сїчня незнаний корабель зблизив ся до "Аппама" і дав два стріли. "Аппам" думав, що має до дїла з морськими розбишаками і дав два стріли, але без успіху. Капітан анґлїйського корабля Гарісон, бачучи, що дальший опір є безуспішний, піддав ся. На покладї зявив ся нїмецький поручник Берґ з 22 людьми з залоги, крім того нїмецький корабель висадив на поклад "Аппама" велике число полонених, що походили з 7 инших анґлїйських кораблїв, які передтим затопив сей нїмецький корабель. Від сеї хвилї "Аппам" служив Нїмцям як помічний кружляк і заняв два дальші анґлїйські кораблї. До Америки приплив корабель "Аппам" під емблємою И. Ц. В. Корабель сей находить ся в знаменитім станї й має на покладї богатий ладунок, між иншим велику скількість какао. В дальшій телєґрамі доносить "Times", що нїмецький корабель, котрий заняв "Аппам", називаєть ся "Меве" і був замаскований як фрахтовий корабель; мав на своїм покладї численні гармати. Виплинув з Кіль і пересунув ся через лїнїю анґлїйських кораблїв на Північнім морю і на Атлянтійськім океанї.
ЛЬОНДОН (Ткб). Анґлїйський амбасадор у Вашінґтонї зголосив формальну просьбу о виданє "Аппама" на підставі гаської конвенції.
ВАШІНҐТОН (Б. Райтера). Державний секретар Лянсінґ рішив — після донесеня нїмецького амбасадора Бернсторффа, — що занятий Нїмцями корабель "Аппам" маєть ся уважати як нїмецьку добичу.
Новий російський президент мінїстрів.
ЛЬОНДОН (Б. Райтера). Новоіменований російський президент мінїстрів Штірмер заявив представникови "Нового Времени", що у своїй полїтицї буде кермувати ся тільки думкою доведеня війни до щасливого кінця. Відрубний мир не міг би полагодити великих подїй, викликаних світовою війною.
Франція узброює всї свої торговельні кораблї.
БЕРЛЇН (Ткб.) Бюро Вольфа доносить: Співробітник париського дневника "L'Information", адмірал X відкрив 30. сїчня, що Франція узброює всї свої почтові й торговельні кораблї. Навязуючи до вістки досї не ствердженої, що француський почтовий парохід "Плята" своїми гарматами острілював нїмецький підводний човен, пише сей адмірал: Вкінци отже можна тепер сказати, що ми заосмотрюємо наші почтові пароходи гарматами.
Нїмеччина й Америка.
БЕРЛЇН (Ткб). Обговорюючи випадок з "Люзитанїєю", що його знову підняло американське правительство, "Lokalanzeiger" зазначує, що через те витворила ся дуже поважна ситуація. Дневник заявляє, що передовсїм бажанєм Нїмеччини є удержати мир, але правительство нїколи не може признати, щоби затопленє нїмецьким підводним човном неприятельського пароходу, наповненого по береги оружєм і мунїцією, було неоправдане. Коли секретар стану Лянсінґ мимо того зголошує таке жаданє, то мимоволї приходить на думку, що не хоче порозуміти ся з Нїмеччиною, щоби в сей спосіб усунути відразу всякі трудности спонукані поведенєм Анґлїї. Президент Вільсон відбуває хвилево виборчу подорож і на зборах, на яких промовляє, завдає собі труду, щоби супроти краю уходити за мужа сильної руки. Всеж таки можна заперечити, що Вільсон є прецїнь поважним мужом стану, який не з виборчих виключно зглядів хотїв би в гру впровадити спокій Злучених Держав. Тому добре зробимо, коли вірити будемо в остаточну децизію, яка відповість дотеперішному становищу Злучених Держав у світовій війнї. Щонебудь станеть ся, є ми переконані, що Нїмеччина нїчого не занедбає, щоби удержати мир із Злученими Державами. Коли-б у високій радї в Вашинґтонї мимо того ухвалено що иншого, то в сїм випадку за таке полагодженє справи нїяка вина не впаде нї на нїмецький нарід, нї на його правительство.
Новий турецький наступник престола.
ЦАРГОРОД (Пр. тел.) Новим наступником турецького престола є Вагід Еддін Еффенді, брат теперішного султана Мехмеда. Уродив ся він 12. сїчня 1861, скінчив отже 55 рік житя. Доси не виступав нїколи в полїтичнім житю.
Італїйський лїтак над Швайцарією.
ЛЮҐАНО (Ткб). Італїйський війсковий летун серед прегарної погоди кружляв над Люґаном. Поцїлений шрапнелями гірських гармат і кулями машинових карабінів, лїтак був примушений осїсти. Летуна інтерновано.
З ромунського парляменту.
БУДАПЕШТ (Ткб.) Парлямент розпочав свої працї. "Independence Romaine" доносить, що серед проєктів законів, які в найблизших днях предложить ся парляментови, находить ся проєкт закона про новий воєнний кредит в квотї 200 мілїонів.
Воєнні кредити в Ромунїї.
БУКАРЕШТ (Ткб.). Мінїстер фінансів Костінеску предложив у парляментї проєкт закона в справі підвисшеня війскового кредиту о 200 мілїонів лєї і проєкт закона про вотованє війскових видатків підчас парляментарних ферій. Доси законний кредит мінїстра війни виносить 600 мілїонів. 