Для українських дїтий.

На українських землях найревнїйше плачуть українські сироти. Скільки їх нинї по наших оселях — невідомо, та се певне, що їх число переходить нашу уяву. Їм потрібна негайна поміч для збереженя нашою національного єствованя в сїм краю.   Виразно кажемо: для збереженя нашого єствованя. Чи не весь цвіт нашого народу ляг скошений на світових боєвищах. Остали ся в живих найслабші та жіноцтво, старцї і дїти. Але й те живе ще населенє мре, або нидїє. Мре від голоду, студени, скошують його пошестні недуги. Отсе підносимо голос народної трівоги. Українське населенє сеї части українських земель вимирає.   Почетвертовані війною, знесилені, спалені, зруйновані, ограблені маємо станути до працї над обновою та над ратунком галицької землї для українства. Чекає нас праця тяжша, як коли небудь доси. Вратувати для неї потрібні сили зможемо тільки ми самі. Смерти і нуждї мусимо вирвати найменших і найбіднїйших: українських дїтий.   Для тої цїли засновано наше Товариство. Захистити українських дїтий перед лютою негодою, накормити їх, нагріти родинним теплом, научити їх добру і правдї та виховати з них добрих Українцїв на щастє рідному народову і людству — се перші завданя Товариства.   Сї свої завданя сповнює Товариство виключно власними силами, без нїякої допомоги краю нї держави. Число філїй Товариства зростає з дня на день. Девять з тих філїй удержує свої захисти для українських сиріт. Деякі з них набули вартні реальности на поміщенє тих захистів. Львівська філїя отворила на днях Бюро лїкарської та правної поради для українських материй і немовлят. Такі інституції мають бути утворені Товариством по всїх більших містах Східної Галичини. Одночасно приступає Товариство до орґанїзації ґенеральної опіки: на основі судових рішень переберуть в кождім окрузї повітового суду українські ґенеральні опікуни установлені філїями Товариства, опіку над всїми тими українськими дїтьми дотичного округа, що її потребують, а в кождій місцевости будуть установлені їх особи довіря так, щоби кожда українська дитина була обнята національною опікою.   Вся та праця вимагає великих грошевих засобів. Для їх придбаня уладжує Товариство "тиждень української дитини" в днях 23-29 червня с. р., призначений на грошеву збірку добровільних датків в цїлім краю для цїлий Товариства. З тої нагоди відкликуємо ся до наших громадян, щоби не пожалїли для українських дїтий своїх добровільних жертв, та одночасно в тім тижни вступали масово в члени Українського Краєвого Товариства охорони дїтий: члени добродїї складають Товариству одноразово 1000 К., члени основателї 500 К., спомагаючі 100 К., звичайні члени платять одноразово квоту 25 К., або річну вкладку 2 К. Членські заяви і вкладки треба посилати на адресу Товариства: Львів, вул. Домінїканська ч. 11. І. поверх. З особливим прошенєм звертаємо ся до українського духовенства, щоби зволило уладити по церквах збірку на цїли Товариства в часї Зелених Свят.   Ми певні, що наше громадянство в добу сего воєнного лихолїтя не відмовить своєї помочи українським дїтям та що нїхто з нас не відкаже ся в "тижни української дитини" від найдрібнїйшої хочби жертви. Се давати ме нарід сам собі. Ті жертви вернуть ся йому сторицею в розцвітї, добробутї і духовій культурі наймолодшого українського поколїня. За Українське Краєве Товариство охорони дїтий і опіки над молодїжю у Львові.   Др. Стефан Федак, президент. Мечислав Днїстрянський, Др. Кир. Студинський, о. Василь Лициняк, Др. Стеф. Витвицький, члени Головного Видїлу.   Дїло   