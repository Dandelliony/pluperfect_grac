◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з 1. липня
Війна з Росією. Коло Товмача маси ворожих їздців наступали в шести рядах на австро-угорські війска ґен. Ботмера на просторі трьох кільометрів. Ворог потерпів тяжкі втрати.
Поза сим у Східній Галичинї і на Буковинї не сталось нїчого важного.
На Волинї поступають атаки союзних армій вперед. Вони відопхнули ворога на південь від Угринова, на захід від Торчина і коло Сокола.
Від початку червня приведено на південь від Припетї 153 російських офіцирів, 23.075 жовнїрів полонених, кілька гармат і 90 машинових крісів.
Війна з Італїєю. На височинї Добердо боєва дїяльність в північнім відтинку зменшила ся дїйсно після завзятих боїв, в яких наші війска удержали всї наші становища. За те в полудневім відтинку продовжали Італїйцї атаки, а коли їх відперто, артилєрійський огонь. Взято в полон 5 офіцирів і 105 жовнїрів. На каринтійськім фронтї наступали Альпіни даремно на північ від долини Сеебах. Між Брентою і Адижою розбили ся неприятельські наступи на наші становища в области Чіма Дієчі і Монте Зебіо, дальше на Монте Інтерротте, коло Пасубіо в долинї Бранд і на хребтї Цунія. Місцевість Арко находила ся під огнем італїйських гармат.
Наші гідропляни обкинули успішно бомбами обсаджені неприятелем місцевости Сан Канцано, Бестрінїя і Старанцано та заведеня Адрія.
Війна на Балканї. Нїчого нового.
Воєнні комунїкати нїмецького ґенерального штабу з 1. липня.
Західний терен війни. Підприняті в богатьох місцях вивідні наступи анґлїйсько-француські, які повторювались також у ночи, відперто скрізь. В богатьох випадках остались в наших руках полонені і воєнний матеріял. Попереджує сї наступи сильний огонь, ґазові напади або висаджуваня.
Нинї рано боєва дїяльність по обох берегах Сомми значно зросла. На північний схід від Ренс, на північ від Лє Меніль розбили ся менші підприємства ворожої піхоти.
На захід від Мози місцеві боротьби піхоти. На східнім березї ворог пробував відбити назад наші становища на Зимній Земли і у фортї Тіомон, кинувши до приступу великі маси, подібно як 22 і 23 мая на Дуомон. Як тоді, вечером на підставі місцевих початкових успіхів донїс він передчасно в своїм звідомленю про відбитє форту. В дїйсности наступ його розбив ся скрізь серед найтяжших втрат, а його жовнїри, котрі денеде добігли аж до наших лїнїй, попались у полон і як полонені увійшли до колишнього фронту.
Особливо успішні були підприємства нїмецьких патруль на північ від лїса Пароа, на захід від Сонон.
Цїсар надав поручникови Ветґенсови, котрий вчора зістрілив француський біплян, ордер pour la merite. Огнем гармат і маш. крісів зроблено нездібними до боротьби два ворожі лїтаки. Наступи ворожих летничих віддїлів на Лїль не спричинили нїякої війскової шкоди, а за те убили звиш 50 людий серед мешканцїв. Так само убито чимало француських мешканцїв у Дус, Даном, Перон і Нель огнем армат ворожих і бомбами летунів.
Східний терен війни. Війска Ґен. Лїнзінґена: На захід від Кілків, на південний захід від Сокола і коло Вичини взято російські становища. На захід і на півд. захід від Луцка йдуть успішні нам 6oї. В полонених Росіяни втратили вчора 15 офіцирів і 1.355 жовнїрів, а від 16. червня 26 офіцирів, 3.195 жовнїрів.
Армії Ботмера мусїв ворог заплатити важкими втратами за свої безуспішні наступи, виконані кіннотою на півд. схід від Товмача. 