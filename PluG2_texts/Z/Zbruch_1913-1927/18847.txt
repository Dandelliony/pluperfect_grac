Відзначенє українського етноґрафа. — Товариство охорони української старини. — Перед Шевченківським сьвятом.

Відзначенє українського етноґрафа. Як довідуємо ся, росийська Імператорська Академія Наук признала минулого місяця д. Володимирови Гнатюкови, секретареви Наук. Тов. ім. Шевченка у Львові, за його книжку: "Народні оповіданя про опришків" премію імени проф. А. А. Котляревського. Таке відзначенє з боку найвисшої росийської наукової інституциї стрічає нашого етноґрафа вже другий раз. Перший раз відзначила його Академія Наук ще з кінцем 1902 р., вибравши його своїм членом кореспондентом. Тепер він одинокий Українець в Австрії, що користуєть ся таким почесним титулом.
Товариство охорони української старини. Перші конститууючі збори сього Товариства були вчера о год. 11. перед пол. в канцеляриї Національного Музея. По зложеню звіту Виконуючим Комітетом з дотеперішної дїяльности, вибрано на внесенє членів основателїв отсей видїл: голова проф. В. Шухевич, члени видїлу: Д-р І. Сьвєнцїцкий, Д-р Волод. Щурат, проф. Іван Левинський о. д-р І. Боцян, д-р Б. Барвінський і Н. Кривецький; містовидїлові: арт. М. Сосенко, В. Гребеняк і інж. В. Дидинський. До контрольної комісиї покликано: інж. В. Нагірного, проф. Ст. Рудницького і інж. О. Ганїнчака. Опісля на внесенє нововибраного видїлу першим почесним членом Товариства іменовано Ексц. Митр. ґр. А. Шептицького за особливі заслуги положені для береженя памяток української культури. По переведеню дискусиї доручено видїлови подбати, аби при твореню краєвої комісиї консерваторської узгляднені були у відповідний спосіб і наші культурні інтереси.
Перед Шевченківським сьвятом. Дня 14. с. м. в льокали київської міської управи відбуло ся засїданє міської комісиї про уладженє сьвяткованя сотих роковин уродин Т. Шевченка. Того дня минув саме реченець іменного конкурса проєктів памятника Т. Шевченка. Проєкти, ескізи памятника принимано до 3. г. пополудни. Дня 15. с. м., о 12. год. в полуднє в льокалях міської думи відбуло ся засїданє жірі, на котрім дано оцінку кождого із предложених проєктів. Нинї (16. с. м.) відбудеть ся засїданє комітету, на котрім затвердить ся постанови жірі. Випрацювана специяльною комісиєю програма сьвяткованя памяти Шевченка буде дещо скорочена. Так, проєтоване деклямованє декотрих поезий Шевченка з програми зовсїм виключаєть ся, бо на се потрібно окремого дозволу драматичної цензури, а доси нїде творів Шевченка публично не читали і в списї дозволених драматичною цензурою до подячного виконаня вокальних нумерів нема. 