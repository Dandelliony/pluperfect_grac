Постанови в справі переселюваня виселенцїв.

На основі розпорядку мінїстерства внутрішних справ з 30. падолиста почало ся переселюванє виселенцїв з західних країв Австрії до Галичини. Ті виселенцї мають бути поміщені в отсих повітах: Бяла, Живець, Освєнцїм, Хшанів, Вадовицї, Мисленицї, Новий Торг, Лїманова, Бохня, Бжеско, Новий Санч, Грибів, Тарнів, Домброва, Мєлєц, Пільзно, Горлицї, Ясло, Кросно, Стрижів, Ропчицї, Кольбушова, Тарнобжег, Нїско, Ряшів, Ланцут, Переворск, Березів, Сянік, та полїтичні повіти Краків, Величка і Підгіря, о скільки не входять в область краківської кріпости.
Згаданим розпорядком установлено для переселюваних людий деякі права та полекші, про які їм треба знати. По його постановам місце побуту визначує намісництво. Виселенцї мають бути приміщені в приватних домах або в бараках, які мають бути здатні до замешканя, отже мають в них бути поставлені печі, лїжка то що.
Державні підмоги можуть добирати тільки ті виселенцї, які є австрійськими підданими, без ріжницї народности і віроісповіданя, а не мають власних засобів. Не буде квалїфікувати ся виселенцїв як здібних або нездібних до працї. Перед прибутєм на місце побуту переселенцї будуть піддані десинфекції і ревізії, яку переведуть полїційні власти. Всї переселенцї переходять через одну з двох перлюстраційних стацій. Тут одержує кождий лєґітимацію, на якій означене є місце будучого побуту. Ті, що засмотрені лєґітимаціями з перлюстраційної стації прибули до призначених місць побуту, мають право зголосити ся сейчас — найпізнїйше до 8 днїв — до староства по підмогу. Зголошувати ся треба особисто, а не мусять особисто являти ся дїти, що мають менше 14 лїт. В старостві віддає той, що зголошуєть ся, лєґітимацію з перлюстраційної стації і одержує нову лєґітимацію з фотоґрафією. Кошти фотографованя поносить держава. Запомога має бути виплачувана все за 14 днїв з гори.
Виселенцям, які побирають війскові причинки, о скільки ті причинки не досягають висоти підмог, маєть ся доплачувати ріжницю. О скільки виселенець з якої небудь причин хвилево не побирає війскового причинку, має в тім часї право до повних державних підмог. Виселенцї, які знайшли постійну працю, одержують запомогу, однак їм відтягаєть ся половину даного зарібку. Не виплачуєть ся підмоги лише тодї, коли зарібок доходить до подвійної висоти підмоги.
Кошти мешканя поносять самі виселенцї, при чім про висоту чиншу мають угодити ся староства. Чинш відшибає староство з запомоги.
На случай дїйсної потреби мають виселенцї право одержувати одїнє, обуву, білє, накривала, сїнники і т. п. Такі свої домаганя мають зголошувати зараз при першій своїй появі в старостві.
По прибутю на місце побуту мусять виселенцї піддати ся лїкарським оглядинам і остають постійно під лїкарським доглядом. Лїкарська опіка є безплатна; кошти лїченя поносить край.
Виселенцям, приміщеним вже в нових осідках, вільно тільки у виїмкових случаях зміняти місце побуту. В тій цїли треба старати ся о окремий дозвіл полїтичних властий. Ті, що одержали дозвіл на зміну місця побуту, мають своїм новім осїдку сейчас зголосити ся до властий. Прошеням о переселеня до Відня, Праги і Берна з правила відмовляєть ся. 