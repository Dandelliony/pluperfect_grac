◦ ◦ ◦ ◦ ◦ ◦

  Що чувати в світі?  
 Червоні війська над Чорним морем. Большевицьке звідомлення з дня 17/ІІ. На північному фронті в области Двини окружено ворога в місцевости Сродна Мехренґа і він мусів піддатися. В околиці Церковнікоє здобули ми 70 машинових крісів, кілька тисячів анґлійських крісів і 700.000 патронів. На полуднево-західному фронті були на всіх операційних точках льокальні сутички. В околиці Ямполя заняли ми стацію Волинярку. В околиці Тирасполя здобули ми після завзятих боїв лівий беріг Дністра між Дубосарами а Ґеорґіополем. В околиці Одеси обсаджено місто Ольвіопіль і осягнено побереже Чорного моря враз з Дністровим лиманом. На кавказькій теріторії ведеться далі завзята боротьба під Маничем. Далі на схід стоять червоні війська на 30 верст на схід від Ставрополя.   Концентрація большевицьких військ над румунською границею. З Букарешту доносять, що большевицька команда стягає військо в околиці Могилева, звідки задумує розпочати офензиву на більшу скалю.   Уступка коаліції Німцям. В ноті конференції амбасадорів Німцям сказано, що коаліція годиться, що виновників війни мають осудити самі Німці перед найвищим трибуналом в Липську. Щойно, якби показалося, що поступування Німців має на ціли охоронити і усунути від укарання виновників війни, коаліція застерігає собі право на власну руку перевести суд. В цей спосіб уступною коаліції поладнано конфлікт між коаліцією і Німеччиною. Цей інцідент є дальшою зміною версальського мирового договору.   Після вісток з Фезу, напали сильні відділи Мароканців на француське військо, заняте будовою кріпости в східному Марокку. Вони хотіли перешкодити будуванню цеї кріпости та Французи розбили їх.   В Амстердамі і Ротердамі вибух страйк докових робітників і маринарів. З тої причини здержано в цілій Голяндії нормальний корабельний рух.   Дарданельський пролив має вже в недалекому часі окупувати антантське військо.   Фінансовий договір між Анґлією і Литвою віддає цілу економічну будучину Литви в руки анґлійських фінансістів. Естонія і Лотва думають також заключити договір для узискання безпроволочних кредитів.   Льорд Черчіль заявив в одній із своїх останніх промов, що Анґлія і антанта мусять заняти приязне становище супроти Німеччини, бо инакше кинеться Німеччину в обійми большевизму.   В Амстердамі відбулися тайні наради комуністів всіх країв для утворення ради ІІІ. Інтернаціоналу.   Румуни забирають постепенно свої війська з мадярських теренів.   Француські посілости в середній Африці мають бути точно відокремлені від анґлійських кольоній.   В Болгарії вибухнув знову загальний страйк. Залізничий рух зовсім спинений.   До Варшави наспіла вістка, що наступи большевицьких військ викликали в Букарешті великий переляк. Загально думають, що Букарешт є загрожений. Большевики мали зібрати 150.000 жовнірів, яких вислали над Дністер. Переполох побільшує ще й те, що надія на поміч антанти є слаба.   Президентом угорських Народніх Зборів вибрано одноголосно посла Степана Раковського. Одним віцепрезидентом буде посол Іван Маєр з партії дрібних рільників, а другим посол із христ. народньої партії, якого ще не вибрано.   Вперед!  