◦ ◦ ◦ ◦ ◦ ◦ ◦ ◦ ◦ ◦

Смерть цїсаря. ВІДЕНЬ 21. падолиста. (ТКБ). Надзвичайне виданє "Wiener Zeitung" оголошує, що Його Цїс. і Кор. Апостольська Величність Цїсар Франц Йосиф І. нинї 21. падолиста в 9. год. вечером лагідно заснув в Бозї на замку в Шенбрумі.
Віденські депеші. Уважаємо не зайвим звернути увагу наших пп. Читачів, які може дивують ся часом ріжницї дат між подїями, про які нераз говорить ся у наших віденських депешах, та часом їх друку, на сю обставину, що з Відня до Львова не можна комунїкувати ся від початку війни телєфоном, а тільки телєґрафом. Можна надавати тільки депеші пильнї, які коштують три рази тільки, що звичайні. З cего не виходить одначе, щоб їх висилано в той момент по наданю, бо вперед мусять вони пройти ще цензуру телєґрафічної централї. Аж по апробатї пересилаєть ся їх до Львова, очевидно тодї, як лїнїя є вже вільна від урядових депеш. Проскочити на сторінки часописї можуть остаточно ще того самого дня тільки тодї, як можна їх зложити ще перед відданєм числа часописї до цензури. В нїчних годинах мож користати тільки з урядових депеш Кореспонденційного Бюра.
З причини холєри дробу і помору курий всякий вивіз з Галичини курий, гусий, качок і пантарок в станї живім або битих здержано по думцї приписів закона про заразливі хороби звірят.
В справі денатурованого цукру для пчіл повідомляє Краєве Товариство господарське "Сїльський Господар" у Львові загал пасїчників, що всї поданя о цукор, які наспіли безпосередно до Товариства, переслано до Краєвої Централї для господарської відбудови Галичини. Письмом з дня 10. падолиста с. р. повідомила Централя відбудови, що поданя ті відступила ц. к. Товариству рільничому в Кракові, яке полагодить висилку цукру. Розсилка цукру денатурованого для пчіл вже розпочала ся. Цїна його loco Краків без мішка виносить за 1 кільоґрам 50 сотиків. Пасїчники, які потребують цукру на прогодовуванє пчіл (з весною), зволять негайно внести поданя о цукор до ц. к. Товариства рільничого в Кракові, площа Щепанська ч. 8., надсилаючи відписи до "Сїльського Господаря", Львів, вул. Зїморовича 20. В цїли удогідненя манїпуляції найлїпше висилати збірні замовленя від Кружків, зглядно Філїй нашого Товариства. 