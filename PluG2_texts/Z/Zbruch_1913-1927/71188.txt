◦ ◦ ◦ ◦ ◦ ◦ ◦ ◦ ◦ ◦

Росія і мир.
БЕРЛІН. (Ткб.) Приватні відомости наспівші з француських правительственних кругів до Льондону, звучать, що Франція є на се приготована, що Росія буде в коротцї приневолена напирати на союзників, щоби заключено загальний мир, або й заключить окремий мир. Відносини є безнадїйні для союзників, які вже не числять на поміч Росії.
ПЕТРОГРАД. (П. Т. А.) Мінїстерство заграничних справ заперечує поголоски про мирові переговори.
Зєдинені Держави бажають Камчатки.
КОПЕНГАҐЕН (Ткб). До "Berlingske Tidende" доносять з Гапаранди: Поголоски, що виступають з великою рішучістю, доносять, що Зєдинені Держави запропонували Росії відступленє півострова Камчатки в заміну за заплату дуже значної суми.
Перед промовою канцлєра.
БЕРЛІН (Ткб). "Hordd. Allg. Ztg." доносить, що канцлєр забере голос в головній комісії парляменту дня 27. с. м.
Арештованє Шульгіна.
"Neue Zürcher Zeitung" доносить з Петрограду під датою 16, с. м., що київський "Комітет для оборони революції арештував відомого націоналїстичного аґітатора, думського посла Шульгіна, а також закрив його орґан "Кіевлянина".
На російськім півнїчнім фронтї.
"Morning Post" доносить: Керенський оглядав балтійську фльоту і зарядив довші маневри, які мабуть є приготованєм до офензиви, щоби вдержати панованє над заливom Риґи.
"Армія і флот" пише, що на північнім фронтї нема чого сподївати ся більших російських операцій. Нїмцї може ще здобудуть Двинск, як останний успіх в сїм роцї.
Воєнний матеріял для Росії.
"Рѣчь" доносить: Російський посол Бахметєв, який брав участь в переговорах між Лянсінґом і Ішіі, телєґрафував Терещенкови, що заключено особливо корисний для Росії договір про заосмотрюванє Росії в воєнний матеріял Америкою і Японїєю. Японїя обнимає контролю привозу в Владивостоцї, доки не скінчить ся достава до Росії. 