До справи скликання всеукраїнського церковного собору.

В справі скликання всеукраїнського церковного собору відбуло ся 6 грудня 1917 р. засїдання виконавчого комітету й ухвалено на нїм такі резолюції:
"Обговоривши положеннє православної церкви на Українї в теперішнїй час яко час відокремлення української держави від російської, а також з огляду на проголошеннє всеросійського патріярха, котрий може поширити свою владу й на українську церкву, виконавчий комітет ухвалив:
1. Орґанїзаційний комітет для скликання всеукраїнського православного церковного собору поперед має прийняти назву "Тимчасової Всеукраїнської Православної Церковної Ради", котра й буде тимчасовим правительством для української православної церкви та свої повновласти зложить на всеукраїнськім православнім церковнім соборі.
2. Тимчасова Всеукраїнська Православна Церковна Рада веде далї дїяльність орґанїзаційного комітету церковного собору.
3. В склад Тимчасової Всеукраїнської Православної Церковної Ради має увійти з правом рішаючого голосу в повнім складї весь орґанїзаційний комітет для скликання всеукраїнського церковного собору. Крім того туди мають право посилати своїх представників отсї орґанїзації: а) всеукраїнська рада військових депутатів 2 представників, б) всеукраїнська рада робітничих депутатів 2 представників, в) Всеукраїнська Рада Селянського Союза 2 представників, г) кожда українська епархія 1 представн., д) від манастирів Київа 2 предст., е) від духовних наукових заведень 1 предст., ж) від духовної академії 1 предст., з) від київської епископської ради 2 предст., і) від церковних брацтв Київа 1 представника.
4. Всеукраїнська Православна Рада має право кооптації.
5. Церковна Рада посилає свого представника в Центральну Раду.
6. Всї представники мають бути по походженню і переконанню Українцями.
7. Виконавчий комітет для скликання всеукраїнського церковного собору переіменовуєть ся в президію Тимчасової Всеукраїнської Церковної Ради.
8. Ухвалено назначити комісарів у консисторії на Українї й назначено в київську консисторію священика Павла Пашевського, в чернигівську прапорщика Голика, полтавську поручника Андрієнка; назначення для инших ґуберній відбудуть ся на найблизшім засїданнї. Комісарам видати наказ, який має виробити комісія з оо. Маричева, Маринича й д. Голика.
9. Тимчасова Всеукраїнська Церковна Рада має виробити поклик до українських епископів; сей поклик поручено уложити архиепископови Олексїєви й оо. Тарнавському, Хоменкови, Филипенкови, Мариничеви та дд. Рафальському й Мазюкевичеви.
10. Постановлено кооптувати до президії нашої Ради в адмінїстраційний віддїл о. Маричева.
11. Голова нашої Ради владика Олексїй заявив Радї, що він має їхати до Москви тому, бо його туди закликують телєґрафічно, а також тому, що йому дали місце в манастирі.
Наслїдком того Рада постановила: владицї яко голові Ради заборонити виїзджати з Київа, а також займати призначене йому місце. А до Москви післати депутацію з запитами, які торкають ся скликання всеукраїнського церковного собору й по дорозї в справі всеукраїнської православної церкви.
Ориґінал підписали: голова Всеукраїнської Церковної Ради архиепископ Олексїй, секретар діякон Дурдуковський". 