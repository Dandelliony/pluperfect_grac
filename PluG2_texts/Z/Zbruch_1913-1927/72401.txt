◦ ◦ ◦ ◦ ◦ ◦ ◦ ◦ ◦ ◦

Нїмеччина за прилученєм Галичини до Польщі?
ВІДЕНЬ, 25. Жовтня 1917. Краківський "Kuryer codzienny" доносить з Берлїна, що там відбувають ся дуже важні конференції в польській справі, що довели до усуненя ріжниць в поглядах, які заступали Австро-Угорщина і Нїмеччина. Нїмеччина має годити ся на проєкт злуки Польського Королївства з Галичиною, яке має стати державою, злученою з габсбурською монархією перзональною унїєю.
За міжнародне признанє самостійности Ірляндїї.
АМСТЕРДАМ (ТКБ). Тутешні ґазети доносять, що конґрес партії "Sinnfein" в Дублїнї однодушно ухвалив змагати до міжнародного признаня Ірляндії як незалежної републики, а також до народного голосованя над формою правлїня.
Кабінетова кріза в Італїї.
ЦІРІХ (Ткб). Палата послів після промови мінїстра заграничних справ Сонніна відкинула формулу дневного порядку, яка звучала "Палата одобрює заяву правительства", 314 голосами проти 96. Буджетову провізорію ухвалено тільки на 2 місяцї.
Українські формації в російскій армії.
СТОКГОЛЬМ. Укр. прес. бюро доносить з Петрограду:
Як вже доношено, шеф ґенерального штабу Вєрховський виголосив в центральнім комітетї робітницько-жовнїрської ради програмову промову про реорґанїзацію російської армії. В звязку з тою промовою звернула ся Українська Центральна Рада до ґенерала Верховського з основно виробленим меморіялом про донесенє Українцїв у війсковій области. Перш усего У. Ц. Р. домагаєть ся зложеня з українських жовнїрів окремих війскових формацїй з українською мовою в командї і українським корпусом офіцирським. Сї українські віддїли мають обороняти російсько-український фронт перед евентуальною інвазією.
Кабінет Боселїя внесе димісію.
ЦІРІХ, 25. жовтня 1917. З звідомлень італїйських дневників слїдно, що вчерашне засїданє італїйської Палати послів оставало під знаком трівоги з приводу сподїваної австро-угорської і нїмецької офензиви. Мінїстер війни велїв бути приготований на всякі можливости.
Пос. Барзіляй виступав проти змаганя, щоби Італїя після промов Пенлєва і Льойда Джорджа виявляла бажанє мирових переговорів. Мінїмальні домаганя Італїї ось такі: вона мусить одержати Трентіно, необхідну для оборони країну юлїйської Венеції і покласти перешкоду тому, щоби австро-Угорщина володїла Адрією, яка є італїйським морем.
Українознавство у київськім унїверситетї.
КИЇВ. (Укр. бюро). Російський мінїстер просвіти Салазкин повідомив українські власти в Київі, що тимчасове правительство наміряє в найблизшій будучности заснувати 3 катедри для українознавства у київськім унїверситетї.
Українцї приняли ту відомість з великим вдоволенєм.
Зріст реакції в Росії.
МОСКВА (ПТА.). Відкрито тут конференцію недемократичних полїтиків, в якій бере участь більше як 1000 відпоручників, а яка радить одночасно з петроградським вступним парляментом.
Жидівські погроми.
СТОКГОЛЬМ. Тутешне жидівське пресове бюро доносить: Після депеші з 23. с. м. зростає в Росії реакційна аґітація, яка стараєть ся здавити революцію. Аґітація антисемітів довела до цїлого ряду жидівських погромів в богатьох містах як в Тамбові, Бендерах, Переяславі, Харкові. В часї тих погромів богато осіб убито і ранено.
40.000 італїйських бранцїв.
ВІДЕНЬ (Ткб). Як доносять з пресової кватири число бранцїв, полонених на італїйськім фронтї зросло до 40.000 людий.
Полагодженє крізи в клюбї людовцїв.
ЛЬВІВ, 27. жовтня 1917. До краківських дневників доносять з Відня, що крізу в клюбі людовцїв, спричинену резиґнацією послів: Вітоса і Длуґоша в уряду голови і заступника голови клюбу вже полагоджено. Клюб висловив обом послам довірє і вони резиґнацію взяли назад.
Послїдні вісти про воєнне положенє.
ВІДЕНЬ, 27. жовтня 1917. З воєнної пресової кватири доносять: На південно-західнім теренї війни пороблено також і нинї значні поступи.
БЕРЛЇН. Бюро Вольфз доносить вечером: У Фляндрії нагальна дїяльність артилєрії. На південно-західнім березї лїса Houthoulst місцеві боротьби піхоти. Над каналом Ois Aisne нїчо нового.
На сходї не було більшої дїяльности.
На італїйськім фронтї також і нинї добрі поступи. Число полонених з 60.000 людий зросло о дальших кілька тисяч. Число здобутих гармат виносить понад 500. 