† Намісник Колярд.

БЯЛА, 8. цвітня (Ткб). Намісник Галичини, ґенерал піхоти фон Колярд помер нинї рано.
Львів, 8. цвітня 1916.
Вражінє, яке викличе смерть ґенерала Колярда в українській суспільности, можна коротко схарактеризувати отсими словами: По ґр. Стадіонї був се перший намісник Галичини, якого іменованє український нарід зустрів з довірєм і надїєю, що він буде справжнім намісником Його Величности Цїсаря, однаково справедливим для обох народів краю.
В відносинах, де довгі-предовгі роки становище намісника Галичини займали виключно мужі довіря польського Кола, іменованє намісником ґенерала Колярда, — було актом, який вдоволенєм і надїєю наповнив наш нарід. Замість мужа довіря польської парляментарної репрезентації намісником Його Величности Цїсаря став ц. і к. ґенерал, член армії, носительки державної думки Габсбурської монархії, який і своєю національністю і своїм становищем давав надїю безсторонности і тим самим прихильности до того народу краю.
За коротко урядував Покійний ґенерал Колярд і в особливо важких обставинах, а одначе додатний вплив його правлїня зазначив ся дуже виразно.
Зараз на вступі до свого урядованя, коли він з натиском заявив своїм урядникам, що той тільки може вважати ся добрим урядником, котрий знає і шанує мови обох народів краю, з признанєм приняли ми ту заяву.
І се перше вражінє нас не завело. Наша репрезентація ввійшла з намісником-ґенералом в постійний контакт, інформувала його про потреби і домаганя нашого народу, а він ставив ся до тих потреб і домагань як до потреб і домагань народу, який має право бути трактованим на рівні з усїми иншими народами держави. І також формально давав тому вислів, уживаючи в особистих зносинах з нашою репрезентацією української мови.
Вість про його смерть викличе сум і жаль серед нашої суспільности і проводити-ме його на вічний супочинок "незле тихе слово" українського народу.
А його урядованє — сподїваємо ся — перейде до історії як початок нового періоду в трактованю українського народу в австрійській державі, — періоду, в якім український нарід буде свобідно розвивати ся під охороною монархії і династії Габсбурґів. 