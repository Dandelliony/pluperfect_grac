◦ ◦ ◦ ◦ ◦ ◦ ◦ ◦ ◦ ◦

Церковно-політична маніфестація Поляків. Польські дневники доносять, що в неділю 20. с. м. відбудеться у всіх костелах львівської архидієцезії богослуження і "modły pokutne za intencyę Ojczyzny", по яких відчитається маніфест Реґенційної Ради. В той сам день відбудеться у Львові також політична маніфестація "для єдности з усіми дільницями".   Учительський Комітет самооборони. Д. 13. с. м. відбулося у Львові засідання делєґатів усіх учительських стоваришень в справі евентуального заперестання праці в школах народних, о скілько учительські постуляти не зістануть узгляднені. По вислуханню звіту з чинности дотеперішного комітету приготовного вибрано сталий краєвий комітет учительства народного, зложений з 75 осіб, репрезентуючих усі учительські стоваришення. Презесом Комітету вибрано одноголосно тов. Ю. Смуліковського, учителя у Львові, побіч котрого урядувати-ме 5 віцепрезесів з рамени 5 українських орґанізацій, в тім і української "Взаїмної помочі" і 3 секретарів, з котрих оден з української організації. До часу, заки зістане осібне бюро комітету, всі письма в тих справах належить адресувати до предсідателя комітету, тов. Ю. Смоліковського — Львів, вул. Потоцького 75.   За поправу учительської долі. Подаємо отсі інформації, які цензура значно обкроїла: Дня 13. с. м. відбулося у Львові засідання делєґатів усіх учительських товариств в справі евентуального завішення праці в народних школах, як що домагання учительські не будуть полагоджені. Після звіту з дотеперішньої діяльности приготовавчого комітету, вибрано сталий краєвий комітет народного учительства, зложений з 75 осіб, які представляють усі учительські товариства. Головою вибрано п. Ю. Смуліковського, учителя зі Львова, а також 5 заступників голови між представниками: Укр. Взаїмної помочи учит., Польського Педаґоґічного Товариства, Стоваришення учительок в Кракові, Союза учительок у Львові і Союза польського нар. учительства — та трьох секретарів. Поки уладиться окреме бюро товариства, всі письма належить посилати до голови комітету п. Юліяна Смуліковського, Львів, Потоцького ч. 75.   В справі демобілізації. Краєвий Союз господарських спілок подає до відома: Відповідно до конференцій, які відбувалися в ц. к. Міністерстві рільництва над демобілізацією війскових річий, на яких заступник Краєвого Товариства господарського "Сільський Господар" поставив відповідні внесення приняті конференцією, порішила Головна Рада Товариства "Сільський Господар", що розділом здемобілізованих річий припадаючих на східну Галичину має занятися Краєвий Союз господарських спілок евентуально в злуці з іншими українськими фінансовими інституціями. Про се Краєве Товариство господарське "Сільський Господар" повідомило ц. к. Міністерство рільництва, торговлі, війни, як також війско у команду у Львові та Централю Відбудови Краю, відповідники письмами. Як відомо, для розділу всіх здемобілізованих річий отворено у Відни окрему державну комісію, а технічно орґаном купецьким сеї комісії признано рільниче Товариство для закупна і продажи на Австрію "Scholle". По всіх краях мають бути утворені відповідні краєві уряди для розділу здемобілізованої маси, а іменно мають бути додані відповідні технічно-купецькі орґани і то оден а6o більше в кождім краю відповідно до обставин. Заступник Краєвого Товариства господарського "Сільський Господар", щоби на східну Галичину був окремий купецько-технічний український орґан і се принято на конференції, так що можна мати і надію, що наші орґанізації будуть допущені до участи в закупні і продажи здемобілізованих річий. З другої сторони є певною річю, що вже у Відни загальна австрійська комісія не буде Галичини трактувати занадто прихильно, а також Краєвий Уряд, який має бути утворений буде певно підпирати польське товариство "Демобіль" так, що на приділ з гори нема що богато числити. Кр. Союз госп. Спілок взиває отсим всі повітові орґанізації, як також всіх приватних людей, яким залежить на тім, щоби нашому народови вернулася бодай часть зрабованого і знищеного у війні маєтку, щоби довідувалися на місци чи війсковість має на продаж які небудь річи або обєкти (бараки, тартаки, каменьоломи, вапнярки, цегольні, рільничі машини, вози, мотори, шини, деревляний матеріял, зелізо і т. п.) та робило з своєї сторони всі заходи, щоби ті річи зараз на місци закуповувати, бо поодинокі війскові части стараються під всякими позорами як найскорше позбутися таких річей, щоби не віддавати їх демобілізаційній масі. Після виданих розпоряджень міністерства війни, кожда продаж повинна відбуватися через лєґітімовані до сего орґанізації і Союз буде старатися такі продажи задумані на шкоду наших інтересів перепинити, а за те уможливити купно в лєґальній дорозі. З огляду на се щоб війскові річи і "обєкти" є розкинені по цілій Галичині і ніхто не має евіденції де що знаходиться. Союз буде міг виконати отсю задачу лише при надзираючій енерґічній помочи цілої суспільности та її співділанню. Зі всякими письмами в тій справі проситься звертати на адресу: Краєвий Союз господарський спілок відділ демобілізаційний, Львів, вул. Зіморовича ч. 20.   Діло   