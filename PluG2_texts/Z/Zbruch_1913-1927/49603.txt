◦ ◦ ◦ ◦ ◦ ◦ ◦ ◦ ◦ ◦

Француські війска в російській армії.
БЕРЛЇН (Пр. тел.). До "Berliner Tageblatt" доносить кореспондент з ц. і к. війскової пресової кватири під датою 25. марта:
Російські протинаступи на фронтї Днїстра не вийшли поза початкову стадію. Почата з шаленістю акція станула з упадком мостового шанця на мертвій точцї. Російський успіх під Устєчком водить ся до незначного територіяльного здобутку, який не змінює загального положеня й не дає непріятелеви нїякої операційної підстави. При розсаджуваню мостового шанця коло Устєчка брали мабуть участь виключно компанії француських саперів, якими проводили француські офіцири ґенерального штабу. При всїх операцїях у тім відтинку був, як подають російські полонені, присутний сам ґенерал По. З настанєм весняної погоди подїї на бесарабськім фронтї дещо оживили ся. Крім менших вивідних боїв, що тривають майже безнастанно, відбувають ся від 19. марта бої ручними ґранатами й мінами. Технїчні війска противника мають складати ся майже виключно з Французів. Француський штаб має находити ся в Камінци Подільськім.
Російський комунїкат.
ВІДЕНЬ. (Ткб.) З пресової кватири доносять: Комунїкати неприятельських штабів. Росія, 26. марта. У відтинку Риґи острілювала нїмецька артилєрія Шльок і примісток Ікскіль. У відтинку Якобштадту відперто наступи здовж зелїзницї до Мітави. В кількох инших місцях відтинка оживлений огонь артилєрії. На захід від Двинска здобуло наше війско неприятельський рів і забрало полонених. В околици на північний захід від Постав і між озерами Нароч і Вишнїв ведеть ся далї завзята боротьба. В инших відтинках фронту аж до багна Рокитна місцями сильні бої. На південь від Карнилівки огонь нашої піхоти зломив неприятельські наступи. В Галичинї заатакував нас неприятель із становища коло устя Стрипи до Днїстра. І там відперто його нашим огнем.
Парляментарна депутація у болгарського короля.
СОФІЯ (Болг. Аґ.) Депутація Собранія вручила 27. с. м. королеви адресу у відповідь на престольну бесїду. При сїй нагодї виголосив король бесїду, стверджуючи однодумність, яка істнує між народом й головою держави не тільки що-до чудових успіхів, що їх доси осягнено згідною дїяльністю народу, корони і армії, але також що-до зусиль, які ще треба понести для остаточного й невідкличного утвердженя єдности болгарського племени, до якої дїйшло ся таким щасливим способом.
Росія хоче доступу до Середземного моря.
ПЕТЕРБУРГ (Ткб.). Дума приняла буджет мїнїстерства заграничних справ. Підчас нарад сказав Марков: Коли істнує договір в справі частинної невтралїзації заливів, то такий договір не може вдоволити російського народу, якому безумовно треба вільного виходу на Середземне море. Сазонов відповів, що такого договору, як його представляє собі Марков, нема.
Париська конференція антанту.
ПАРИЖ (Аґ. Ав.). Президент републики видав в недїлю вечером бенкет на честь членів італїйського правительства, які беруть участь в конференції союзників. Премієри Бріян і Ca ляндра висказали тоасти, в яких зазначили повну згоду в поступованю Італїї і союзників.
ПАРИЖ (Б. Райт.). Премієр Аскіт і англїйські делєґати прибули сюди 27. с. м. в год. 10 веч. на конференцію союзників.
Австрійсько-угорські конференції.
БУДАПЕШТ (Ткб). Мінїстер рільництва Ценкер і мін. торговлї Шпіцмілєр прибули вчера сюди з фаховими референтами й удали ся перед полуднем до угорського мінїстерства торговлї, щоби вести далї перервані недавно переговори. В полудне прибув також мінїстер скарбу Летї з кількома фаховими референтами.
Із нїмецької апровізації.
БЕРЛЇН (Ткб). На засїданю прибічної ради до справ виживленя, що відбулось д. 25. с. м. обговорювано справу управильненя заосмотреня в чай і каву а також внесенє в справі утвореня державного бюра до справи масла.
Намірена подорож Аскіта до Риму.
ЛЬОНДОН (Ткб). Б. Райтера довідуєть ся, що премієр Аскіт удаєть ся в будучім тижни до Риму, де возьме участь у тамошній конференції союзників.
Анґлїйські лїтаки над нїмецьким побережем.
БЕРЛЇН (Ткб). Урядово. Д. 25. с. м. анґлїйські морські сили урядили наступ лїтаків на північну часть побережа північної Фризії. Наступ сей цїлковито не повів ся, як про се донїс вже комунїкат армії з д. 26 с/м. Два узброєні рибальські пароплави, що находили ся на сторожи, впали жертвою анґлїйських кораблїв. Наші самолети заатакували анґлїйські морські сили і кілька стрілів поцїлило неприятельські кораблї. Один контрторпедовець тяжко ушкоджений. З наших висланих безпроволочно морських сил тільки поодинокі торпедовцї стрінули ся в ночи з 25. на 26. с. м. з вертаючим неприятелем. Один із сих торпедовцїв доси не повернув.
Воєнні комунїкати австро-угорського ґенерального штабу з 28. марта.
Війна з Росїєю. В околици Бояна Росіяни по висадженю кількох мін в наших засїках пробували вдерти ся до наших становищ. Всї атаки відперто, при чім ворог понїс значні втрати.
На північний схід від устя Стрипи Росіяни старали ся в ночи посунути ся наперед, але потерпіли невдачу вже наслїдком сильного дїланя наших мін в поли перед становищами.
На бесарабськім фронтї і під Оликою ворожа артилєрія сильно острілювала наші становища.
Війна з Італїєю. Бої коло Ґорицького примістка йдуть далї. Також в відтинку височини Добердо розпочав ся з обох сторін сильний огонь артилєрії. Опісля Італїйцї пробували наступати на північнім стоцї Монте Сан Мікелє і під Сан Мартіно. Ті наступи легко відперто. На схід від Зельцу ще тягнеть ся бій. Також в відтинку Плєкен всї ворожі наступи скінчили ся нїчим. Перед боєвим фронтом хороброго баталїону каринтійських стрільцїв ч. 8. лежить над 500 убитих Італїйцїв.
На Тирольськім фронтї гарматні бої тільки в Юдикаріях були сильнїйші нїж звичайно.
З огляду на те, що в Венеції стверджено більш оживлений зелїзничий рух в сторону фронту над Сочею, наші летуни обкинули бомбами кілька предметів тамошних зелїзниць.
Воєнні комунікати нїмецького ґенерального штабу з 28. марта 1916.
Західний терен війни. На південь від Сен Елюа счинили ся оживлені бої з близька коло лїйок, висаджених Анґлїйцями, і на лїнїях, що лучать ся з ними.
Про положенє в области боїв по обох сторонах Мози нема нїчого нового до оголошеня.
Східний терен війни. Росіяни знов вислали нові маси війск проти нїмецьких лїнїй під Поставами. З хороброю витревалістю ставлять там опір всяким наступам ворога корпуси з Сарбрікен.
Перед становищами Бранденбуржцїв, Ганноверцїв і війск з Галлї, які бються побіч, розбив ся наступ двох російських дивізій, ведених в численних филях, що напирали на нас. Ворог понїс при тім дуже тяжкі втрати.
Така сама доля зустріла поновлені ще в ночи зусиля ворога відзискати утрачений терен під Мокрицями.
Балканський терен війни. Наслїдком ворожих летничих атаків на наші становища коло озера Дойран вчера нїмецька воздушна ескадра налетїла на Солунь, обкинула бомбами нову пристань, склади нафти і табор союзників на північ від міста. 