◦ ◦ ◦ ◦

Статут Східної Галичини, а права національних меншостий. "Chwila" доносить: На останнім засіданню жидівсько-анґлійського комітету для закордонних справ обговорено між иншим також положення Жидів в Польщі. Комітет має інформації, що стоять у звязи зі звітом, який випрацьовує комісія Морґентава. Комітет дістав лист від Стюарта Самуелса, котрий доносить, що його досліди поступають вперед і висказує надію, що польське правительство приступить до здійснення договору про меншости зараз по ратифікації. Кромі того дістав комітет запевнення від анґлійської делєґації в Парижи, що в статуті для Східної Галичини будуть запоручені права меншости для Жидів.   Теорія і практика. Мимо запевнення польського правительства про стисле перестерігання при виконуванні рільничої реформи, земські власники парцелюють землю, щоби обминути закон та вирубують правительственні ліси.   Добродії людства. На поручення "партії" застрайкували залізничники в Перемишлі, саме під пору, коли можна ще було з повним безпеченьством перевезти до Львова здержані там транспорти картоплі.   Буде вугіль. "Der Neue Tag" доносить із Моравської Острави: Полковник Nutt заявляє, що довгі й важкі переговори між поодинокими інтересованими державами в вуглевій справі покінчені вкінці корисно як для Німечини, так для Польщі й Чехії. Держави пристали на ключ розділу вуглевою комісією. Як підставу розділу на поодинокі країни принято 1913 рік.   Продажа хлібових асиґнат. Продажа хлібових асиґнат відбудеться в мійському апровізаційному заведені в четвер 20. ц. м. і в пятницю 21. ц. м. в годинах передполудневих. 22. ц. м. продажі асиґнат не буде.   Пасивний опір на галицьниких залізницях. Від вчера розпочався на залізничих лініях від Львова по Тшебіню пасивний опір залізничників. Під теперішню хвилю, де можливість прохарчувати населення на протяг зими зависить від справности залізничого апарату, цей опір являється дуже не в пору. Причиною — голод і холод.   Соціялістичні збори у Львові. В неділю відбулися у Львові збори соціялістів, на яких явився секретар центр. комітету пересів з Варшави Сохацький. В своїй бесіді заявився проти дальшої війни, яку веде польське правительство виключно для оборони інтересів своїх вельмож і коаліції.   Реквізиція машин до шиття. На жадання військовости зарядив львівський маґістрат реквізицію всіх машин до шиття, призначених для продажі по маґазинах і приватних складах. Машин потребує військовість для шиття військових плащів. Заняті машини задержать військові власти за винагородою 3—4 тижні. Реквізиція наступить до 3 день.   Нова Рада 