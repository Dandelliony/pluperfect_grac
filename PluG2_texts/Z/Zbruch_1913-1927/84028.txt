◦ ◦ ◦ ◦ ◦ ◦ ◦ ◦ ◦ ◦

Україна, Антанта і Німці.   (УТА). КИЇВ, 22. жовтня 1918. З авторитетних джерел повідомляють, що німецьке імперське правительство не має нічого проти бажання правительства української держави увійти в дипльоматичні зносини з правительствами невтральних держав і держав згоди. Німецьке війско перебуває в невтральній Україні тільки для допомоги українському правительству в справі відновлення ладу та нормальних умовин істнування держави і його присутність тут не повинна перешкаджати Україні навязувати ті міжнародні зносини широкого масштабу, котрі їй диктують її конечні державні інтереси.   Австро-німецький виконавчий комітет.   (Ткб) ВІДЕНЬ, 24. жовтня 1918. Сьогодня о 10 год. перед полуднем зійшовся на дальші наради виконавчий комітет німецької конституанти. Установлення виконавчого комітету приняли всі офіціяльні місця до відома й не тільки президент міністрів, але й поодинокі ресортові міністри заявили свою найбільшу готовість стати до розпорядження виконавчого комітету, як це зробили вже німецькі краєві комітети та всі німецько-австрійські торговельні палати.   Виконавчий комітет німецько-австрійської конституанти нараджувався сьогодня над справою утворення німецько-австрійського правительства й переняття ним адміністрації. Він ухвалив розпочати негайно переговора з Чехо-Словаками й південними Славянами. Виконавчий комітет пропонує між иншим, щоб завішення зброї заключила спільна делєґація поодиноких національних рад, а мирові переговори мають вести поодинокі наші зовсім самостійно. Далі виконавчий комітет ухвалив плян ноти до президента Вільзона в справі завішення зброї і миру. Ноту предложать під ухвалу конституанті, скликаній на 30. жовтня.   Як бачимо, австро-німецький виконавчий комітет став на тім самім державно правнім і міжнародно правнім становищи, яке ми заняли вчера що-до будови української держави на українських землях Австро-Угорщини. — Ред.   Димісія Буряна. Андраші міністром заграничних справ.   БУДАПЕШТ, 24. жовтня (Ткб). "Magyar Tudosito" доносить, що цісар приняв димісію міністра заграничних справ ґр. Буряна та іменував його заступником гр. Юлія Андрашія.   Димісія кабінету Векерлє.   БУКАРЕШТ, 24. жовтня (Ткб). Президент Міністрів передав сьогодні димісію цілого кабінету. Цісар приняв димісію та поручив кабінетови дальше ведення справ.   Діло 