Полїтична промова д-ра М. Бобжиньского. – Телєґрами

Полїтична промова д-ра М. Бобжиньского
(○) Сегорічні соймові вибори кидають цїкаве сьвітло на межинародні відносини в краю, а також розкривають вигляди на будучину і задля того мають велике значінє для укладу полїтики краєвої а не менше і державної. Тимто дневникарство починає з ріжних становищ обговорювати вислїд соймових виборів і з того висновувати вигляди на хід справ в краєвім соймі і в краю, а передовсїм на справу виборчої реформи, котра є найблизшою і найважнїйшою задачею нового сойму. Але поки перейдемо до обговореня вислїду виборів і їх осьвітленя в дневникарстві, звернемо бачність нашої суспільности на промову бувшого намісника д-ра Бобжиньского, безперечно найвизначнїйшого державника в Галичинї, виголошену перед єго виборцями з більшої посїлости краківскої землї. Єго погляд висловлений в сїй промові має тим більшу вагу, що він був головним керманичем всїх змагань, котрі мали довести до виборчої реформи, а перерваних наслїдком опору польского епископату і всепольско подільских противників. Промова ще й сим знаменна, що бувший намісник яко знаменитий знавець історичних і полїтичних відносин польско-руских розкрив в нїй широкі вигляди на можливий уклад полїтики в новім соймі і в дальшій будучинї. Знаменна ся промова також сим, що речник з питомою єму цивільною відвагою, не оглядаючи ся на популярність, говорив прямо се, що відчуває і чим перенятий з переконаня і виступає рішучо за здїйсненєм свого полїтичного погляду на польско-рускі взаємини.
Др. Бобжиньский відпер рішучо зроблений єму п. Абрагамовичом докір, начеб він хоч консерватист дав опанувати ся крайним живлам, а мав тут п. Абрагамович на думцї компроміс за посередництвом д-ра Бобжиньского заключений в справі виборчої реформи. Др. Бобжиньский зазначив се, що компроміс сей іменем консерватистів заключив п. Абрагамович, а др. Бобжиньский був лише посередником. Ріжниця між обома сими мужами вийшла опісля та, що др. Бобжиньский, яко посередник, після упадку компромісу, котрий не мав обезпечених двох третин голосів потрібних до єго ухвали, виснував з того послїдовности і уступив з намісництва, а п. Абрагамович, яко творець компромісу відрік ся власного свого твору і переплив з розпнятими вітрилами на сторону противників компромісу, а тим самим не може вже здобути собі довіря, наколиб хотїв бути посередником нового компромісу.
Відтак обговорив др. Бобжиньский полїтику супроти польских людовцїв свого попередника і свою і вказав нд се, що змаганєм єго попередника ґр. Потоцкого і єго було, щоби відтягнути людовцїв від пристрастної борби з польским колом та щоби злагодити радикалїзм людового руху а спровадити єго на дорогу спокійної позитивної роботи. Се удало ся осягнути, хоч проявляли ся в тім зглядї деякі недомаганя. Але за се приєднанє людовцїв для польского кола стягнув на себе др. Бобжиньский ворогованє польскої народової демокрациї і подоляків, котрі думали, що явною боротьбою зуміють поконати людовий рух.
Др. Бобжиньский вказує на се, як всеполяки зєдинені з подоляками під проводом апостолів брехнї і ненависти, підлещуючи низким інстинктам затроїли прилюдне житє, розбудили пристрасти в краю, а перелїцитовуючи людовцїв в популярности серед широких верств народних, довели до сумного вислїду, бо нема найменшого сумнїву, що наслїдком того війшли деякі о много радикальнїйші живла до сойму і положенє буде неперечно труднїйше. Др. Бобжиньский виказує, що всеполяки і подоляки під проводом Цєньского перейшли в опозицию проти правительства, а наслїдком того правительство усунуло ся при виборах, значить не піддержувало їх, а наслїдком того провалили ся деякі типові представники всепольско подоляцкого союза, котрих Русини вважають головними своїми ворогами. Др Бобжиньский зазначив також, що при нових виборах могли би Поляки на сходї ще більші понести втрати, бо виборча реформа давала певну охорону, а скоро они до неї не допустили, то вина за ті втрати спадав на них. Їм також лишає свободу подбати о лїпшу реформу, для котрої змоглиб приєднати Русинів і инші демократичні сторонництва. Виказав також, що акция проти реформи піднята в соймі довела до того, що консерватисти тепер будуть в соймі в меншости, а демократичні живла, візвані до поваленя виборчої реформи і до збуреня давного сойму, не поможуть подолякам до оборони їх полїтичного становища. Тодї переконають ся они, що начерк виборчої реформи вправдї зводив консерватистів до меншости в соймі, але провадив до межинародного порозуміня, і давав певні запоруки консерватистам, а тепер консерватисти опинять ся в меншости без тої запоруки з виглядами нової боротьби о виборчу реформу.
Др. Бобжиньский вказує на се, що є між противниками єго сторонництва люди, котрі мріють про переведенє виборчої реформи без і проти Русинів і думають поробити демократичним живлам уступки без осягненя межинародної згоди. Така виборча реформа увіковічнила би польско-руский спір і довелаб край над таку пропасть, над якою опинили ся Чехи, над пропасть банкротства фінансів і самоуправи краю.
Задля того краківскі консерватисти будуть приневолені станути самостійно в соймі, вірні своїм традициям консервативним католицким і народним. Др. Бобжиньский висловив наостанку переконанє, що треба конечно полагодити польско-руский спір, котрий рішав долю Польщі, а неперечно і тепер буде впливати на долю польского народу. Спір сей повинен бути рішений на підставі досьвіду, а ступнем і дорогою до п о л а г о д и сего спору єсть виборча реформа.
Свої погляди висловив др. Бобжиньский перед виборцями з повним переконанєм в оборонї компромісу і відкликав ся до них з візванєм, щоби виявили свій суд, а наколиб осудили єго становище, тодї усуне ся без жалю в домашнїй затишок і буде писати історию. Однак виборцї краківского консервативного сторонництва вибрали єго знов послом і тим одобрили компроміс. Рим. (Аґ. Стеф.). З Софії доносять. Румуньский посол заявив болгарскому правительству, що румуньске війско переступає границю і тому він разом з персоналом посольства виїздить з Софії. Архів посольства і опіку над румуньскими горожанами передав італїйскому послови.
Царгород. (ТКБ). Щоби зарадити недостачі готівки, задумує правительство видати паперові гроші з примусовим курсом.
Атени. (ТКБ). Комісия зложена з Греків і Турків виїде звідси, щоби розслїдити варварства, яких допустили ся Болгари в Нїґріті на Греках і музулманах. 