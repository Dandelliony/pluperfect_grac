Теперішний стан тов-а "Днїстер".

Російська інвазія незвичайно важко далась відчути найбільшій українській фінансовій інституції, Товариству взаїмних обезпечень і кредиту "Днїстер". Як відомо, російські власти, які спеціяльною печатливістю окружили українські інституції, старали ся усїми силами припинити дїяльність товариства і довести до його упадку, — мимо того, що товариство нїколи не займало ся полїтичними справами, тільки економічним двигненєм своїх членів. В тій цїли видано заказ членам платити а аґентам інкасувати премії, шикановано директорів і урядників; вкінци замкнено і опечатано товариство, а тих членів дирекції, що остали у Львові, вивезено чи як полїтично підозрілих, чи як закладників до Росії. Аж прихід австрійських війск позволив підняти назад насильно перервану дїяльність. Відносини, серед яких пригодилось на ново орґанїзувати товариство, були не найлїпші. Винищені наслїдком довгої інвазії члени не мали з початку готівки до плаченя премій, урядники майже в цїлости, а аґенти в двох третіх частях пішли до війскової служби; пашпортові і комунїкаційні трудности робили майже неможливою лїквідацію шкід. Поборено одначе в переважаючій части всї перепони й упорядковано всї відносини товариства.
Колиж лучають ся ще деякі опізненя в полагоджуваню справ, то вина лежить в теперішних виїмкових воєнних відносинах, де найлїпша воля і охота на нїщо не придаєть ся. Досить згадати, що ще велика полоса нашого краю, в якій товариство веде дїяльність, знаходить ся під ворожою інвазією, а товариство від 21 місяцї не має нїякої відомости нї від членів нї від аґентів, які там знаходять ся; що в переважній части треба переводити поновну орґанїзацію аґенцій, яка з причин браку мущин, покликаних до війскової служби, зустрічає непоборимі перешкоди; що паспортові і комунїкаційні трудности тривають дальше і утруднюють правильну лїквідацію шкід; що в кінци товариству кладуть перепони в правильнім дїловодстві і самі члени, фалшиво інтерпретуючи мораторійні постанови і хибно розуміючи будьтоби тепер не треба платити премій, що як відомо тепер не відповідає дїйсности, бо від 1. цвітня с. р. зістала мораторія що-до заплат премій майже в цїлости знесена.
Хоч ще і тепер остає більша половина полїс невикуплена, мимо того товариство не робило і не робить ужитку з прислугуючого йому права виплати відшкодовань в висотї ограниченій мораторією, а виплачує безпроволочно — коли лиш доховані є всї формальности — відшкодованя в цїлости, чим дає доказ розуміня своїх задач в теперішній хвилї.
Так само в кредитовім товаристві виплачуєть ся вкладки без огляду на мораторійні ограниченя. Рахунок вкладок показує одначе тепер звижкову тенденцію і — як се обявляєть ся і в инших інституціях — вплив вкладок, в тім в більшій части нових, перевисшає значно виплати. Се знак, що суспільність має довірє до товариства і до тих здорових підстав, на яких воно опираєть ся. Вправдї сплати залеглих рат не наступають в такій мірі, якби сего казала сподїватись нагромаджена в руках нашого селянства за ріжнородні воєнні чинитьби готівка, одначе удїлені позички є достаточно забезпечені і нема боязни, щоби з того приводу могло товариство понести значнїйші страти. Супроти теперішної непевної ситуації не удїляєть ся поки що нових позичок — за те поступає сплата власних кредитів скорим кроком наперед.
Загалом беручи, товариство "Днїстер" хоч і перебуло тяжкі часи інвазії, мимо того, опираючись на своїх сильних підставах і резервах, може з певною вірою дивити ся в будучність.
Очевидно, що скорий чи повільнїйший розвиток буде залежати і від вислїду війни, а саме від того, чи товариство буде могти поширити свою дїяльність і на такі території, до яких перед війною не мало доступу.
Я. Колтунюк. 