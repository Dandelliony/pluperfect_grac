◦ ◦ ◦ ◦

  Вісти з Ужгороду. З достовірних жерел довідуємося що Українську Бриґаду в Німецькім Яблоннім розвязано. Старшин конфіновано, стрільців розіслано робітничими сотнями до полевих робіт. Старшин, які в числі 25 приїхали з Ужгороду, конфіновано в Празі. Отаман Лянґ і сотник Головинський інтерновані у Вранові. Збірні станиці на Чесько-галицькому пограничі звинуто з днем 1. ц. м. Старшини і стрільці, заняті по тих станицях відїхали 5. ц. м. до Ужгороду.   Подвиги американських "товаришів". Вчорашній "Вперед" з нетаєнним вдоволенням подає вістку, про славну побіду, яку американські "товариші" віднесли над д-ром Льонґіном Цегельським. Виявляється, що в Клівлєнд соціял-демократи розбили скликане Цегельським віче. Та мало ще того. Коли д-р Цегельський вийшов зі салі з о. Тарнавським і Добротвором, на улиці посипалися на його адресу зневажливі слова вкінці його тяжко побито. Після "Свободи", тяжко раненого непритомного д-ра Ц. відвезено до шпиталю, де лікарі заосмотрили йому рани й сшили дві рани на голові. По трох днях перевезено його з шпиталя до дому, де находиться під лікарською опікою. В ориґінальній цинічній дописі з Детройт поміщеній в тімже числі "Впереду" читаємо, що д-ра Цегельського "стрінула немила пригода в Клівленді на вічу, де його трохи потурбували робітники. Не сподівався неборака такого привіту. Дістав він там здивовижі кілька буків через крижі так, що й до Детройт не доїхав. Те саме, а може і гірше булоб його спіткало в Детройті. У всіх майже місцевостях, де він поїхав промовляти на зібранню, не допущено його до голосу. В нас на заході товариші рішили закінчити цю аферу Льоня тай вхопилися драстичиіщих кроків. Може таке поступовання не лицює, то всеж таки на таких, як Льоньо, одиноке средство є хлопський параґраф".   Гідне наслідування. Старанням учениць і учеників уладжено в Угнові дня 7. с. м. збірку на інтернованих і полонених У.Г.А. та зібрано 800 м. Повищу квоту одержала наша адміністрація і передала У.Г.К. (самаританській секції) у Львові.   Втікачі з України — як доносить Курєр Львовскі — почали напливати до Львова від 15. мая. Досі занотовано около 4000 осіб, переважно з околиць Винниці, Київа і Жмеринки. Около половина з них це т. зв. інтеліґенція, решта з ріжних кругів, часто бідні люди. Вони приміщені на разі в бараках на Янівськім. Втікачі з областей, які були заняті польськими військами мають свобідний вибір місця осідку, прочі мають бути примішені в концентраційних таборах в глибині краю.   Місцеві оцінкові комісії в Бучачи, Чесанові, Добромили, Грибові, Новім Санчи і Раві руській, для усталення і оцінки воєнних втрат (шкід і незаплачених воєнних чинитьб), в области громад цих повітів а в Новім Санчи й в области громад повіту Ліманова, в часі світової і польсько-української війни, розпочали свою діяльність.   Бюро контролі чистоти у Львові. При вул. Красіцких 48. І. пов. відкрито бюро контролі чистоти, яке видаватиме свідоцтва тільки державним і комунальним урядникам і інтеліґенції. Урядові години між 8—12 і 15—18. Свідоцтва чистоти потрібні на разі тільки на шляху: Львів-Перемишль, Львів-Самбір, Львів-Стрий і Львів-Сокаль.   Заклик до польського громадянства. П.А.Т. оголошує заклик до польського громадянства, аби воно "співділало з урядом своєї держави і віддавало в руки властей безпеченства чинники ворожі польській державі і народови".   Громадська думка 