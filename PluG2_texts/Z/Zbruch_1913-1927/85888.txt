◦ ◦ ◦ ◦

Західно-українська Република для австрійської републики.   Як довідуємо ся з промови австрійського державного секретаря харчування д-ра Лєвенфельда-Руса на семім засіданню державного секретаріяту у Відні, австрійське правительсто навязало також з представниками нашої держави переговори в справі достави споживчих продуктів, та вони покищо не покінчені.   Француський страх перед спиненнєм Вільсоном анексіоністичних плянів.   ЖЕНЕВА, 4. XII. — У французьких правлячих кругах панує певне занепокоєннє, що Вільсон займе рішуче становиско проти рішень тайної льондонської конференції. Найпаче розходить ся про поділ сфери впливів на орієнті.   Початок мирової конференції не скорше як в січні.   "Manchester Guardian" доносить, що мирова конференція не збереть ся перед січнем. Треба дожидати німецького національного зібрання, котре прояснить положеннє.   Напад на варшавський ратуш.    КРАКІВ, 3. XII. — 3 Варшави доносять, що робітники христіянсько-суспільної партії використали національне свято на спомин листопадового повстання на те, щоби зробити напад на ратуш, де якраз відбувало ся засіданнє міністерської ради, в ціли скинення соціялістичного правительства Морачевського.   Льондонська конференція коаліції домагаєть ся Вільгельма і престолонаслідника.    "Reuter" доносить, що на льондонській конференції коаліції одноголосно рішено домагати ся від Голяндії ексцісаря і престолонаслідника з причини нарушення міжнароднього права.   Внесеннє на усуненнє шляхоцтва, титулів і орденів в німецькій Австрії.   На засіданню державної ради, дер. радник Тайфель поставив внесеннє, щоби шляхоцтво і усі титули в австрійській републиці знести.   Продовженє перемиря.    Між правительством німецьким а коаліцією мають дня 12/ХІІ. початись переговори в справі продовження перемиря. В неділю вечером від'їхали з Берліна в тій ціли члени комісиї перемиря, державний секретар Єрцберґер і ґраф Oberndorf.   З України 10. XII.    В Києві велика нужда. Населення з причини дорожнечі сильно невдоволене. Гетьман звертаєсь о поміч до коаліції але безуспішно.   Хутір Михайлівський 10. XII.    В чернигівській ґубернії ведуть меншевики дуже сильну аґітацию проти совітської України і піддержують Петлюрівських Гайдамаків. Комендант військ Петлюри в чернигівській губернії післав до Німців в Конотопі ультімат з зазивом зложити оруже.   Вороніж 10. XlI.    Большевики подають вісти, що білогвардейці (Кравснощики) орґанізували в прифронтовій полосі політично-карательні відділи і розстрілюють кождого, хто лиш брав участь в революциї. Подають, що до Ростова і до Новочеркаска прибувають з воронежського фронта великі транспорти ранених. В Новочеркаску арестовано предсідателя і секретаря совіта і замкнено в тюрму.   Одесу займають Петлюрівці.   Ґенерал Равх в Одесі передає по радіо до Гетьмана в Київі, що він приневолений здати Одессу Петлюрівцям, які сильно і енерґічно наступають.   Український голос 