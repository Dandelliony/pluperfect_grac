◦ ◦ ◦ ◦ ◦ ◦ ◦ ◦ ◦ ◦

Домаганя в области судівництва. Відень, 24 лютого 1917. Посли Петрушевич та д-р Евген Левицький були дня 23 с. м. на авдієнції у мінїстра судівництва ґр. Шенка, щоби іменем Укр. Парл. Репрезентації представити йому домаганя Українцїв на полї судівництва. З окрема піднесли представники клюбу факт, що українська мова майже зникла з актів судових, бо судії не-Українцї ведуть протоколи навіть з українськими сторонами з правила по польськи. Мінїстер вислухав дуже пильно українських заступників та обіцяв розглянути справу всесторонно.
З наших лїтературних кругів. Письменниця п. Катря Гриневичева викінчила збірку оповідань з побиту виселенцїв і цикль лєґенд для молодїжи і тепер працює далї над історичною повістю з XIII. столїтя, якої виїмки, оголошені перед війною, викликали були живе заінтересованє.
Реклямації ополченцїв. Мінїстерство війни видало до війскових команд розпорядок, котрий унормовує на ново справу звільненя від війскової служби. Після сего розпорядку сих ополченцїв, котрих просьбу о звільненє від війскової служби підпирають полїтичні власти, можна полишити в цивільнім стані через 6 тижнїв, а в дуже виїмкових случаях ще через дальші 4 тижнї. Сего рода позволеня можуть дати власти, котрі пропонують звільненє, сим ополченцям, для котрих відходить внесок на продовженє речинця звільненя, попередню їм признаного. О кождім случаю удїленя властями позволеня цивільним — очікувати своїх реклямацій на їх теперішних становищах, маєть ся повідомити відповідні війскові власти. Коли однак по упливі 6, зглядно 10 тижнїв реклямований не одержить звільненя від мінїстерства, має він безпроволочно зголосити ся до війскової служби. Сим ополченцям, котрі просять о полишенє їх в станї цивільнім, бо подають просьбу о продовженє реклямації, можна удїлити сего позволеня лише в такім случаю, коли попередно їх просьба опирала ся на тих самих причинах, на яких опираєть ся нова просьба, на підставі котрої просять о дальше продовженє реченця звільненя. Взагалї лише тодї можна дозволити полишити ся в станї цивільнім аж до часу, коли надійде рішенє, подане висше наведеним розпорядженєм мінїстерства війни, коли без сего дозволу може повстати застій, потерпіли би важні господарські підприємства, як приміром рільничі підприємства. Однак такого дозволу на очікуванє рішена реклямації в цивільнім станї не можна дати поодиноким одиницям. Є заборонене полишенє дрібних промисловцїв, або малих рільників в станї цивільнім, коли вони одержали на кілька тижнїв відпустку з війска, просять о продовженє сеї відпустки і хотять ждати в цивільнім станї на рішенє сего поданя. Всї поданя о продовженє того рода відпусток або звільнень і полишенє просячих на разї в станї цивільнім, мають власти полїтичні відмовно полагоджувати, о скільки не заходять дуже виїмкові відносини і причини.
Лиха доля виселенцїв в Росії. Видавана в Бернї "Korrespondtz der Nationalitäten Ruissland" пише: Загальне число виселених примусово Поляків, Українцїв, Жидів, Нїмцїв, Литовцїв, Лотишів, Естонцїв, Вірмен і т. д. в Росії доходить до 12 мілїонів. Один тільки комітет вел. княжни Тетяни в жовтни 1916 р. опікував ся 3,074.896 виселенцїв. З початку правительство притворювало ся, немов то воно щиро опікуєть ся тою нещасною масою. Були навіть признані окремі фонди для видаваня підмог та потворено несчислимі комісії і комітети. Однак небавом опісля, коли виселенцї були розміщені по цїлій Росії і коли відобрано їм право свобідно переносити ся з місця на місце, отже тим сама можність лучити ся в більші середовища після національности правительство відмовило їм всякої дальшої помочи. Вкінци дійшло до того, що місцеві орґанїзації опіки, утворені містами і земствами заявили, що вони приневолені скинути з себе відповідальність, за всяку дальшу опіку над виселенцями, бо правительство відказало ся від всякої співдїяльности. Так пр. на надзвичайнім засїданю казанського земства ґубернїяльного порішено, що супроти теперішних відносин земство не може дальше брати участи в ратунковій акції для виселенцїв, веденій правительством, а се тому, що земство не хоче вистачити себе на втрату довіря серед суспільности та не хоче бути співвинуватим у нуждї виселенцїв і їх деморалїзації. Подібні вістки прийшли з Іркуцка і богато инших місцевостий. 