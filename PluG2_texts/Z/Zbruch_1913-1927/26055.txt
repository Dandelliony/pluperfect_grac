◦ ◦ ◦ ◦ ◦ ◦ ◦ ◦ ◦ ◦

Дальші транспорти бранців прибули до Львова вчера пополудни. Було між ними богато офіцирів навіть визначнїйших, кількох лїкарів і два православні попи. Привезених до Львова бранців відставляють опісля на Угорщину.
Козаки в кривчицькім лїсї. Вчера о 2-ій в ночи дали знати мужики на постерунок при личаківській рогачці, що в стороні Маєрівки є Москалї. Вислані патролї знайшли дїйсно в кривчицькім лїсї сотню козаків, що зовсїм не вибралися на здобуванє Львова, лише просили о хлїб і воду. Був то віддїл, що відлучив ся від головного корпусу і блукаючи два днї по лїсах, загнав ся аж під Львів — зовсїм не у ворожих намірах.
Цісарське рішенє з дня 15 зглядно 16 серпня 1914 відобрало всїм титулярним королївсько-великобритийським і француським урядам консулярним в цілій австро-угорській монархії право виконуваня своєї власти урядової.
Воздушні бранці. Коли в недїлю пополудни транспортовано у Львові росийських бранців, вибрав ся подивитись на них і росийський лїтак від сторони Сокаля. — Та не вспів долетїти до Львова, бо ставали йому на перешкодї австрийські патролї своїми стрільнами. Літак завернув, та в наслїдок знищеня не вспів вернути до Росиї, лише спустив ся коло Цеблова, де його залогу зложену з начальника пограничного війска Мартинова і офіцира — пільота забрано до неволї і відставлено до Львова.
Похорон росийського ґенерала Сергія Ванневського, що наслїдком ран помер в неволї, відбув ся вчера о 4-ій годинї по полудни з ґарнїзонового шпиталя на янівський цвинтар. На військовім караванї везли соснову домовину, яку ескортувало 6 жовнїрів. Ескорту становили улани, а два офіцири від уланів (майор і підпоручник) йшли за караваном як репрезентанти корпусу. Кондукт вів парох православної церкви о. Дігон. В похоронї брало участь велике число цікавих.
В Коломийщинї арештовано около 20 сьвящеників русофілів. Між иншими арештовано також о. Мих. Левицького, 78-лїтного пароха з Вербіжа, колишнього друга д-ра Дудикевича. В Мишинї арештовано кількох селян, між ними бувшого русофільського посла Миронюка Заячука. В Яблонові арештовано тамошного аптикара, а в Косові між иншими судию Гулу. 