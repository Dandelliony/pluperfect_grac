◦ ◦ ◦

Проклямація Ґенерального Секретаріяту України.
ПЕТРОГРАД. (ПІД.) Президент Ґенерального Секретаріяту України оголошує, що будучий полїтичний лад України буде творити автономічну одиницю, яка лучити-ме цілий український нарід. Секретаріят буде старати ся вислати своїх представників на будучу мирову конференцію.
Полученє Галичини з Люблинським ґенерал-ґубернаторством?
Краківський "Naprzód" в звідомленю про угоду правительства з польським колом пише, що кабінет д-ра Зайдлєра, який принципіяльно признає слушність польського домаганя іменованя цивільного намісника Галичини, носиться з планом, щоби побіч цивільного намісника для Галичини установити війскового шефа для Галичини й ц. і к. окупації Польського Королївства. Такому шефови підлягав би цивільний намісник Галичини і війсковийґенерал-ґубернатор в Люблинї.
Білоруська Центральна Рада.
ВІДЕНЬ, 11. жовтня 1917. "Новое Время" у телєґрамі з Минска з 21. н. ст. серпня повідомляє:
Закінчилася перша сесія Центральної Ради білоруських орґанїзацій. Принято статут Ради, на основі якого Рада є відповідальним кермуючим орґаном білоруського національного руху. До Ради входять депутати від білоруських орґанїзацій, міст, місточок, волостий, орґанїзацій утїкачів і війскових віддїлів, які признають бажаним самоуправу Білої Руси й розвій рідної мови і національної культури. Орґанїзації, які входять до Ради, зєдинилися на принципах: демократизації громадянського устрою, безплатного відданя всеї землї працюючому народови й оборони інтересів робітників.
Затверджено статут білоруських національних просвітних кружків у Минску. Орґанїзується центральний білоруський комітет утїкачів.
Засоби Ради становить 1%-й доходовий податок від всїх членів білоруських орґанїзацій.
Погроми Жидів в Румунії.
СТОКГОЛЬМ (Ткб). Жидівське пресове бюро доносить з Петрограду: Російські дневники поміщують богато документів і звідомлень наочних свідків про страшні плюндрованя Жидів в Румунії. Всякі протести російських орґанїзацій безуспішні. Закидається румунському правительству, що терпить систематичну війну на знищенє жидівського населеня, а навіть орґанїзує її.
Полевий суд в Баку засудив на повішенє 34 жидівських жовнїрів, в тім 7 жидівських соціальних демократів. В кількох місцях були погроми. Крім того не хотять принимати жидівських жовнїрів до публичних шпиталїв і відмовляють Жидам продажі поживи. Послугуватися жидівською мовою строго заборонено.
"Тимчасова Рада російської републики".
ПЕТРОГРАД. (П. Т. А.) На засїданю дня 12. с. м. тимчасове правительство постановило заховати для проминаючого парламенту назву "Тимчасова Рада російської републики". То тїло буде складатися з 336 представників демократії і 167 представників буржуазії. Перше засїданє відбудеться 18. с. м.
Нїмеччина боронить острова Езель.
СТОКГОЛЬМ. (Бюро Вольфа). З Петрограду надійшла вістка, яка потверджує, що оборона острова Езель, занятого німецькими війсками, є під управою Анґлїйцїв.
Конференція в Тифлїсї.
ТИФЛЇС. (Ткб.) Отворено тут вірменську конференцію. Бере в нїй участь понад 200 послів з усїх країв замешкалих Вірменами.
Реорґанїзація армії.
ПЕТРОГРАД. (П. Т. А.) Мінїстер війни, який вернув з головної кватири, сказав дневникарам, що реорґанїзація армії буде дальше ведена. Від часу руханки Корнїлова 20 висших комендантів обсаджено новими людьми, а не було в тім ніякого впливу зовнї.
Росія відтята від Балтійського моря.
СТОКГОЛЬМ. (Ткб.) Висадженє на сушу німецьких війск на острові Езель викликало велику сенсацію в Швеції. Дневники уважають те незвичайно важною подїєю, в наслідок якої російська армія в Інфлянтах загрожена на задах, а дальше загрожений також і Петроград. Росія по двох столїтях знов відтята від Балтійського моря. Вікно, яке вибив Петро Великий, побідивши Карла ХІІ. шведського, для Росії до Балтійського моря знов замкнене.
Затоплено.
БЕРЛЇН. (Ткб.) Нїмецькі підводні лодки на північнім теренї війни затопили знов 16.000 тон.
За Ельзас і Льотаринґію.
ПАРИЖ (ТКБ.) На засїданю парламенту 12. с. м. мінїстер заграничних справ Рібо заявив, що доти не може бути мови про мир, доки француськідїти не будуть забезпечені перед повторенєм такої страшної війни і доки не буде усунена несправедливість, зроблена Франції в справі Ельзасу і Льотаринґії. Сказав се давнїйше Аскіт, а тепер повторив Лойд Джордж, що Ельзас і Льотаринґія мусять бути звернені Франції. Ми присягнули не приймати нїяких мирових предложень без безпроволочного поданя їх до відома союзників. Не відкидаємо готовости заключеня мира, але наших союзників не зрадимо і не приймемо нїяких умов мира, які нас поріжнили би з нашими союзниками.
АМСТЕРДАМ (ТКБ.) Американська преса, обговорюючи промову нїмецького державного секретаря Кільмана, заявляє, що про мир доти не може бути мови, доки Ельзас і Льотаринґія не будуть віддані Франції.
БЕРЛЇН (ТКБ.) З приводу промови франкського міністра заграничних справ в парляментї 12. с. м., в якій Рібо натякав, нїби-то Нїмеччина готова була би вступити в безпосередні переговори з Францією в справі Ельзасу й Льотаринґії, Бюро Вольфа одержує з урядового жерела заяву, що нема мови про те, щоб Нїмеччина могла розпочати якісь переговори з неприятельською державою про нїмецьку територію.
Підводні човни й лїтаки.
НЮ ЙОРК. (Ткб.) "Tribuna" приносить статю льондонського кореспондента, який чорними красками малює наслідки дїяльности підводних човнів. Франція сеї зими буде страшно відчувати недостачу вугля; Італїя потребує не тільки вугля, але й збіжа; навіть в Анґлїї деякі підприємства застановили роботу через не достаток сирівцїв.
ЛЬОНДОН. (Райтер.) На зборах в Лїверпулї воєнний секретар льорд Дербі сказав, що одиноким способом охоронити ся від німецьких лїтаків є прогнати Нїмцїв з Бельґії, а також дати їм науку в їх власнім краю. Незабаром анґлїйські лїтаки вже дорівнають нїмецьким. Тодї воздушна боротьба прискорить кінець війни.
Хлїбова карта в Норвеґії
має бути заведена з днем 1. падолиста. На особу визначено 2 кґ. хлїба на тиждень. 