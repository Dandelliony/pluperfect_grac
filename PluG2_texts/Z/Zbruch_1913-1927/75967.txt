◦ ◦ ◦ ◦ ◦ ◦ ◦ ◦ ◦ ◦

До відома духовних і війскових властий. В Новім Санчи є около 4.000 ґр. кат. жовнярів і 4 війскові шпиталї. Для заспокоєня їх релїґійно душевних потреб нема анї одного гр.-кат. священика війскового, а до того в Новім Санчи нема також і цивільного гр.-кат. душпастира анї катихита. Дуже часто хорі та здорові гр.-кат. жовнїри не хотять сповідатись перед римо-кат. священиками, яких в Санчи є около 15-ьох т. є. двох війскових, а прочі цивільні. В недїлї і свята сходять ся гр.-кат. жовнїри до місцевої церковцї, помолять ся, заспівають пісню, та виходять з жалем і зі слезами в очах, бо нема кому для них відправити Сл. Божої, сказати проповіди — та висповідали. До голоду і холоду тїлесного причепив ся і голод душі. Тому звертаємо ся отсею дорогою з прошенєм до компетентних властий, щоби чим скорше надали для гр.-кат. жовнїрів і шпиталїв в Новім-Санчи гр.-кат. полевого курата, та одного цивільного священика для місцевих гр.-кат. громадян і шкільної молодїжи. Се прямо неімовірне, щоби всї инші віросповіданя в Новім-Санчи мали свого душпастира а лиш тисячі гр.-католиків оставались без місцевого свого священика.
Дирекція приватної української ґімназії в Долинї подає до відома: З кінцем лютого будуть утворені при українській приватній ґімназії в Долинї курси приготовні до ґімназії і учительського семинара. Нехай родичі не залишать сеї нагоди, щоб дати своїм дїтям можність кінчити школи. Дїти старші, котрі мають охоту де науки, хоч мали би лиш слабе научне підготовленє, нехай вступають на підготовний курс семинара, молодші на курс підготовний до ґімназії. Оплати за науку будуть невеликі, — менше засібні можуть найти приміщенє в бурсї. Зголошувати ся письменно до дирекції ґімназії найдальше до 20. лютого. Курси будуть лиш тоді отворені, коли зголосить ся на кождий що найменше по 20 кандидатів.
З полону. Хорунжий Василь Караван повернув з російського полону. Його адреса: Schätzen 19, Hohenstadt, Mähren. Микола Ниско клон живе в Київі і працює в Центральнім Комітетї Укр. Соціял-Револ. Партії, вул. Володимирська 57.
Товариство "Медична Громада" у Львові уряджує 2. лютого с. р. великі товариські сходини в великій сали тов. ім. Лисенка, за запрошенями. Гостї з провінції, о скільки не дістали би на час запрошеня зволять ласкаво зголосити ся в льокалю товариства при ул. Пекарській 55 І. Стрій візитовий. Вступ від особи 6 кор. Дохід призначений на риґорозальний фонд товариства. 