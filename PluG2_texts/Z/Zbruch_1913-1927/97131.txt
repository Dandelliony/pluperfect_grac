◦ ◦ ◦ ◦

Підчас стемпльовання і виміни грошей буде здержаний також почтовий та приватний телєґрафічний і телєфонічний рух із заграницею.   Відтятий від світа. По причині виміни корон на марки Львів — як і инші міста — є зовсім відтятий від світа. Від неділі не прийшли до Львова ніякі денники ні вісти з заграниці.   Все можливе... у Львові. В ночі з пятниці на суботу минулого тижня на поліційну патрулю з інспектором Соколовським, яка вела арештованих бандитів напали на вул. Ветеранів жовнярі з поручником на чолі, увільнили бандитів, патрулю оббили і з місця засудили на смерть. "Засуджених" уставлено під паркан і відкомендеровано 6 жовнярів, які мали виконати екзекуцію. Від неминучої смерти виратувала функціонарів поліції скора утеча. За втікаючими падали стріли, одначе нікого не поцілили.   Польське міністерство фінансів видало розпорядок, на основі якого усі польські уряди мають провадити книги виключно в марковій валюті.   Новий винахід. Француські вчені, д-ри Лорман і Командон, удосконалили апарат, при помочи котрого можна буде зробити фільму (серію рухомих образів), яка покаже внутрішнє життя людського тіла. Є се комбінація фотоґрафічного апарату з прирядом, при помочи котрого можна бачити через тіло (т. зв. проміні "екс-рей"). Найменші функції орґанів людини, як биття серця, процес травлення поживи, життя легких і т. п. можна буде побачити на картинах. Телєґрами доносять, що зроблено вже перші проби на звірятах і осягнено знамениті висліди.   Звідомлення "Карпатії" товариства взаїмних обезпечень на жигтя і ренти у Львові вул. Руська ч. 18. Отсим подаємо до відома українському Громадянству, що наше товариство в першім адміністраційнім кварталі 1920 року приняло внесків житєвого обезпечення з лікарськими оглядинами на квоту пів міліона корон, та в тім часі виплатило в наслідок смерти обезпечених членів квоту 80.000 кор.   Громадська думка 