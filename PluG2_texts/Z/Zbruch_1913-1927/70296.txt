◦ ◦ ◦ ◦ ◦ ◦ ◦ ◦ ◦ ◦

Українська конституція.
КИЇВ (Укр. бюро). На основі нової української конституції всї закони, розпорядки і рішеня Центральної Ради мають бути оповіщені в українській мові, а крім того мають бути видані, в російській, жидівській і польській мові. Небавом буде виходити "Вістник України" орґан Ґенерального Секретаріяту.
Центральне правительство українське має складати ся з 14 ґенеральних секретарів. Утворені будуть отсї секретаріяти: для справ внутрішних, скарбу, війни, виживленя, рільництва, справедливости, просвіти, торговлї, промислу, національности, почт і телєґрафів, працї і комунїкацій. Крім того з центральнім правительством будуть утворені ще два уряди: ґенерального контрольора і ґенерального писаря канцелярії.
Конституція має 21 параґрафів.
Добровільні баталїони для "визволеня України"
СТОКГОЛЬМ (Укр. Бюро). В Київі заходять ся невсипучо біля орґанїзації більшого числа баталїонів, зложених з добровольцїв, які мають називати ся баталїонами "для визволеня України". Два баталїони творять ся з Київі, один в Чернигові, а один в Ромаданї полтавської ґубернїї.
Рівноправність жінок у Росії.
ПЕТРОГРАД (ПТА). Правительство допустило жінок до всїх галузий державної служби.
Гр.-кат. епископ для Луцка.
ВІДЕНЬ, 31. серпня 1917. О. д-р Боцян, ректор гр.-кат. духовної семинарії у Львові, призначений на епископа в Луцку.
Заприсяженє нових мінїстрів.
ВІДЕНЬ. (Ткб.) Цїсар заприсягнув сьогодня новоіменованих мінїстрів, а відтак приняв мінїстрів на спеціяльнім послуханю.
Посол Василько до мінїстра Горбачевського.
ВІДЕНЬ (Ткб.) Одна з тутешнїх кореспонденцій доносить: Президент союза українських послів з Буковини Микола Василько вислав до мінїстра Горбачевського з нагоди його іменованя таку телєґраму: Союз українських послів до державної ради та буковинського Сойму з радісним вдоволенєм приняв до відома покликанє Вашої Ексцелєнції до коронної ради. В тім, що особистість так стійних переконань, яка в так високій мірі тїшить ся неограниченою почестю українського народу, вступила до теперішного кабінету, бачимо запоруку зміни системи, примінюваної досї австрійськими правительствами до Українцїв, зміни, яку завдячуємо зрілому рішеню монарха. Ваша Ексцелєнція зволить побіч наших ґратуляцій приняти також запевненє, що з довірєм будемо попирати дїяльність Вашої Ексцелєнції.
Д-р Кільман у цїсаря.
ВІДЕНЬ (Ткб.) Цїсар приняв нинї на послуханю нїмецького секретаря державного д-ра Кільмана. Д р Кільман, посол Берґен, який прибув разом з державним секретарем до Відня, нїмецький амбасадор ґр. Ведель, нїмецький повновласник війсковий ґенерал Крамон дістали запрошенє на снїданя у цїсаря.
ВІДЕНЬ. (Тбк.) Д-р Кільман відїхав вечером до Берлїна.
Відповідь коалїції на ноту папи.
АМСТЕРДАМ (Ткб). "Daily Tel." доносить з Медіоляну під датою дня 30. с. м. Між правительствами коалїції панує цїлковита згідність думки, що до відповіди на ноту папи. Відповідь та буде одначе доручена пізнїйше. Передовсїм коалїція чекає з відповідю до хвилї повороту кардинала Гаспаріого, секретарю папи. Відповідь буде доручена в Ватиканї тою самою дорогою, якою папа доручив свою ноту коалїції.
Увязненє пацифіста.
ЛЬОНДОН (Райтер.) Знаного пацифіста Едмунда Мореля увязнено за те, що старав ся перевезти брошури до Стокгольму.
Американська головна кватира на новім місци.
БЕРН. (Тбк.) "Petit Parisien" доносить: Урядово подано до відома, що більша часть віддїлів американської головної кватири удала ся на нове місце призначеня.
Пожежа в Казанї.
БЕРН (Ткб). Париські дневники доносять з Петрограду про пожежу в Казани: Дня 27. серпня експльодував на зелїзничїм двірци з Казанї віз з мунїцією. Величезна пожежа, яка повстала в наслїдок того вибуху, обняла небавом головний маґазин мунїції. Наступив ряд сильних вибухів. Земля дрожала як в часї землетрясеня. Богато будинків понесло шкоду. На місто падав дощ відломків ґранатів та шрапнелїв. Населенє і часть ґарнїзону втекла в поле. В містї тимчасом запала товпа грабити доми і склепи. Мусїло інтервеніювати війско. Валикий нафтовий резервоар, в якім було 2000 пудів нафти, вибух, спричинюючи дальші вибухи. Вечером було місто ослонене густим димом. На вулицях лежать забиті і ранені. Війсковий ґенерал ґубернатор ґенерал Линицьккй тяжко ранений. Пожежа шалїла в містї через 36 годин. Шкода не дасть ся на разї оцїнити. 