Небезпека нової війни.

БІЛГОРОД (Ткб). Дневники подають вісти, що Туреччина і Болгария переводять мобілізацию з поспіхом і на велику скалю. З уваги на те Греция і Сербія мусять зачати приготованя на всяку евентуальність. Заостренє грецько турецького конфлїкту викликує тут занепокоєнє.
БІЛГОРОД (Прив. тел). Політика доносить з Петербурга, що кабінети великих держав одержали повідомленє, що Туреччина хоче напасти на Грецию. Туреччина сповістила великі держави, що не може сповнити домагань Грециї, а з уваги на те легко може прийти до зірваня дипльоматичних зносин між Туреччиною і Грециєю. Турецькі посли одержали порученє, щоби поінформували ся у правительств великих держав про їх становище на случай війни. Зачувати, що великі держави збережуть невтральність.
Становище Росиї.
ЦАРГОРОД. (Пр. тел.) В тутешнїх полїтичних кругах запевняють, що росийський амбасадор в Царгородї і росийський посол в Атенах одержали порученє від свого правительства, щоби в приязний і не офіцияльний спосіб порадили правительствам в Атенах і Царгородї, щоби обі держави поробили собі взаїмні уступки і старали ся як найскорше дійти до порозуміня. До сеї акциї мають прилучити ся також инші великі держави.
Становище Італії.
РИМ. (Пр. тел.) Деякі дневники зазначують, що тому покликано під оружє урльопованих офіцирів маринарки і осьмий корпус, бо правительство хоче бути приготоване на всякі евентуальности, щоби могти в потребі не допустити до обсадженя важних точок в Альбанїї Сербами, хоч би ся окупация мала бути лише провізорична. 