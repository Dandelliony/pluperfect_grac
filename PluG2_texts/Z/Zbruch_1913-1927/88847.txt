◦ ◦ ◦ ◦

Невдача великого польського пляну. Комунікат Пресової кватири Н.К.Г.А. з дня 22. IV. Наша невдача 20. IV. одержує після сьогодняшних донесень вповні освітлення. Польський наступ переведений новими силами (чотирма розстрільними) при незвичайному сконцентруванню артилєрії, літаків і скорострілів являється невдалим великим пляном розколення нашого фронту в самому центрі, розбиття його на дві ґрупи і замкнення задів частинам, що оперують у відтинках Самбора, Стрия, Хирова заняття Стрия, Дрогобича і Борислава, і через те пересунення українсько-польського фронту на схід від Львова і Дрогобича, себто на лінію предложену Поляками в часі переговорів. Після сконцентровання сил і матеріялу, які зібрано до переведення того "великого наступу", доходимо до погляду, що сей наступ широко обдуманим пляном крайно не повівся, що коштував Поляків тисячі лєґіонерів. Наші скоростріли мали гідне жниво і Поляки лягали тисячами так, що по переложенню нашої лінії на лінію подану в звіті 20. IV. не були в силі заняти лишеного їм терену і не пробують до сьогодня зближатися до наших ліній. В тому освітленню подія з 20. IV. являється лиш важкою пробою-іспитом нашого молодого війська і його команди, яка покінчилася для Поляків величезними стратами (нині ще лежать непоховані сотки трупів зі всіх сторін Польщі), а для нас має бути остереженням в запіллю, що час найвисший покинути вускозорі інтриґи і політичні комбінації, і показати вчасну силу і ініціятиву, а що найважнійще віру з свою працю і її будучність.   Війна за визволення України. Офіціяльне звідомлення з Галицького фронту з дня 23. IV. 1919.  На цілім фронті спокій. В районі Підгаєць злетів большевицький аероплян з двома аґітаторами, котрих арештовано. Начальник штабу Галицької армії   Відкликання вистав театру Садовського. Товариство Акторів театру Миколи Садовського, під його артистичним проводом мало своїм завданням, виїжджаючи ще з Київа в січні місяці, зробити гостинне турне по Галичині для артистичної репрезентації новітнього репертуару українського, а також і битового. Першим місцем мав бути Станиславів, куди Товариство кілька день тому приїхало, але, на превеликий жаль обставини склалися так, що Т-во здійснить своєї думки не змогло і тому відїзджає до Рівного, сподіючись на кращі часи, коли можна буде своє бажання здійснить і дати цикль вистав по більших містах Галичини.   Нові видання. Новий український щоденник у Станиславові. Від дня 24-го с. м. орґан української радикальної партії тижневник "Народ" став виходити як щоденник.   Република 