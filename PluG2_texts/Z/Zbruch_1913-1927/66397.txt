◦ ◦ ◦ ◦ ◦ ◦ ◦ ◦ ◦ ◦

Покликаня до палати панів. Львів, 23 мая 1917. При теперішник покликанях до палати панів покликано з Галичини 9 Поляків і одного Українця. Покликаний п. Олександер Барвінський уродив ся в 1847 р. в священичій сімї, з якої вийшли також його брати пок. Володимир, перший редактор "Дїла" і пок. Осип, автор трагедії Павло Полуботок. По скінченю філологічно-літературних студій в унїверситеті став п. Барвінський професором учительської семинарії і працював на сїм становищи довші роки в Тернополи, звідки перенїс ся до Львова. На літературно-науковім поли розвинув широку дїяльність як автор шкільних підручників, послужив ся як видавець історичної бібліотеки. В признаню літературно-наукових заслуг Наукове Товариство ім. Шевченка іменувало його дїйсним членом. Громадянську Діяльність розпочав п. Барвінський ще як ученик висших ґімназіяльних клас. Брав дїяльну участь в перших починах народовецької громади, містив плоди свого пера майже в усїх українських видавництвах. В Тернопільщинї орґанїзував читальнї. З перенесенєм до Львова розвиває він дїяльність як полїтик і парляментарист, не понехуючи й инших областий дїяньности, між ин. був якийсь час головою Наукового Товариства ім. Шевченка. В полїтицї був разом з п. Романчуком головним автором угоди з 1890 р., при якій витревав аж до кінця своєї парляментарної карієри. Коли народовцї відвернули ся від угодової полїтики, він заложив дневник "Руслан", намагаючи ся утворити нову полїтичну партію, якій в кінци надав фірму христіянських суспільників. На педаґоґічнім поли працює п. Барвінський доси як член Краєвої Шкільної Ради. В 1893 дістав п. Барвінський ордер зелїзної корони III. кляси, а в 1910 р. титул радника двора.
Побір до Українських Сїчових Стрільців. Ц. і к. команда рекрутуючого уряду У. С. С. установленого розпорядком ц. і к. Найвисшої Команди Армії з 8. цвітня 1917 ч. 31.869 повідомляє отсим, що до Укр. Сїчових Стрільцїв можуть вступати: а) ті, котрих при послїднім переглядї признано нездібними до війскової служби, б) всї роджені 1900, 1901 і 1867, які покищо не обовязані до війскової служби, в) ті висуджені стрільцї, яких при новім переглядї знова признано до війскової служби здібними. Зголошуватись можна писемно або устно в назвнім урядї в Стрию (ринок ч. 25. 1 поверх). Названі під а) мають виказати ся посвідкою перегляду. Названі під б) мають подати свій рік уродженя і дозвіл родичів або опікунів на вступленє до У. С. Зголошені одержать лист зголошень. Коли більше число осіб з одного повіту зголосить ся, приїде на місце відпоручник уряду. Всеч. гр. кат. парохіяльні уряди просить ся о надісланє списів всїх молодцїв уроджених в лїтах 1900 і 1901. Всї письма до Рекрут. Уряду можна посилати безплатно через полеву почту ч. 333 — Ц. і к. Команда рекрут. Уряду Укр. Сїчових Стрільцїв.
Новий предмет поживи. До нової максимальної тарифи на цїни предметів поживи, яка буде обовязувати від 23 с. м. поставлено як новий предмет поживи "конїчину", якої цїна виносить 24 сот. за 1 кг.
Відміченє по смерти. Лїкар поручник Роман Носковський, що погиб геройською смертю на італїйскім фронтї, отримав в призначеню знаменитої і повної пожертвованя служби перед ворогом золотий хрест заслуги на стяжцї медалї хоробрости.
В громадах Мацошинї і Сопошинї жовк. повіту відбуло ся народне торжество, посвячене чести упавших героїв українського стрілецтва на горі "Маківцї" дня 6. і 13. мая з слїдуючою проґрамою: 1) в церквах по богослуженю парастас: 2) перед читальнею "Просвіти" в Мацошинї серед села, в Сопошинї під церквою водосвятє; 3) промова, закінчена трикратним "Вічная память" поляглим, "Слава!" жиючим борцям. "Нехай жиє!" монархови і Найяснїйшому Панови Карлови І. як головному вождови; 4) при співі народного і австрійського имну та сокільського і стрілецького сїчового маршу вбиванє в щит цвяхів. 3ібрано на цїли стрілецтва, для убогої кухнї в Жовкві і на "Сирітський Захист ім. митрополита ґр. Андрія Шептицького в Жовкві суму 233 кор. Сопошин — годї не піднести на тім місци — зовсїм не дописав, бо Сопошинцї майже всї, вислухавши гарно всего, в хвилї вбиваня цвяхів в щит — кромі деякиї дївчат і жінок — завернули домів. Аж гидко було дивити ся на се, а якже, сопошинські громадяни! 