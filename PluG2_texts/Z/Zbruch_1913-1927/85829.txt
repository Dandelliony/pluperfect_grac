◦ ◦ ◦ ◦

Зазив. Державний Секретаріят звертає ся з зазивом до всіх горожан Західно-Української Народної Републики, щоби зберегли спокій і лад. Всякі злочини проти ладу, житя і майна будуть строго карані. З окрема перестерігає ся перед всяким нарушуваннєм чужого майна, розграблюваннєм чужого збіжа та худоби, дикого вирубу лісів і т. п. Виновники будуть потягнені до строгої відвічальности. Всі цивільні і війскові власти повинні поучити населєннє, що в інтересі нашої держави є збереженнє ладу і безпечности для всіх єї горожан. Просимо наше духовенство, щоби з проповідниць в тім дусі поучило населеннє. В кінци просимо всі суспільні верстви — без огляду на народність, щоби співділали в удержанню ладу і спокою. Тернопіль, 30. падолиста 1918. За Державний Секретаріят Західно-Української Народної Републики: Др Кость Левицький президент. Дмитро Вітовський. Др Ізидор Голубович. Іван Мирон. Др Василь Панейко.   Хирів і Рава руська наново взяті. Доносять нам, що занятий Поляками Хирів займила знов наша залога з Самбора, відкинувши ворога в Воготич під Самбор. При тім знищено ворогови артілєрийним вогнем панцирний поїзд з Перемишля. Так само відбито Раву руську, заняту хвилево Поляками.   Сьвято І. подільського полку ім. С. Петлюри. Сегодня о год. 10 рано відбуло ся свяго наіменовання І. подільського полку, сформованого з дружин, що на поклик військової команди і У. Н. Ради в Тернополі явились до Тернополя, щоби сповнити свій горожанський і народній обовязок. Полк після сотень під проводом своїх командантів займив площу Собіського перед поміщеннєм окружньої команди і з балькону команди був виголошений до зібраних ряд промов. Промовляв перший сот. Бубела, іменем Секретаріяту військових справ, потім голова У. Н. Р. в Тернополі проф. Карманський, відтак сотник Гарабач, а в кінці полевий курат о. Кузьма, який наіменовавши полк іменем Семена Петлюри, поблагословив його на щасливу дорогу і святе діло. Свято скінчили ся дефілядою перед військовими властями. Переходили узброєні сотні одна за одною і усі робили дуже корисне вражіннє. При кінці ішов відділ машинових крісів, а відтак батерія артілєрії. Похід замикав відділ студентської сотні, що робив зовсім вдоволяюче вражіннє. У святі брали участь також представники цивільної власти, а придивляла ся йому велика юрба населення. Щастьбіг славному юнацтву Поділя і честь ідейній дружині!   Український голос 