◦ ◦ ◦ ◦ ◦ ◦ ◦ ◦ ◦ ◦

В перші роковини похоронів Івана Франка зібрало ся коло гробницї, де тимчасово зложений саркофаґ з Його тїлом, поважне число тих, що прийшли віддати честь Його памяти: старшої інтелїґенциї, жіноцтва і шкільної молодїжи. Промову про тернистий шлях житя Івана Франка і його значінє для українського народу виголосив д-р М. Лозинський. Потім відспівано: "Вічная память", "Не пора" і "Ще не вмерла Україна".
Звичайні загальні збори "Української Бесїди" у Львові відбули ся дня 16. мая під проводом п. дир. Ілії Кокорудза. По принятю до відома звітів уступаючого видїлу та удїленю йому абсолюторії вибрано новий видїл, в склад якого увійшли пп.: комісар Гірняк, радн. Дрималик, радн. Кокорудз, проф. Масляк, проф. Рибачек, о. радн. Туркевич і радн. д-р Чайківський як члени, а д-р Воєвідка, комісар Перфецький і д-р Пежанський як заступники членів. До контрольної комісії вибрано пп.: радн. Глїбовицького, д-ра Гвоздецького і Ласовського. Новий видїл уконституував ся, вибираючи головою п. Кокорудза, заступником голови п. Масляка, секретарем д-ра Пежанського, референтом справ театру о. Туркевича, касїєром п. Рибачка, а господарем п. Гірняка. На загальних зборах рішено м. и. звернутися з зазивом до членів львівської громади, щоби вони численно вступали в члени "Української Бесїди". Зазив сей оправданий, коли зважить ся, що хоч "Українська Бесїда" не може з огляду на воєнні анормальні часи розвинути своєї звичайної дїяльности, то все таки сповняє вона дві важні задачі: удержує український театр, який відновлено по інвазії з великим вкладом гроший і труду, та удержує льокаль, який не лиш призначений є на товариські сходини членів Товариства, але також служить репрезентаційним цїлям як рівнож є осередком орґанїзаційної дїяльности всеї нашої інтелїґентної громади у Львові; з сих отже зглядів заслугує Бесїда на сильнїйше як дотепер попертє зі сторони нашої львівської громади.
Зменшенє пайки хлїба. Управа міста Львова оголошує: від 3. червня с. р. зменшенє пайки хлїба виносить двіста ґрамів тижнево на особу. Від того дня будуть районові склепи продавати бохонець хлїба ваги 800 ґрамів по 48 сот. Як довго буде зменшена пайка хлїба, будуть продавати міські склепи на лєґітимації для побираня бараболь замість, як досї півтора кґ., нараз 2 кґ бараболь на людину.
Вісти від галицьких Українцїв зза кордону. П-ні О. Кисїлевська одержала від д-ра Ілярія Свєнцїцького письмо з кінця сїчня, де він пише, що заробляє на житє лєкціями латини і математики. В музею і в біблїотецї працює для себе. Готовить більшу історію староруського письменства XII—XVIII. в. Булиб — кличе — й инші теми, та на жаль всї матеріяли остали у Львові. — Від проф. А. Гарасевича дістала п-нї O. К. в сих днях отсю картку: Горячий Ключ 12. (25) марта 1917 р. За картку з 15. II. дуже а дуже дякую. Я почуваю себе від 2. (15. III) зовсїм добре і всї ми, що тут живемо. Бажаю щоб так і Вам. До Балицького я писав, та не маю нїякої відповіди; сподїюсь, що він тепер буде могти приїхати близше, маючи свободу. Тут все одушевлене таким несподїваним переворотом! Прошу довідатись про моїх родичів і мого брата Михайла, бо вже давно від них не маю відомости. Адресувати до мене: Екатеринодар, Кубанській Цейтральный Союзъ мелкаго кредита.
За лєґіон гроші. Австро-угорське правительство виплатило проф. Лєопольдови Яворському мілїон корон в признаню жертвенности польської суспільности при твореню лєґіону. Ті гроші передав проф. Яворський польській державній Раді, яка має рішити про їх призначенє. 