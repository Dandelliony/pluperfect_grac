◦ ◦ ◦ ◦ ◦ ◦ ◦ ◦ ◦ ◦

Стан здоровля д-ра Евгена Олесницького — як нам пишуть з Відня 2. с. м. — значно лїпший.
З просвітно-орґанізаційної комісії Головного Видїлу тов-а "Просвіта". На засїданю 3. с. м. реферував д-р В. Пежанський справу оживленя львівських і підльвівських читалень тов-а "Просвіта". Потім вибрано проф. Якова Яцкевича делєґатом комісії до Видїлу Філїї Товариства "Просвіта" ім. Тараса Шевченка, що займає ся згаданими читальнями. Опісля обговорювано дальше справу поборюваня неграмотности, при чім, беручи під увагу факти великого зацїкавленя загалу сею справою, як також охоту многих фахових в тім напрямі одиниць посвятити тій справі більшу скількість часу і труду, рішено утворити при просвітно-орґанїзаційній комісії осібну секцію для справ поборюваня неграмотности.
Укоституованє Видїлу економічної Комісії Товариства "Просьвіта" у Львові відбуло ся на засїданю дня 30. марта с. р. Вибрані: Головою комісії Денис Коренець ґімн. професор і директор Союза госп.-торг. Спілок у Львові. Заступником голови Осип Скрентович, професор торговельної школи Товариства "Просьвіта". Секретарем Юлїян Павликовський рільн. інспектор Краєвого Товариства господарського "Сїльський Господар" у Львові. Заступником секретаря Іванович, урядник Краєвого Видїлу. Чергові тижневі засїданя відбувати-муть ся в сали засїдань "Просьвіти" що пятницї в год. 7. вечером.
Концерт українських кантів. Дня 21. марта мав відбути ся в салї купецького клюбу в Київі концерт, що складав ся з українських кантів (духовних пісень XVI. столїтя, псальмів, пісень лїрників і бандуристів). Хор складав ся зі студентів унїверситету св. Володимира та студенток висших жіночих курсів від проводом О. Кошиця. В програму концерту мали увійти канти Лисенка, Стеценка, Кошиця та Яциневича. Концерт мав бути інтересний з огляду на свою програму не тільки 3 музичного погляду (яко рід народньої музики), але також і тому, що подібний концерт відбуваєть ся в Київі перший раз. Канти входять у цикль концертів, які має уладжувати хор з обсягу народньої музики (колядки, канти, веснянки).
Львівський народний театр тов-а української "Бесїди" у Львові під дирекцію Василя Коссака. Саля "Сокола Батька", при вул. Руській ч. 20. В пятницю дня 7. цвітня 1916 "Запорожець за Дунаєм", народня оперетка зі співами і танцями в 3. дїях Артемовського. Слїдуючий репертуар: В суботу дня 8. с. м. "Жидівка вихрестка". — В недїлю, дня 9. с. м. Пращальний виступ Катерини Рубчакової, "Ой не ходи Грицю та на вечерницї". Початок точно о год. 6.30 вечером. 