◦ ◦ ◦ ◦

До П. П. Комісарів всіх повітів. Тернопіль дня 18. грудня 1918. Взиває ся всіх П. П. повітових Комісарів, щоби безпроволочно подали до відома: 1) Яких продуктів потребує населеннє їх повітів і в якій скількосги місячно? 2) Як і в якій скількости продукти може висилати до других повітів? 3) Зайві харчеві припаси, особливо муку, крупи, товщ і мило треба змаґазиновати і мати готовими до висилки на кожде порученнє Секретаріяту. Задачу сю мають виповнити повітові харчові Управи, а о скілько їх нема в повіті, то установити відповідних людий. 4) Які є в повіті млини, і яка їх місячна продукція? Державний Секретаріят.   Офіціяльне повідомлення Начальної Команди українских війск з 18. XII. На північ від Львова. Без змін. Рідка стрілянина. На схід від Львова. Без змін. Спокій. На південь від Львова. Наша розвідка на Сокільники покінчили ся повною удачею. Молодці—стрільці і козаки з великою відвагою ударили на ворога і здобули у його 1 скоростріл, 400 рушниць, кількадесять скринок амуніції (набої та знаряди до гармат), 300 штук мундурів та полеву кухню, забили у Поляків 5 старшин та більш як 50 жовнірів; 5 жовнірів взято в полон. Під натиском стрілців Поляки в повному неладі залишили Сокільники. По виконанню даного розвідці завдання наші стрільці вернули на свої позиції. У Ставчан біля Наварії і у Бартатова Поляки робили наступ, але їх зі стратами відперто. Від Бартатова Поляки відійшли аж до Городка. Начальник штабу українських військ полковник Мишковський.   Український голос 