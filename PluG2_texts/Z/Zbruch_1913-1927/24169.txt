◦ ◦ ◦ ◦ ◦ ◦ ◦ ◦ ◦ ◦

Похорон архикняжої пари відбуде ся — як нас інформують з Відня — зовсїм тихо. Візьмуть у нїм участь тільки двір і мінїстри. Депутаций краєвих анї парляментарних не буде.
Жалібні манїфестациї у Львові. Краєвий видїл відбув вчора жалібне засїданє, на якім постановив зложити на руки намісника кондолєнцию, взяти участь в похоронах через трех делєґатів краєвого видїлу і зложити в імени краю вінець на труну. Вчора в полуднє приймав намісник кондолєнциї. Прибув краєвий Видїл in сorpore, віцепрезиденти парляменту Романчук і Ґерман, консулї, начальники властий, інститут товариства і ин. В льокалях приватних інстиций повівають чорні стяги. З українських товариств і репрезентаций явили ся на авдиєнцию отсї: український соймовий і парляментарний клюб під проводом д-ра Костя Левицького, гр.-кат. капітула, греко кат. духовний семинар тов. ім. сьв. Петра, оо. Василиян, Христ. сусп. союз якого репрезентували ред. О. Барвінський, проф. Студинський і п. Гординський; делєґат тов. Просьвіта, Тов. т. Шевченка, Днїстер, Ревізийний Союз, Руська захоронка, Тов. вакаційних осель, Народна лїчниця, Кредитовий Союз, Народна Торговля, Укр. педаґоґічне товариство, Зоря, Сила, Труд, Національний музей, Тов. українських правників, Учительська Громада, Взаїмна поміч учителїв і учительок, Союз збуту худоби, Достава, Сїльський Господар, Союз господарсько-торговельних спілок, Земельний банк, Тов. ім. Петра Могили, Боян, Тов. ім. М. Лисенка, Руська Бесїда і Сокіл — під проводом проф. Шухевича. Явила ся також депутация дяків. Гр. кат. капітула в Станиславові прислала кондолєнцийну депешу.
Вакацийний пластовий табор. Кождий курінь повиненби вислати хоч по двох відпоручників на лїтний побут до табора. Можуть їхати також не пластуни, що обовязані будуть до такої самої карности. Поданя до "Осередної Управи" о принятє до табора принимає до 12. липня П. Франко, Львів ул. Понїнського ч. 4. Виїздити до табору можна вже 4. с. м. на Ворохту. Ціна дороги зі Львова до Ворохти виносить 8.40 К. Денний видаток на місци виносить около 1 К. Кількох пластунів знайде правдоподібно деяке занятє за винагородженєм. Всї учасники зобовязані до безоглядної карности до впорядчиків. Кождий має мати з собою цілковите пластове випосаженє як у походї. Що чотири пластуни повинні мати по одному шатрови. Зголошувати ся можна на протяг від двох до 6 тижнїв. Для того, що не зголосив ся ще нї один впорядчик формальне отворенє табору наступить 15. липня. Зголошені можуть удавати ся уже 4 липня, зобовязуючи ся повинувати ся четареви III. львівської чети п. Василюкови, що вже в таборі знаходить ся. Спільний відїзд зі Львова в суботу, дня 4. липня з головного двірця о год. 10.58 вечером, приїзд до Ворохти о 8.29 год. рано. Табор отворить ся без огляду на число учасників. В програмі таборного житя находять ся рівнож близші і дальші виправи на верхи Чорногори. — За "Осередну Управу" П. Франко.
Війскові поля в Галичинї. N. W. Taglatt доносить, що війскова управа постановила закупити більші области землі в ціли утвореня площ вправ у Галичинї. Між иншим має закупити недалеко Сянока терен для вправ галицьких війск і кошицького корпуса.
Дрібні вісти. Невислїджені доси злодїї вломили ся до податкового уряду в Горлицях, а розбивши зелїзну касу, забрали з неї 45.000 К готівки. На місце крадежи вислано полїцийних аґентів з псом. — В Реневі коло Залозець купало ся недавно в Сереті двох хлопців Процик і Дайчак. Підчас купелї попали оба у вир і почали тонути. На крик приглядаючої ся учительнички кинув ся тонучим на ратунок місцевий управитель школи п. Вйончковський, якому удало ся уратувати Процика, 12-літний Дайчак утопив ся.
Послїдні вісти. ВІДЕНЬ (Вл. т.) Завіщанєм записав арх. Франц Фердинанд готівку і добра Арштетен, Конопішт Хлюмец дїтям. Бельведер, Міранаре, Блїнбах фондацийна власність. Опікун дїтий ґраф Ярослав Тун Бертхольд повідомив Конрада і Кробатіна, що зажадає від Сербії слїдства, бо там компльот зроблений. Батько Кабріновача є конфідентом Сараєвської полїциї. Білінський і Потьорек захитані. Арештованє Шоля, Єфтановича і Пчерча здементовано. Прінціп сказав судиї намовляючому його признати ся: Не роздавайте ласки, не рефлєктую на житє. 