◦ ◦ ◦ ◦ ◦ ◦ ◦ ◦ ◦ ◦

Д-р Т. Рутовський — правительственним комісарем м. Львова. "Gazeta Lwowska" з 15. с. м. доносить: Д-р Тадїй Рутовський одержав нинї з президії намісництва декрет, яким намісник в порозуміню з Краєвим Видїлом іменує його правительсвенним комісарем м. Львова. Декрет носить дату 11. лютого 1917 р. ч. 2499/пр. Рівночасно намісник в порозуміню з Краєвим Видїлом звільнив дотеперішного правительственного комісаря м. Львова, радника намісництва Адама Ґрабовського, від дальшого сповнюваня уряду правительственного комісаря для тимчасової управи м. Львова і удїлив йому відпустки до часу покликаня його на нове становище. При сїй нагодї намісник висловив радникови намісництва Адамови Ґрабовському признанє за його знамениту, повну посвяти, невтомну й успішну дїяльність для громадських справ на займанім становищи правительственного комісаря. Новий правительственний комісар м. Львова д-р Т. Рутовський виїздить на кілька днїв до Кракова. До часу його повороту функції правительственного комісаря сповняти-ме радник намісництва Адам Ґрабовський.
Про покріпляючу стацію на головнім двірци у Львові і її дїяльність одержали ми такі звістки: Український краєвий комітет помочи для виселенцїв у Львові, який завязався дня 21/VIII. 1916 р., поставив собі крім инших цїлий також задачу, вести "покріпляючу стацію" для виселенцїв на головнім двірци у Львові. По полагодженю формальностий з війсковими властями почав комітет дня 10 жовтня 1916 р. дїяльність на головнім двірци і веде там стацію покріпляючу з повним вдоволенєм відповідних властей та несе виселенцям слово розради і поміч матеріяльну і моральну. Службу в тій стації сповняє 56 членів комітету безкорисно і без перерви — міняючись — в день і ночи. Хоча в покріпляючій стації також і члени "жидівського комітету" працюють, то однак та обставина не впливає на точний хід служби наших членів. Для тої стації призначили війскові власти 2 убікації в бараку, оподалїк головного будинку, — одну для служби, а другу як кімнату інспекційну для членів комітету. Службу в покріпляючій стації повнять наші члени в сей спосіб, що панї держать її в день, а то партіями по 2 в часї від 8—1, 1—4 і 4—10 год. вечером, натомість панове (студенти унїверситету) повнять її по одному від 10 г. вечір до 8 год. рано. Виселенцям, які переїздять, дає війскова власть даром хлїб (1 бохонець на 14 осіб) і зупу, натомість члени подають їм чай з цукром і мармоляду. Кромі того обдїляють наші члени по більшій части на пів голі та босї дїти виселенцїв даром теплими суконками, на які матерію закупили та самі пані їх пошили. На основі записок, ведених комітетом, переїхало через головний двірець у Львові доси 7000 виселенцїв, яких наші члени обслужили. Веденє покріплюючої стації вимагає великих видатків, а то для закупу матерій на одїж для дїтий. Ц. к. Намісництво удїлило було вправдї нашому Комітетови на веденє тої стації з початком грудня 1916 р. грошевої підмоги в квотї 1000 корон, однак та сума була не вистарчаюча, та Комітет мусїв недобори покрити зі своїх невеликих, а приватних жертв укладаних фондів. Комітет переслав знов прошенє до ц. к. Намісництва о нову субвенцію.
Сахарина замість цукру. Оголошений 14. с. м. розпорядок мінїстерства фінансїв містить приписи про новий монополь, заведений цїсарський розпорядком з дня 25. сїчня 1917 що-до штучних виробів для солодженя. Вироблюванє їх і дальше перероблюванє в таблички буде віддане приватному промислови, по змозї в краю. Для продажи буде утворена ц. к. стація побору в Відни. Дрібна продаж буде з правила поручена аптекарям. Посередне огниво будуть творити гуртівники. Виїмково дрібну продаж можуть дістати також инші промисловцї. День, коли розпічнеть ся продаж, буде поданий пізнїйше: станеть ся се правдоподібно в половинї марта. Тарифа продажи буде оголошена тодї, коли запевнить ся контрактово доставу потрібної скількости сахарини. Загалом можна сказати, що населенє має дістати сахарину, щоб заступити нею цукор; вона має бути дещо дешевша від рівнозначної скількости оподаткованого цукру.
Велика битва над Соммою. Вірне представленє памятних боїв над Соммою в 3 величезних частях висвітлює перший раз у Львові кіно Червоного Хреста при вул. Академічній 8, від пятницї 16. с. м. і в дальших днях. Сей фільм, знятий в середовищи вибуху бомб і ґранатів, серед гуку гарматних куль, перед самим неприятелем, бо в віддаленю ледви 150 метрів, вимагав нечуваної відваги й погорди смерти. Чотирох людий, занятих зниманєм, заплатило за се житєм, одначе наслїдком посуненя наших війск наперед сам фільм щасливо вратовано. Закуплений одною з нїмецьких фірм, збудив при висвітлюваню надзвичайну сензацію. Комітет, не зважаючи на величезну суму, якої зажадано, спровадив його на короткий час до Львова, щоб дати львівській публицї змогу оцїнити й подивляти наших правдивих героїв. 