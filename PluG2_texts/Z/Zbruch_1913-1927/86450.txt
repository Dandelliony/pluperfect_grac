◦ ◦ ◦ ◦

Поляки й Німці.   "Укр. Цейт." сповіщає, що польське військо просовуєть ся на Тори і загрожує залізниці між Росією й Ґерманією.   Большевики на Україні.   "Курська Біднота" повідомляє, що вже прибувають транспорти цукру, масла, хліба і т. ин., награбленого большевиками на Україні добра. Одправляєть ся все це добро до Москви та Питрограду.   Мета походу большевиків на Україну повинна бути зрозуміла усім.   Евакуація Ґерманців.   До Київа прибуло з Харьківщини біля 10 тисяч ґерманських війск, котрі будуть у найскоршому часі перевезені у Німеччину по особливому роспису. Зараз провадить ся інтенсівна евакуація установ ґерманського головного командування.   Чехи в Баварії.   БЕРЛІН, 15. Чехи зайняли Баварський кордон.   Люксембургська Республіка.   ПАРИЖ, 15. По данних "Журналь Де Деба" партія, котра проголосила в Люксембурзі республіку, постановила командірувати до Парижа особливу делєґацію, щоб запропонувати Франції прилучення Люксембургу.   Великі селянські заколоти в Росії.   "Ukr. Zeit." повідомляє з Гельсінґсфорсу: в Росії зараз вибухнуло величезне повстання селян проти совітської влади. Цим з'ясовуєть ся обява стану облоги на залізницях. Селяни зривають мости й грабують вантаж й припаси. Москва майже ізольована. Повстанці захопили значні залізничні центри. Відбувають ся криваві бої. Большевики направили проти повстанців найкраще своє війско.   Суд над Енвером-Пашою і Джемаль-Пашою.   ЖЕНЕВА, 15. По відомостям з Атен турецький польовий суд присудив Енвера Пашу і Джемаль-Пашу за дезертирство позбавити чинів і засадити на один рік у вязницю.   Повітряні зносини в Німеччині.   БЕРЛІН, 15. Німецьке товариство повітрянної фльоти одержало офіціяльний дозвіл для відкриття повітряних рейсів. Перевозка пасажирів і вантажу відбуваєть ся на великих самольотах і на поштових літаках.   Український голос 