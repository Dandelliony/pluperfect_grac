Усуванє українства з Волинї.

Ковельщина в липни 1917.
Початок українського шкільництва в Ковельщинї припадає на грудень 1916 р. Стрільцї вислані з Коша як учителї, орґанїзували на приказ команди 4-ої армії по селах школи та розпочали науку — з надїєю, що без перешкод будуть могти виховувати українську дїтвору в рідній мові і що таким шляхом злагіднять бодай в части рани, які завдала війна українському населеню. Одначе скоро завели ся в своїх надїях. Шкільним інспектором іменовано народного учителя з Залїщик, Поляка, який вкоротцї дав пізнати, що уважає Волинь... будучою провінцією Польщі, і через се буде поступати в шкільних справах як Поляк і польський урядник, що не потребує числити ся з волею населеня, бо в переводженю своїх заряджень може поступати насильно.
Число шкіл, які повстали у висше згаданім часї, було розмірно до проценту українського населеня рішучо за мале. Воно змінялось постійно протягом цїлого шкільного року. І так 12 шкіл на початку, які зросли в лютім с. р. до 17, спадають з початком цвітня знов на 12 наслїдком перегляду ("мустерунку") стрільцїв, яких відіслано сейчас до Коша, не стараючись навіть за людий, які могли би обняти спорожнені школи. Через се три школи впали зовсїм, а дві инші обсадив інспектор аж по довшій перерві в науцї. Перерванє науки по школах та переношенє учительських сил з одної посади на другу мало лихі наслідки, бо відпихало від школи дїтий, які по її відновленю або оставали в дома і не вертали зовсїм, або переносили ся до старанно зорґанїзованої і догляданої польської школи (як се було в Ковлї).
Для українських шкіл не спровадив інспектор на початку шкільного року нї одної української книжки, а замість них підсував учителям польські підручники, не поминаючи навіть біблїї. Всякі стараня, які робив він, щоби по українських школах завести польську мову як предмет науки, були даремні, бо стрінули сильний опір нашого учительства, головно учительок, на котрих звернув був інспектор свою особлившу увагу, як на одиницї — на його погляд — з природи податливійші. Тому сю справу відсунув він на дальший плян, а подвоїв свої сили над тим, ще би усунути з українських шкіл національного духа, а ввести систему галицьку, до якої населенє ставить ся відпорно.
Ad hoc придбав собі ще одного союзника на визначнім публичнім становищи.
В спілцї уряджують оба панове по школах поїздки та приказують учительству усувати з кляс карти України, образи українських гетьманів та все инше, що надавало школї національного обличя. Крім сего забороняють вчити дїтий рідної історії та говорити дїтям щонебудь про Україну, бо се "утопія" — на погляд обох польських "дзялачів". Цїла дїяльність стреміла до того, щоби класти нашому шкільництву колоди в його розвою, а рівночасно форсувати школи польські. Наслїдки з того такі, що при кінци шкільного року було в Ковельщинї польських шкіл 11 (на 9,7% польського населеня!) а українських 14 (на 68% українського населеня).
Велику запопадливість виказують приготованя Поляків на слїдуючий шкільний рік, щоби насильно розширити сїть польського шкільництва на чисто українській земли, бо воно має стати атутом в претенсіях, які ставлять Поляки до Волиня.
Українське населенє Волиня, яке цїлковито зруйноване матеріяльно, ледво чи покаже тепер доволї відпорности проти такої роботи. 