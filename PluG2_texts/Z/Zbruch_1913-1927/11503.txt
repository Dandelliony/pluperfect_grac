Каваля-Відин. – Окружник до старостів проти переселеня. 

Каваля-Відин. Місто Каваля стало мрією Болгар, від коли вияснило ся, що Солунь переходить в руки Греків. В Болгариї тїшили ся, що Каваля буде могла добре конкурувати з Солунем, завдяки добре розвиненій торговлї македоньским тютюном, якого торг виносить 25 міл. корон річно. Власник Кавалї ставав ся тим самим власником віддаленого від неї о 6 клм. острова Тазос, богатого в поклади цинку і инших металів. Однак Каваля опинила ся тепер в руках Греків, через що Болгари приневолені зречи ся мрій навіть про приступ до Еґейского моря. Однак інтересам Болгар грозить небезпека не лише в Кавалї, а де також в Відинї. Се місто лежить на полудневім березі Дунаю, в місци, де сходять ся границі: Болгариї, Сербії і Румунії. На Відин острили собі зуби і Серби, а Болгария звернула ся була в тій справі о поміч до Румунії, а Румунія сама має також апетит на Відин. З Відином лучать Болгар дорогі історичні спомини. Перший гарматний стріл в часї турецкої війни в 1877. р. дав тодїшний румуньский князь, Карло, в напрямі турецкої кріпости Відин. Сей стріл був початком війни Росиї і Румунії проти Туреччини в справі освободженя Славян, яка положила основи під нинїшну болгарску державу.
Окружник до старостів проти переселеня. Галицкий намісник, др. В. Коритовский розіслав до староств отсей окружник проти переселеня: "Сего року розширив ся значно переселенчий рух, так, що з покликаних до війскової бранки 181.476, не явило ся перед комісиєю 80.582 молодцїв. Се звернуло увагу міродатних чинників, в наслїдок чого мінїстерства внутрішних справ, війни, краєвої оборони і рільництва зажадали з найбільшим натиском рішучо протидїлати зростаючому переселенчому рухови, який грозить державі і краєви прямо катастрофальними наслїдками, тим більше, що доси не конче поборювали єго австрийскі власти. Нема нїякого сумнїву, що причиною сего руху є в вельми великій степени несовістна аґітация зі сторони аґентів, які будучи будь то законно поставленими заступниками краєвих і заграничних товариств плавби, будь так званими мужами довіря нїби-добродїйних товариств (пр. "Патрія", "Колюмбус"), будьто вкінци дїлаючи на власну руку, не подають ся перед нїяким середником, щоби лише осягнути свою цїль і наповнити свої кишенї обильним зиском і не глядять зовсїм на шкоду, яку роблять державі і краєви. З сеї причини взиває намісник старостів, щоби они як найрішучійше заняли ся справою переселеня, а се передовсїм заморского переселеня, як також і сезоновим переселенєм і, щоби в тій цїли зарядили все, що треба з оглядом на місцеві відносини, а головно, щоби розвели строгий надзір над єствуючими там бюрами подорожий, аґенциями краєвих і заграничних товариств плавби, бюрами посередництва працї і посад і всїма особами, які занимають ся сего рода чинностями. 