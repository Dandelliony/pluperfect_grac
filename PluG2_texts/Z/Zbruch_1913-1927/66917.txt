◦ ◦ ◦ ◦ ◦ ◦ ◦ ◦ ◦ ◦

Гр.-кат. церков під російською окупацією. Зарядженя митр. Шептицького. З добре поінформованого жерела довідуємо ся: Митрополит Шептицький, вийшовши на волю, поробив заходи у тимчасового російського правительства, щоб вірні гр.-кат. церкви в занятих областях Галичини й Буковини мали повну свободу свого віроісповіданя, а ті, що під натиском давної російської власти перейшли на православіє, могли повернути до давної віри. Про сї свої заходи повідомив митр. Шептицький своїх вірних в посланію, виданім за відомістю тимчасового російського правительства. В сїм посланію митрополит взиває вірних до вірности своїй церкві, а тих, що відпали, взиває до повороту до своєї церкви.
В сїм посланію порішив митрополит силою своєї власти також справу калєндаря в Станиславівській дієцезії. З приходом російських війск зарядженє еп. Хомишина, який був завів григоріянський калєндар, само собою впало і населенє вернуло до юліянського калєндаря. Та мимо того аґітатори православія послугували ся справою калєндаря як аґітаційним способом проти гр.-кат. церкви. Щоб відобрати їм се оружє, митрополит в своїм посланію виразно зарадив уживанє юлїянського калєндаря.
Засїданє повного комітету для привитаня митроп. Шептицького буде в пятницю 8 с. м. в год. 6 вечером в сали засїдань Ставропіґійского Інститута. Прошу всїх Вп. членів (обох Секцій) явити Ся в комплєтї. Окремі повідомленя не вишлю. Д-р С. Федак.
Смерть віденського ученого. Дня 4. с. м. рано помер у Відни професор Полїтичної економії в віденськім унїверситетї, радник двора д-р Евген Філїппович Філїппсберґ. Філїппович зродив ся в Відни 15. марта як син полевого маршалка поручника Миколи Філїпповича. В 1884 р. став він доцентом полїтичної економії в віденськім унїверситетї: від 1893 р. був тут професором сього предмету. В науцї не витворив самостійного напряму, але здобув собі славу поважного вченого. В 1912 р. відбув Філїппович подорож до Америки; в описї сеї подорожи висловив ся з великим признанєм про українських еміґрантів у Канадї. Підчас війни дав вступ до інформаційної статї про українських нарід в "Gesterreichische Rundschau"; в тім вступі поручав увазї нїмецької публики наші змаганя.
Відзначенє. Санїтарний поручник Михайло Шапко одержав в признаню знаменитої і повної пожертвованя служби перед ворогом (на південнім фронтї) золотий хрест заслуги на стяжцї медалї хоробрости. 