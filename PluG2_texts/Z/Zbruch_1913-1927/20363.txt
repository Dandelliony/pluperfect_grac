 ◦ ◦ ◦ ◦ ◦ ◦ ◦ ◦ ◦ ◦ 

"Радикальна демократия" — се нова польська партия в Галичинї. В відозві партиї — підписаній послами Е. Брайтером і Г. Райцесом — сказано, що програма партиї така: рівноуправненє національностий замешкуючих Галичину; виборенє національної автономії в Австриї, поборюванє всякого гнету й абсолютизму. Яко прихильниця патріотичних змагань, себто полїтичної свободи Польщі й України, партия поборювати буде національний шовінїзм, релїґійну нетерпимість, а буде домагати ся основної реформи низшого і середного шкільництва. Партия стреміти буде до сего, щоби держава давала кождому горожанинови мінїмум істнованя та щоби заопікувала ся селянами хлїборобами, яко основною суспільною верствою. Тимчасовий орґанізацийний комітет партиї скликує на 2. і 3. мая до Львова краєву конференцию, котрої цілию буде зєдиненє всїх одиниць і ґруп, які доси працюють на власну руку в дусї нової партиї.
Арештованє росийських шпіонів. В Бродах арештовано Василя Наконечного, з фаху муляря, під закидом шпіонажі в користь Росиї. Наконечний походив з Росиї, але недавно дістав австрийське горожанство і був навіть кілька тижнів поліцаєм при брідській полїциї. Тому, що сконстатовано, що в переписці Наконечного з росийськими властями посередничив один з почтових урядників, який їздив росийським амбулянсом з Радивилова до Бродів, видали австрийські власти розпорядок, яким заборонюєть ся всїм росийським урядникам при поїздах на шляху Броди-Радивилів виходити з поїзду на австрийській териториї. Иншого шпіона, якогось Кіха, члена каварняної орхестри, арештувала полїция в Перемишли.
Думські посли у Львові. Під опікою львівських "русских" звидїли думські посли в суботу по полудни Ставропіґію, церкву і музей, Народний Дім, його біблїотеку і музей. Вечером були в товаристві русофільських студентів "Друг", де устроєно чайний вечір. В недїлю були у львівській православній церкві, опісля в Юрі, де якраз тодї правив митрополит Шептицький. Тут запрошено думських послів заняти місця членів капітули, а митрополит при торжественнім виходї з церкви дав їм поцілувати хрест. Під Юром гурток Українців привитав послів окликами "проч з кацапами". По полудни відвідували послів в Европейськім готели львівські русскіє, а вечером устроєно для них в "Русском касинї" чайний вечір. По десятій годинї перейшли до Реставрациї Лясоцького, де продовжала ся розмова поза північ.
Скасованє постанови про конфіскату "Кобзаря". На передоднї Шевченкового ювілею, сконфісковано в київській друкарни Ґросмана, в книгарнях і на кватирі управителя видавництва "Криниця" 10.000 примірників "Кобзаря", виданого сим видавництвом. Проти поставови про конфіскату "Кобзаря" вислано протест в судову палату і вона скасувала сю постанову. Полїция поверне "Кобзаря" видавництву. 