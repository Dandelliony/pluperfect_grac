◦ ◦ ◦ ◦ ◦ ◦ ◦ ◦ ◦ ◦

Кількість безробітних в Анґлії зросла за останній тиждень на 57.386 осіб. Таким робом усіх зареґістрованих безробітних є тепер в Анґлії 1,375.490 душ.   В Анґлії роспочався штрейк вуглекопів і робітників инших копалень. Кількість непрацюючих — разом з безробітними — перейшла три міліони душ. До штрейку приєднилися робітники при помпах, так, що деякі копальні заливає вода. Є небезпека, що й залізнодорожники та робітники инших комунікаційних середників приєднаються до штрейку,   Виїмковий стан в Анґлії проголошено роспорядженням короля, про що Льойд Джордж негайно повідомив парлямент. Виїмковий стан в Анґлії дає урядові майже такі уповноваження, як підчас війни. Під контроль уряду переходять усі комунікаційні середники, газові й елєктричні підприємства, постачання харчами, порти, ціле мореплавство та вивозова торгівля.   Анґл. уряд покликав усіх демобілізованих і відпущених моряків воєнного фльоту, щоби використати їх на випадок ґенерального штрейку, як робітників у найбільш необхідних підприємствах.   Президент Гардінґ обіцяв америкарському комітетові допомоги Ірляндцям свою особисту поміч при збірці 10-ти міліонів долярів для бідних ірляндських мешканців.   Анґлійська незалежна робітн. партія постановила на конґресі в Саутпорті відкинути пропозицію Москви що-до приєднання до III. Інтернаціоналу (521 "проти" голосів на 97 "за"). Резолюція мотивується відмінними від російських відносинами в Анґлії та нездійснимістю тез ІІІ. Інтернаціоналу у Вел. Британії. Меншість рішила відколотися від партії, однак 16 її делєґатів заявилося проти росколу. На конґресі був присутнім делєґат німецьк. незалежників Лєдебур.   З'єдинені Держави мають швидко формально заключити мир з Німеччиною й увійти з нею в тісні торговельні зносини. Однак З'єдинені Держави є тої думки, що Німеччина все-ж є одиноко винна у війні і тому повинна заплатити відшкодування по максімум своїх сил. Що-до німецького воєнного відшкодування Америці, то про це рішать окремі переговори.   Др. Сімонс, німецький мін. зак. справ, перебуває на відпустці в Люґано (в Швейцарії) і закордонна преса повідомляє, що побут Сімонса в Швейцарії має на меті повести розмови з довірочними особами Антанти, — особливо Італії і Анґлії — в справі можливого відновлення антантсько-німецьких переговорів.   У Німеччині внутрішнє становище вспокоїлось. У Середній Німеччині всюди ліквідовано повстання; поодинокі террористичні атектати є що-раз рідші. Заворушення трівають далі на лівому берігу Рейна.   Держави Малої Антанти заявили Гортієму, що вони не задовольняться одним запевненням, що в майбутньому не повториться така історія, як прим. остання з Карлом, тільки домагаються рішучих ґарантій проти можливости реставрації Габсбургів. Держави Малої Антанти повідомили Гортіого, що вони вжиють військових заходів, як що Карло не виїде з Венґрії найдалі до четверга, цеб то 7-го ц. м.   Карло Габсбурґ, кол. австро-венгерський монарх, виїхав 5-го ц. м. зранку зі Штейнемаґер у Венґрії до Швейцарії, переїздом через терріторію Австрії. На ст. Фронлєйтен затримано потяг Карла, бо робітники заняли ст. Брук: над Лєйтою з метою "сказати кол. цісареві свою думку про його й Габсбурґів."   Югославія запротестувала проти дозволу Карлові Габсбурському повернути до Швейцарії. Швейцарія відповіла на те дуже гостро, що тільки вона має право роспоряджатися своїми кордонами і своєю терріторією та висказали здивування, що в цій справі забрала голос сама Югославія, яка мабуть забула, що й сербський король Петро користувався правом асіллю в Женеві.   Шведські великі промисловці склали союз, основателями котрого є сім великих промислових фірм, а який має своєю метою помагати членам заключати торговельні договори з сов. Росією. Союз гадає вислати в Сов. Росію своїх представників. Членами союза є понад двадцять великих підприємств і три банки.   Греція має роспочати в недалекому майбутньому торговельні переговори з Сов. Росією.   Грузини очистили Батум, котре перейшло до рук большевиків. Упало останнє місто, що було в руках грузинського республіканського війська — Поті. Уряд виїхав до Константінополя. У Парижі вижидають приїзду туди грузинського м-ра закорд. справ. Тоді в Парижі будуть репрезентовані республіки: Вірменія, Ґрузія, Азарбейджан і Афґаністан.   У Ґенуї відкрито великий комуністичний заговір. По готелях і пансіонах у ріжних місцях Рівєри найдено силу доказів на звязки російських большевиків з італійськими комуністами. Арештовано понад 100 осіб.   Греки потерпіли велику поразку з боку Кемалійців під м. Ескіршегір. Грецький наступ було Кемалійцями зупинено; Греки перейшли до оборони, але швидко роспочали відступ. Згинув грецький ґен. Влакопульос. Король Константин спішно виїхав на фронт у товаристві своїх синів, Миколи й Андрія.   У Москві знали про комуністичні розрухи в Німеччині на день раніш, поки вони почались. Були маніфестації, на котрих комуністичні промовці виголошували промови в честь німецької пролєтарської революції. По містах були росклеєні заклики "прийти на поміч німецькому пролєтаріятові".   Совітські замовлення за кордоном є, по звідомленню з Москви, такі: у Швеції й Німеччині — по 1000 паровозів. Анґлії доручено направу 1300 паровозів. З Німеччини отримано вже в Сов. Росії між лишим — 300.000 кільо олова.   Демобілізація. По наказу Троцького Петроґрадський ґарнізон збільшено новими "надійними" частинами, разом до сили 40.000 душ. — На останньому засіданні Совнаркому в Москві принято пропозицію Троцького, збільшити постійну величину армії до 1.500.000 душ. З особливою увагою буде фурмуватися ще одна кавалєрійська дивізія.   Воєнними операціями зруйновано в Росії, згідно з відомостями в комісаріяті шляхів, 2700 мостів, 34 залізнодорожніх майстерень, 480 криниць; телєфонні дроти порвані на просторі 85.000 верст; знищено 10.800 телєфонних і 4300 телєґрафних апаратів.   У Петроґраді розстріляно 23. і 24. березня 1400 осіб, як учасників останнього повстання.   Свобідна торгівля дозволяється декретом Совнаркому з 30-го березня ц. р. на терріторії майже всіх ґуберній кол. Росії. Торгувати можна хлібом, сіном і картоплею. Касуються усі установи, які стерегли за обмеженням свобідної торгівлі.   [Воля, 09.04.1921]   