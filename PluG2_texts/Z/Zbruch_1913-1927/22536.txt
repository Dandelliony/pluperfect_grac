Справи еміґрацийні.

На "запомоговий фонд для голодуючих в Галичинї". Останнє число американської Свободи приносить такий відзив "Головного Уряду Русько-Народного Союза": "По день 2 мая зложили славні члени Руського Нар. Союза 2.060.54 долярів, квоту 2.045.00 долярів себто 10.000 К. переслано вже на руки тов. "Сільський Господар" у Львові. До тепер 110 віддїлів Р. Н. Союза сповнило свій народний обовязок. Найвисша пора, щоби і прочі віддїли поспішили з надсиланєм жертв. Нехай не бракне анї одного віддїлу нашої славної орґанїзациї. Котрі віддїли до тепер ще не ухвалили, нехай зроблять се на найблизшім мітінґу. По замкненю збираня жертв на отсей фонд оголосимо виказ жертв і загальне зіставленє після віддїлів. Нехай в тім виказї не бракне анї одного брацтва, анї одного товариства, анї одного сестрицтва нашої славної орґанїзациї. З кінцем сего місяця замикаємо збиранє жертв на сю ціль. — Головний Уряд Р. Н. Союза".
Чужинці про наших еміґрантів в Канадї. В канадийській анґлійській ґазетї Неншенел Ревю написала Анґличанка панї Донелд Шов статю про канадийських еміґрантів, в якій найприхильнїйше висловлюєть ся про українських поселенців. Ось що вона пише: "У північнім заходї є велика руська або галицька кольонїя. В теперішну пору є поверх чверть мілїона Русинів у Канадї і число їх скоро зростає. Сї люди є ощадні, роботящі й інтелїґентні. Прийшовши до краю без засобів до житя, поселивши ся в найбіднїйших і найменше урожайних околицях, живучи в найострійшім клїматї, вони ще й богатїють та зростають в силу. Взявши загалом, з огляду фізичного, морального й інтелектуального Русини, на мою думку, представляють найкрасший тип еміґрантів, який Канада дістає. Що до вигляду і сили, вони є прегарна раса. Їх умовий уровень є пересїчно той самий, що еміґрантів із Великої Британії, де шкільне образованє є примусове, мимо того, що — більшість Русинів не вміє нї читати нї писати, коли приїздить до Канади." Навівши сї слова чужинця, пише американська Свобода: Варто би сї слова Анґличанки, котра прирівнує наш нарід до найкультурнїйшого в сьвітї — анґлїйського, прочитати галицьким Полякам, котрі все торочать у своїх ґазетах, що Українці некультурні, дикі, а вони тільки в Галичинї культурні... 