◦ ◦ ◦ ◦ ◦ ◦ ◦ ◦ ◦ ◦

Здоровлє цісаря.
ВІДЕНЬ (Ткб.). Korr. Wilhelm доносить про стан здоровля цісаря, що нічний відпочинок був хвилями перериваний. Загальний стан цілком вдоволяючий.
Галицька позичка.
ВІДЕНЬ. (Ткб.) Wiener Zeitung оголошує цісарський розпорядок з дня 1 мая с. р., який признав пупілярне безпеченство довжним листам галицької позички в номінальній вартости 80 мілїонів корон.
Подорож альбанського президента мінїстрів до Відня.
РИМ. (Пр. тел.) Giornale d' Italia доносить, що альбанський президент мінїстрів Туркан паша прибуде сими днями до. Риму, а відси відїде до Відня. Подорож ся має мати велике значінє.
Продовженє війскової служби в Нїмеччині.
ПАРИЖ (Пр. т.) Matin доносить з Берлїна, що війскові нїмецькі власти виготовили проєкт продовженя війскової служби в Нїмеччині з 2 років на 30 місяців. Коли сей проєкт війшов би в житє, нїмецька армія побільшила ся би о 225.000 жовнїрів.
Румунїя і Греция.
БУКАРЕШТ. (Ткб.) Унїверзуль оголошує інтервю з грецьким президентом мінїстрів Венізельосом в справі плянованого подружя між королївською румунською і грецькою родиною. Венізельос сказав: Подружя сего горячо бажає грецький нарід, бо подружє се затїснить звязи приязни між обома народами. Більше Венізельос не міг сказати, бо справа ся є предметом переговорів між обома монархами.
Війна в Мексику.
ВАШІНҐТОН. (Ткб.) Гуерта приняв предложенє в справі здержаня неприятельської акциї між Злученими Державами і Мексикою підчас акциї посередництва.
ВАШІНҐТОН. (Ткб.) Як доносять з м. Мексика д-ра Ріяна, урядника Злучених Держав, що перебував в Мексику, а котрий помагав американським збігцям, повішено під закидом шпіонажі. Державний секретар Бріян, хоч не вірить сїй вістці, інтервенїював у еспанського амбасадора в Вашінґтонї, яко представника Гуерти.
ЕЛЬ ПАСО. (Ткб.) Ґен. Каранца змобілїзував 12 тисяч людий, котрі під проводом ґен. Віллї мають заатакувати Тампіко.
Зять ґен. Каранци заявив, що розєм в північнім Мексику є неможливий. 