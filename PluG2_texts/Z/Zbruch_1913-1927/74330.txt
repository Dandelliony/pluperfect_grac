◦ ◦ ◦ ◦ ◦ ◦ ◦ ◦ ◦ ◦

Портрет Івана Франка, замовлений комітетом у нашого арт. Івана Труша, уже в роботї. Тепер працює артист над другим ескізом до портрета, який буде намальований сеї зими, а потім відданий по воли комітету для товариства "Просвіти" у Львові. Довідуємо ся, що датки напливають дуже скупо — доси вплинуло так мало, що їх сума виносить ледви частину гонорара, який належить ся артистови. Пригадуємо нашій громадї, що сей портрет буде означати значну пайку того признаня і тої вдячности, яку ми винні найбільшому і високозаслуженому громадянинови галицької України.
Львівські трамваї курсують вже без перерви від 7. год. рано до 8.30 вечером.
Концерт в честь Ексц. Митрополита відбудеть ся в середу, дня 12. с. м. о год. 7.30 вечером. Підписаний Комітет просить, щоби публика явила ся в салї вже о год. 7.15, бо з хвилею, як Ексц. Митрополит явить ся на салї, з ударом 7.30 год. пічнеть ся концерт. В часї продукції поодиноких точок вхід на салю безумовно заборонений. Зарезервовані білєти, о скільки не будуть до вівтірка полудня побрані, Комітет передасть кому иншому. — Комітет.
В справі достави вугля. Урядово оголошують: Засїданє міскої вуглевої комісії у Львові, покликаної до розслїджуваня подань о придїл кращого вугля, зглядно замовлень заграничного вугля, відбуде ся дня 14. грудня 1917 р. Взиваєть ся всїх інтересованих, які наміряють а) внести замовленя на більшу скількість ваґонів заграничного вугля (горішно шлеського) на місяць лютий 1918 на руки комісії до ц. к. мінїстерства публичних робіт на приписаних формулярах, або також б) наміряють старати ся о придїл краєвого вугля в ц. к. намісництві на місяць сїчень 1918 — аби найдальше до дня 13. грудня 1917 в полудне предложили замовленя як а) на приписаних формулярах або також звичайні поданя у двох рівнозвучних примірниках о придїл кравого вугля як б) міському Урядови господарчому, ратуш II. п. в цїли внесеня їх на засїданє комісії. Поданя, внесені по наведенім реченци, не будуть могли бути предложені ц. к. намісництву (Краєвий Уряд господарчий) з внесенєм на узглядненя.
Мілїон корон на залїсенє має видати Краєва Централя тим, що возьмуть ся за дїло і переведуть його успішно. І я, повіривши в подібний обіжник ц. к. намісництва з дня 5. лютого 1917 ч. 1510/ІІ тай заохочений ще "Сїльським Господарем", забрав ся до вичищеня і залїсеня мого, 8 місячного інвазією знищеного ерекціонального лїса на просторі 3 ha і скінчив працю до визначеного реченця 15 червня, помимо горячих весняних робіт, браку і дорожні робітника. Більше як 5000 штук в шкілцї виплеканих смерічок засаджено на знищенім пустари коштом власним около 1200 К. А за те, по довгих переписках, дістав я резолюцію ц. к. Намісництва з дня 8. серпня ч. 11991/П такого змісту (подаю її в тім "язичю" і в тій "правописи", в яких сей документ написаний): "Понеже (sic!) ліс ерекциональний в Борини не уліг (sic!) жадному з повизших (!) ушкоджень а честь тепер засаджена була зрубом ужиткованим в р. 1913/14, проте (!) Преподобному Отцу (!) з титулу засадженя обшару знищеного через (!) війну не може бути признана жадна субвенция. Розпорядженєм з дня 29. червня 1917 ч. 9582/ІІ признано єму виїмково засилок (!) в сумі 50 корон з титулу більших видатків получених з виконаням залїсеня в часї воєннім". — Причиною сього рішеня було, що замість обіцяної комісії до оціненя шкоди на місци і зробленої роботи зайшов туди принагідно один лїсовий урядник, засягнув від побережників двірских таких інформацій і без мене видав ореченє проти мене. Не помогли мої представленя і покликуваня на свідків, бо фаховий знавець так оцїнив на місци і пропало. Отже: залїсюйте, отцї духовні і громади, свої лїси, як взиває "Сїльский Господар", а чекає вас "субвенція" з того мілїона, подібна може до моєї, котру я впрочім чемно звернув... — о. Г. Мороз, парох в Борини. 