◦ ◦ ◦ ◦

  Пригадка українському народному учительству. Ще далеко-далеко не все учительство вернуло домів з інтерновання і конфіновання, богато усунено з шкільних помешкань і вони з родинами остають в лютій зимі без кута і хліба. Богато знов родин остає без хати і удержання, бо їх мужі і батьки поза межами рідного краю. Пересилайте-ж товаришки і товариші місячні датки для сих, що безусловно потребують тепер помочі — на адресу: Шкільна Секція Українського Горожанського Комітету у Львові, Ринок ч. 10. І. поверх.   Політика в школі. Родичі дітей, що ходять до львівської школи ім. Конарського, просять отсим Раду шкільну краєву, щоби не позволяла в тій школі вести учителькам політики. Ось недавно учительки тої школи казали підписувати дівчаткам деклярації проти провізорії в Східній Галичині. До підписування тої деклярації примушували також українські діти.   Щоби не заносило гайдамацьким духом. Улицю Шептицького перемінила міська рада на якогось Кшемпінського чи як там.   Як рувні з рувними. Є у Львові одинайцять державних польських середних шкіл, а дві українські. Всі польські школи вільні, ніким не заняті, а українська одна, обширнійша, перемінена на шпиталь. Може би тут порадив що Д-р Старосольський або Микола Ганкевич?   Полонені Українці в Анґлії. В Анґлії, в таборі Feltham, пробуває кількасот полонених Українців, які ріжними дорогами зібрані до купи, тепер не мають можливости вернути ся на батьківщину.   Нова Рада 