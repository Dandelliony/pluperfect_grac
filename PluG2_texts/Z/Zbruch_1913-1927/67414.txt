◦ ◦ ◦ ◦ ◦ ◦ ◦ ◦ ◦ ◦

Цивільна управа Галичини. "Neue Freie Presse" доносить, що 11. с. м. вели ся довші наради польських полїтиків з президентом мінїстрів, які є вступом до довших конференцій про всї галицькі краєві справи та про польське питанє. На сих нарадах виявив президент мінїстрів про свою прихильність для польського домаганя, щоби в Галичинї заведено повну цивільну управу.
Відзначенє. Підполковник Казимир Павло лицар Любич Ґужковський, управитель староства в Сокали, відзначений лицарським хрестом ордена Франц Йосифа з воєнною декорацією.
Важне для тих, що мають місячну платню. З нагоди засїданя повного Комітету для привитаня митр. Шептицького в дни 8 с. м. зложили на фонд для українських сиріт: д-р Лесь Кульчицький 500 К., д-р К. Студинський 50 К. (на рахунок здеклярованих 500 К.), о. Теод. Лежогубський 100 К., д-р А. Говикович 100 К., проф. В. Масляк 20 К. Деякі з присутних піднесли слушно, що раді би дуже причинитись також відповідним датком до сего фонду, однак не стати їх на одноразовий значнїйший видаток, а знов не випадає прецїнь збувати такої цїли кількома коронами. З огляду на се порішив Комітет просити всїх, що мають місячні сталі платнї, щоби зволили деклярувати відповідні квоти, а опісля складати їх довільними місячними ратами. Подаючи отсе до ласкавого відома, замічаємо, що дотичні заяви і гроші належить посилати до Товариства "Днїстер" на вкладкову книжку ч. 10.300. — За Комітет: д-р Ст. Федак.
Важне для евакуованих, які мають худобу. Краєве Товариство господарське "Сїльський Господар" у Львові пригадує виселенцям, які мають худобу, що Централя відбудови Секція II. в Кракові вул. Чиста 16. має до розпорядимости фонди на удержанє худоби евакуованих. Фонди сї на акцію закупна, перевозу і удержаня худоби виносили в 1916/17 роцї кругло 11,850.000 К., а на рік 1917/18 на само удержанє ухвалено квоту 1.000.000 К. Грішми сими орудує рільнича Секція Централї відбудови в Кракові при помочи староств, в округах яких розміщена є худоба евакуованих. Гроші сї при значені на закупно паші і на наєм пасовиск для худоби евакуованих. Евакуовані, які удержують худобу власним коштом, мають право жадати звороту коштів, виложених на удержанє. Домагати ся звороту коштів удержаня худоби, закупна паші, найму пасовиск належить в дотичнім старостві, а на случай відмови в Централї відбудови Секції II, за посередництвом Краєвого товариства господарського "Сїльський Господар" у Львові вул. Зіморовича 20.
Вільні посади. В галицькім Заведемо для темних у Львові будуть з новим шкільним роком до обсадженя посади квалїфікованого управителя і кількох учительських сил. Оферти на письмі можна вже тепер складати в дирекції Заведеня у Львові, вул. Софії ч. 31. 