◦ ◦ ◦ ◦ ◦ ◦ ◦ ◦ ◦ ◦

Міжнародне життя   Постанова Ліґи Націй з 23-го лютого ц. р. про державно-правне становище Східної Галичини: 1. Постанови мирового договору що-до прав національних меншостей у Польщі не можуть ніяк торкатися Східньої Галичини, позаяк Східня Галичина лежить поза межами Польщі; 2. постанови про виконування мандатів та контроля Ліґи Націй над мандаторами не можуть ніяк торкатися Східньої Галичини, позаяк Польща не отримала ніякого мандату для заведення адміністративної влади в оцьому краю; 3. у цьому випадку не можно пристосувати навіть пунктів Ґаґської Конвенції, бо в той час, коли їх заключено, Польщі, як держави, не було. 4. Польща являється тільки як фактичний військовий окупант Східньої Галичини, якої сувереном є держави Антанти (91 стаття мирового договору в Сан Жермен). — З огляду на те Рада Ліґи Націй постановляє тії домагання в справі державно-правного становища Східньої Галичини, з якими до неї віднеслись, та пануючі там відносини, "передати на вирішення Найвищій Раді".   Грузія. Вістка з Москви про проголошення у Грузії совітської республіки є брехливою. Тифліс евакуований, державні установи й закордонні місії переїхали до Кутаїсу.   Вірменія. Партія вірменських націоналістів "Даменакцутюн" покористувалась тим, що большевики стягли свої війська з краю на фронт, викликала повстання, котре скинуло совітський уряд. Члени сов. уряду арештовані. Нова влада повідомила по радіо про доконаний переворот.   Комісія по відшкодуванню оголосила суми, звороту котрих домагаються ріжні держави за шкоди, спричинені їм війною. Зголосилися: Франція, Анґлія, Італія, Румунія, Бельґія, Польща, Бразилія, Портуґалія, Чехо-Словаччина, Японія і др. Навіть "Матен" завважив, що ціла оцінка втрат робить на читача "неприємне" вражіння і бентежить.   Бельґійські борги. Анґлійський, французький і американський уряди рішили признати німецькі векселі платіжними знаками на бельґійські борги. Вільзон вніс уже до вашинґтонського парляменту відповідний законопроєкт. Бельґія винна З'єдин. Державам 170 міл. долярів.   Дублін (столицю Ірляндії) оточило анґл. військо. До міста ввійшла артилєрія, танки і багацько війська. Десять днів нікого не впустять до міста і не випустять. Буде перешукано систематично кожній будинок. Усіх мужчин переведуть в концентраційний табор і піддадуть слідству детективів. Вся акція має на меті зловити деяких керманичів Сінн-Фейнерського руху.   Сін-Фейнери висадили в повітря усі залізнодорожні мости в ґрафстві Корк. Південна Ірландія є цілком відрізаною від північної.   Вірменія і Азарбейджан виповіли війну Ґрузії і роспочали наступ на Тифліс. Ґрузійське командування наказало евакувати місто. — Аґ. Гаваса повідомляє знову, що наступ роспочали совітські війська. Ближчих відомостей ще немає.   Голова делєґації Кемалістів, Самі Бей, заявий представникам льондонської преси, що Туреччина мусить мати в Малій Азії свобідну господарську, фінансову й політичну руку, — а все те зборонює Севрський мир. Як що-би його, представника Кемалістів, не допустили до льондонських нарад, то постанови тієї конференції не мали би для Турків жадного значіння, — вони їх ніколи не признали-б. Мала Азія може стати постійним пожарищем; супроти Совдепії Кемалісти не мають ніяких зобовязань, а комунізм щез вже навіть з Анґори.   Троцький заявив, що "Радянська Росія мусить під кожним оглядом бути готовою до війни. В першу чергу ми маємо на меті звільнити 2/5 персоналу штабів та запасних військ. Дивізії червоної армії свого часу було складено занадто поспішно, через що їх підготовка була неповною. Тепер з найкращих елєментів червоної армії буде складено окремі частини і таким способом буде утворено першорядні основні війська. До найближчого літа червону армію буде цілком реорґанізовано, так що вона творитиме дійсно велику військову силу."   При ост. статистиці населення Совдепії згинуло 30 статистів, вбитих на місці, та 20 із важких побоїв. Причиною ворожого відношення селян до перепису був страх перед всякою реґістрацією.   [Воля, 05.03.1921] 