"Новое Время" про митрополита Шептицького.

"Новое Время" з 7 липня пише: "Коротка телєґрама петербурзького аґентства повідомляє, що австрійське правительство згоджуєть ся увільнити з вязницї нашого кореспондента Д. Янчевецького, але як умову його увільнення поставило жаданнє щоб російське правительство згодило ся виміняти за нього бувшого львівського унїятського митрополита графа Андрія Шептицького. Коли порівняти се нове повідомленнє з тим, що доносило нам недавно мінїстерство заграничних справ у своїм повідомленню про долю Янчевецького, виходить, що австрійське правительство постійно підвищує свою ставку за невинно терплячого нещасливого російського журналїста. Спочатку воно згоджувало ся виміняти його за полоненого віцеадмірала Маулєра, потім, коли той умер, жадало увільнення бувшого львівського міського голови Рутовского, а тепер уже жадає самого унїятського митрополита, а до того-ж ще садить до вязницї жінку засудженого на смертну кару публїциста, з очевидним наміром схилити сим російське правительство до уступок.
Але виданнє унїятського митрополита вже тому не можливе, що його справа досї ще не скінчена. Його справа знаходить ся в стадії попереднього слїдства й получена з багатим матеріялом відкопаного в підземеллю львівської митрополитської палати таємного архиву, що певно дасть багатий зміст для акту обвинувачення. Австрійське правительство знає, розумієть ся, лїпше від когось иншого, які документи з сього архиву дістали ся до рук російського правительства, й через те воно так гарячково стараєть ся вирвати саме митрополита Шептицького.
Але настоюваннями та підчеркуваннями в сїй справі воно може осягти лише, що в нас з огляду на тортури Янчевецького та його жінки уважатимуть не зовсїм зручним держати митрополита в почеснім арештї в Курську й поставлять його в положеннє, на яке він вже давно заслужив." 