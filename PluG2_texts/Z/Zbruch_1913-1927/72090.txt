◦ ◦ ◦ ◦ ◦ ◦ ◦ ◦ ◦ ◦

Нові члени шкільної Ради краєвої. Цїсар покликав на членів шкільної Ради краєвої на найблизший період: проф. унїв. о. д-ра Блажея Яшовського, о. крилош. Івана Чапельського, архіепископа о. Иосифа Теодоровича, протестантського сенїора Иосифа Пльошека, проф. унїв. д-ра Льва Штайнбаха, проф. унїв. д-ра Казимира Моравського, проф. полїтехнїки д-ра Тадея Фідлєра, проф. ґімн. і доцента унїверситету д-ра Стефана Томашівського, директора ґімн. Льва Кульчицького, радн. двора Олександра Барвінського і директора торговельної школи Антона Павловського.
"Справедливий" роздїл фондів. Дня 17. с. м. прибічна Рада Львова під проводом д-ра Рутовського ухвалила заплатити на фонд Костюшка 5000 К, на утворенє школи підхорунжих у Варшаві 5000 К; польському краєвому Товариству опіки над дїтьми рішив виплатити маґістрат 1500 К, польським захоронкам за другий піврік 1917 р. 6.250 К, українським захоронкам за рік 1917 400 К.
Поворот намісництва до Львова. Для вертаючих віддїлів намісництва приготовано вже поміщенє в головнім будинку. Три департаменти намісництва а саме 16 (війскові справи), 17 (держава поліція) і 18 (воєнні чинитьби) перенесуть ся до Львова вже 15. падолиста с. р.
Підвисшенє цїн за їзду трамваєм. Міська прибічна рада рішила підвисшити цїни трамваєвих білєтів від 1. падолиста с. р. а саме: білєт І. кл. буде коштувати 24 с., II. кл. 16 с. Пересїдка І. зл. 30 с., II. кл. 20 с. Річна трамваєва карта коштувати-ме 180 кор. І. кл., 120 кор. II. кл.; місячна карта 18 кор. І. кл. і 12 кор. II. кл. Знижені карти для міських урядників, учителїв і державних урядників будуть коштувати І. кл. 12 кор., II. кл. 8 кор. Для шкільної молодїжи карти без пересїдки 4 кор., з пересїдкою 5 кор.
Помічні жіночі сили в етапній службі. Війскова управа приготовлює акцію заступленя жовнїрів, що відбувають службу в етапах, жіночими силами. Також промислові заведеня війскові будугь могли приняти більше число жіночих сил. Вже тепер значне число жінок сповнює ординансову службу, телєфонїчну, канцелярійну, шпитальну, а дальше в кухнях і харчевих маґазинах. Можність приниманя дальших жіночих сил буде розширена. У Львові справою приниманя жінок до помічної служби займаєть ся тутешна команда етапної станицї при вул. Валовій ч. 16, де треба зголошувати ся. Під теперішну пору згадана команда розпоряджає вільними місцями для дентисток до війскових шпиталїв, а також для певної скількости кухарок і робітниць. Зголошеня щоденно між 8—9 перед полуднем і від 3—4 пополудни. 