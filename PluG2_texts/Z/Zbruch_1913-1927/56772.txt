Справи парляментарні.

Львів, 28. вересня 1916
Скликана з почину українського клюбу нарада всїх українських парляментаріїв з Галичини і Буковини завершилась ухвалою, яка йдучи рівнобіжно з ухвалами майже всїх парляментарних ґруп Австрії, рівночасно йде на зустріч давно відчутій потребі українського загалу.
Коли в перших часах війни нескликуванє парляменту мабуть було подиктоване оглядами на повагу держави на зверх, то нинї без переборщеня можна сказати, що ті самі огляди вимагають, аби в обличю цїлого світа прийшло до слова парляментарне заступництво народів Австрії. Сесія австрійського парляменту, очевидно як слїд підготовлена, може серед теперішних відносин тільки піднести в очах заграничних ворогів і приятелїв значінє і повагу сеї держави, про котру вороги навчились говорити як про мертву, а котра в супереч їх надїям і в супереч усїм зверхним і внутрішним незгодинам, розвинула в ходї сеї війни надзвичайну силу на всїх фронтах. Нехай-же ся сила знайде ще скріпленє в голосї конституційного заступництва народів сеї держави!
Та нетільки на зверх, перед заграницею, треба надїятись корисних наслїдків від скликаня парляменту — ми певні, що й для внутрішного зрівноваженя людности причинить ся богато сам факт правильних робіт парляментарного тїла. Під покровом пресової цензури, котрої функціонарі — як зрештою скрізь у світї — тільки в части воплочують у собі справдїшну полїтичну мудрість, призбирало ся дуже богато матеріялу оправданих і, ще більше, неоправданих жалїв, сплетень, домагань, які колотять духовий супокій людности. Житєвою підставою, на якій сї невеселі явища розвивають ся, є недостача публичної трибуни, з котрої можна-би прилюдно вивести на світло дня оправдані і неоправдані домаганя і помовки, тай з котрої можна-би підорвати ґрунт сплетнярцтву, яке серед теперішних відносин стало справдїшною язвою населеня.
Також українська сторона має не одно пояснити з парляментарної трибуни і неодного домагати ся.
Як в національнім українськім інтересї, так і в інтересї загально державнім лежить здійсненє поставленого українськими парляментріями домаганя скликаня державної ради. 