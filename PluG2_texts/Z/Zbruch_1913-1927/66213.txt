В справі відокремленя Галичини.

Львів, 18 мая 1917
Шість місяцїв після акту 4. падолиста 1916 р., який проголосив найвисше рішенє передачі цїлої нашої країни під виокремлену в польськім змислї Галичину, — аж шість місяцїв після сього акту появила ся основнїйша публїкація, яка з українського становища розглядає і оцїнює зміст того історичного акту. Недавно, приватними засобами автора видана брошура посла Володимира Сїнгалевича "Zur Frage der Sonderdtellung Galiziens" є серед відносин, пануючих в українськім таборі, першою за довгий час пів року поблїцистичною появою, яка має нїмецький, зосібна-ж віденський полїтичний світ познайомити з тими замітами "проти", які до справи польського відокремленя Галичини піднімають господарі Східної Галичини — Українцї. За шість місяцїв — одна брошура! Яка потрібна була (і доси є!) українська публїцистична дїяльність, звернена на освідомленє полїтичних кругів Монархії якраз в справі відокремленя і якраз в сїм періодї розвитку сеї справи, — свідчать про се хочби сї дуже численні листи, які одержує пос. Сїнгалевич від богатьох осіб віденського наукового, фінансового і полїтичного світа, які брошуру його одержали. Для прикладу наведемо один з многих листів — лист, писаний визначним віденським банковцем.
"Сердечно Вам дякую — читаємо там — за пересланє менї Вашої книжки п. з.: "До питаня про відокремленє Галичини", яку я прочитав з великим зацїкавленєм. Коли би я недавно тому в австрійськім полїтичнім товари стві не чув був виводів посла, якого назвища не тямлю, то з Вашої книжки я дізнав ся би зовсїм нових річий. Я певний, що богато инших так, як я, не має досї сущних відомостий про дані відносини і видається менї дуже важним дїлом, щоби заступники українського народу справу широким кругам пояснювали. З того приводу Ви добули собі вдячність у Вашого народу, бо Ваша книжка надаєть ся до того, щоби поучити широкі круги. Я сподїю ся певно, що велика часть нїмецької інтелїґенції буде схильна заступити ся за домаганя українського народу, як що вона буде поінформована про правдиве положенє. В полїтицї навіть найлїпша справа може набрати значіня тодї, коли її заступаєть ся з відповідною силою та аґітацією, і я маю вражінє, що українській справі не бракує нїчого иншого, як тільки того. Примір на моїй особі, якого стидаю ся, є для того характеристичний."
Чому наводимо сей лист? Тому, що він дуже влучно торкаєть ся одної з численних наших сьогоднїшних полїтичних хиб і недостач. В часї, коли публична думка дійшла до небувалого в історії людства значіня; в часї, коли старі володарі і монархії складають чолобитню морально полїтичним осудам і домаганям, які висловлюють ся в публичній опінїї широкого загалу европейського і американського людства; в часї, коли про долю народів і держав береть ся рішати не тільки меч, а й дух,— в тім самім часї українська сторона не спромогла ся на яку небудь публїцистичну пропаґанду в світї сеї монархії і світї заграничнім в користь свойого становища до питаня відокремленя Галичини, становища можливо як найсправедливійшого в світї! Ми добровільно зрекли ся могучого — може в данім разї для нас єдиного — оружя в боротьбі за волю, в оборонї своєї народности і землї.
Подібно, як справа нашої публїцистичної дїяльности супроти відокремленя Галичини, стоїть того величезного національно-публїцистичного використуваня того величезного національно-полїтичного капіталу, який принесло нам світле відродженє закордоної України. Не появилась доси нї одна українсько-нїмецька кореспонденція, яка доставляла би сей — для нас неоцїнений — матеріал бодай віденським дневникам, коли вже не дневникам невтральним, француським і анґлїйським. Те незначне, що дїєть ся в сїй области у Швайцарії, знов в цїлости виходить з приватного почину і з нашими покликаними полїтичними чинниками нїчого спільного не має.
Свого часу, в першім періодї вІйни публїцистична пропаґанда нашої віденської централї полїтичної була дуже жива — инодї аж, здавалось, занадто жива: появлялись також слабі, себто зайві, брошури і публїкації. За те в сїм періодї війни — без порівнаня більше підхожім під публїцистичний вплив — наші покликані круги супокійно собі мовчать. Наша публїцистична енерґія виладовуєть ся на наші внутрішні "бої", а на зверх вже енергії — дасть біг.
Хочемо, щоби ми помиляли ся, але дуже тремтимо, щоб ті пропуски і занедбаня, які нинї робимо, не пімстили ся на нашій національній справі. 