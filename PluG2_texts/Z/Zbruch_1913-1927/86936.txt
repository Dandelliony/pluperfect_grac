◦ ◦ ◦ ◦

Перед приходом большевиків в Київ. (Оповідання очевидця.)   Дня 3. лютого вся політична власть була передана городській самоуправі, а військова находилась в руках атамана Корпусу Січових Стрільців, Коновальця. Цегож дня війська совітів підійшли до Київа на таку віддаль, що зелізничий дворець находив ся під прицілом гарматнього стрілу, але міста большевики не обстрілювали. Другого дня, цеб-то 4. лютого городська самоуправа і київські комуністи вислали до команди совітського війська делєґацію з проханнєм не обстрілювати міста гарматами. До цего часу з Київа вивезено все так, що як що лишень дісталось в руки совітських військ, то лиш мало значучі дрібниці. 4 лютого совітські війська заняли Слобітку, до Київа самого війшли щойно 5-го. В місті до послідної хвилі були Січові Стрільці, які боронили майна і життя мешканців і боролись з рабівниками. З Київа вийшли вони без боротьби, так що большевики вступили до него без одного вистрілу. Настрій населення в городі сильно пригноблений, головно з боязни перед приходом у город рабівничих банд, які почали показуватись вже 3-тього лютого, рабуючи склади і маґазини. Послідними днями повстало в городі ряд пожеж, яких не мож було негайно погасити з причини браку води. По одержаним відомостям на чолі совітських війск, які прийшли у Київ, стоїть ґен. Клємбовський і Пятаков. В перших рядах совітських війск находять ся російські війська, за ними щойно ідуть Китайці і Латиші.   Переговори між Україною і Антантою.   Як нас інформують з достовірних жерел, відбувають ся оживлені переговори між республиканським правительством України і делєґатами Антанти в Березолі. Справа цих переговорів вирішить ся в найблизших днях. Між Україною і Антантою буде заключений договір, на підставі якого Антанта зобовяжеть ся піддержати Україну технічними средствами в боротьбі з большевиками. Вчерашнього дня мала вийти відозва Антанти до українського народу. Вислід переговорів подамо по цілковитім вирішенню обговорюваних питань.   Перманентні засідання членів комісії Трудового Конґресу.   У Винниці, де перебуває зараз правительство України, відбувають члени комісій, вибрані на трудовім конґресі, щоденні засідання. Наради на засіданнях набирають супроти внутрішнього положення на Україні і переговорів з Антантою незвичайної ваги. Комісії відграють дуже важну ролю в каждій справі засягає у них поради Директорія. З огляду на політичну зрілість, виробленність і досвід Галичан, є конечним, щоб усі члени комісії — Галичане, брали участь в засіданнях і праці комісій.   Фльота на Чорньому морі.   Як виявилось, гетьман Скоропадський запродав усі кораблі української фльоти на Чорньому морі Німцям.   Бесарабська Діректорія в Винниці.   Дня 7-го лютого прибула до Винниці Бесарабська Діректорія яка утворилась після повстання в Бесарабії.   Український голос   