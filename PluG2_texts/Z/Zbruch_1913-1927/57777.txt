Велика битва на південний схід від Бережан.

Признанє для Українських Сїчових Стрільцїв.
Воєнний кореспондент дневника "Pester Lloyd" містить докладний опис даремних російських зусиль і нашої геройської оборони в боях за Бережани. Між ин. читаємо:
Російські наступи розпочали ся тут в серединї серпня, зросли з початком вересня і дійшли до кульмінаційної точки при кінци вересня в російській на велику скалю закроєній офензивній битві, якої цїлю було здобутє Бережан.
Велика битва розпочала ся в суботу 30 вересня. При протинаступах випереджували себе взаїмно полки ріжних народностий, які є заступлені в корпусї. З помічю вчасних наступів резерв, які стояли готові на цїлій лїнії, все вдавало ся льокалїзувати російські вломи, так, що з виїмком Потуторів і гори 348 всї наші становища на схід і південний схід в 8-дневній битві остали міцно і без зміни в наших руках. В усїх своїх наступах поносили Росіяни необмежені кріваві жертви.
В усїх важких боях, в яких найбільше кріваві є протинаступи під російським барабанним огнем, що зрештою не шанує і своїх власних лїнїй, визначили ся семигородські полки гонведів, віддїли молодих стрільцїв українського лєґіону, майже самі ученими середних шкіл, які не дійшли ще до війскового віку, галицька піхота краєвої оборони: Українцї і Поляки, Моравцї: Нїмцї і Чехи, один ц. і к. полк, зложений з семигородських Ромунів і Секлєрів, а в останних двох днях битви Саксонцї, Прусаки і Баварцї й особливо один ц. і к. баталїон стрільцїв з Горішної Угорщини.
Є се певна річ, що Брусілов ужив своїх найлїпших сил, щоби осягнути свою цїль. Та проти приказу добути Бережани стоїть рішуча воля анї нинї анї завтра не дати міста над Золотою Липою. І та воля оборонця показала свою силу в 8-дневній битві.
Такі битви дають тільки небогатьом нагоду до особливих геройських дїл. Одначе кождий жовнїр, який на відкритій горі бореть ся в барабаннім огни неприятеля, є правдивий герой.
Росіяни ще не понехали свого пляну взяти Бережани за всяку цїну. Одначе наша воля обороняти Бережани остала незахитна. 