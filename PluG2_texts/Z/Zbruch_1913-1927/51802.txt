◦ ◦ ◦ ◦ ◦ ◦ ◦ ◦ ◦ ◦

В справі відбудови Галичини відбув намісник бар. Діллєр в пятницю довшу конференцію з представниками українських економічних аполїтичних орґанїзацій у Віднї. Сього тижня, 24. с. м., має намісник приїхати до Львова.
Відзначенє Українки. Цїсар надав студ. унїв. Стефанїї Сіяк, 1. полку Українських Сїчових Стрільцїв, в признаню хороброго поведеня і повних пожертвованя вчинків в полевій санїтарній службі срібний хрест заслуги з короною на лентї медалї хоробрости.
Директорови елєктричних закладів м. Львова п. Йосифови Томіцькому надав цїсар в признаню особливо патріотичного і повного пожертвованя перед ворогом офіцирський хрест ордеру Франца Йосифа на лентї війскового хреста заслуги.
Міжнародна полїтика по японській війнї. В середу 24. мая в год. 6 вечером в Т-ві "Академічна Громада" вул. Панська ч. 11 а, II. пов., виголосить Вп. П. Микола Ганкевич реферат на тему: "Міжнародна полїтика по японській війнї". Просить ся о як найчисленнійшу участь.
Коломия для ґен. Пфлянцера-Бальтіна. Рада м. Коломиї на засїданю 8. с. м надала ґен. Пфлянцерови Бальтінови освободителеви й оборонцеви м. Коломиї, з приводу іменованя його ґенералом полковником почесне горожанство. Дня 10. с. м делєґація ради удала ся до ґен. Бальтіна, щоб повідомити його про наданє почесного горожанства. Ґен. Пфлянцер-Бальтін приняв депутацію дуже ласкаво і позволив назвати одну з вулиць міста своїм іменем. Того самого дня в святочно пристроєнім містї відбув ся вечером святочний похід в честь ґен. Пфлянцера-Бальтіна.
Портрет українського Митрополита Андрія ґр. Шептицького насильно вивезеного Москалями 19. вересня 1914 р. зі Львова в глубину Росії. Князь нашої церкви, з яким звязали ми великі наші надії і перебули спільно і щиро відчуті усї наші гарні і прикрі хвилї — якого імя так симпатичне і дороге для серця кождого Українця, карається у московському засланю. Всїм, що щиро спочувають з Достойним Засланником порубаємо виданий нами портрет. Цїна портрету 50 сотиків. Замовляти можна лише десять штук відразу, що коштуєть разом 5 корон — а рекомендоване порто 45 сот. Висилає: Канцелярія Товариства "Просьвіта" у Львові. Ринок ч. 10. 