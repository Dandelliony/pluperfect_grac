◦ ◦ ◦ ◦ ◦ ◦ ◦ ◦ ◦ ◦

Відшкодованє за воєнні чинитьби. Дня 4. серпня відбуло ся в намісництві в Бялій девяте з черги засїданє красної комісії для воєнних чинитьб. Проводив нарадам в заступстві Й. Е. намісника радник двора Шультїс. В засїданю взяли участь: член краєвого Видїлу Кивелюк в заступстві краєвого маршалка, як другий відпоручник краєвого Видїлу радник Ясїнський, представник війскової команди територіяльної майор Кукутш, представник інтендантури І. корпуса, старш. інтендант І кл. Фуґлєвич, іменем краєвої дирекції скарбу старший радник Навроцький і референт намісництва староста д-р Гуґо Шварц. Переведено наради над 895 справами, які відносять ся до чинитьб за доставлені або виконані воєнні чинитьби з повітів: бохенського, ясельського, краківського, ново-сандецького, освєнцїмського, ряшівського, вадовицького, велицького, з міста Кракова та з ярославського, старо-самарського і калуського, отже з 8 повітів західної Галичини і Кракова і трьох повітів східної Галичини. Про 887 справ рішено мериторично, а прочі в части відступлено ц. і к. Інтендантурі до безпосередного полагодженя, в части звернено І. інстанції для доповненя.
Воєнна вистава у Львові буде отворена ще імовірно до половини вересня, а опісля буде перевезена до Будапешту, де вже готовлять ся до її отвореня. Побудовані павільони на повиставовій площі перейдуть на власність міста Львова, яке уладить другу воєнну виставу з окремим віддїлом для памяток з часів інвазії. Міський архів є в посїданю великого матеріялу.
Лягли головами. Антін Цюропайлович, цуґсфірер 30/3 полку піхоти, поляг в бою з Альпінами в ночи з 28. на 29. червня с. р. на італїйськім фронтї. В покійнім тратить вітчина громадянина, щиро відданого національній справі, перед яким стелилась ще дорога до надїйної працї в користь свого народа. Смерть перервала її — перед часом! В. й. п.!
Польські полїтики в Галичинї і ґраф Бобрінський. В Петербурзькім "Kuryer-і Now-ім", який почав виходити замість "Dziennik-a Piotrogrodzk-ого", містить професор краківського унїверситу Маріян Здзєховський, який як прихильник російської орієнтації від початку війни перебуває в Росії, статю про Крамаржа, праський неославянський конґрес і ґр. Бобрінського. З сеї статї, яку передрукував краківський "Ilustrowany Kurier Codzienny", виймаємо отсї цїкаві моменти: Коли в Празї говорило ся про польсько-російські відносини, ґр. Бобрінський предложив: "Нехай Поляки поможуть нам російщити Східну Галичину, а за се моя фракція підіпре деякі польські домаганя в Думі". По з'їзді поїхав ґр. Бобрінський до Галичини, де його витали в Кракові і Львові найвизначнїйші польські полїтики. В жовтни того-ж року (1908) проф. Здзєховський, ґр. Бобрінський і Крамарж з'їхали ся в Будапештї. Тут ґр. Бобрінський — пише проф. Здзєховський — "помагав менї енерґічно, коли ми обговорювали польсько-українські відносини. Я мав вражінє, що ми вспіли ґр. Бобрінського переконати, що ненависний для нього український рух є силою, з якою Поляки в Галичин не можуть не числити ся". 