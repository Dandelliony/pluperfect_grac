◦ ◦ ◦ ◦ ◦ ◦ ◦ ◦ ◦ ◦

Переговори між Австро-Угорщиною і Америкою
БУДАПЕШТ (Прив. тел.). Віденський кореспондент дневника "Az Est" довідуєть ся в міродатних кругах, що між ґрафом Черніном і амбасадором Сполучених Держав у Відни ведуть ся переговори про те, як могли би американські горожани подорожувати по Середземнім мори без небезпеки житя для себе. В Берлїнї мали покликані чинники виявити в тій справі схильність до уступок, розумієть ся під услївєм, що принципи заостреної війни підводними човнами не будуть нарушені.
Недосяжна цїль петроградської конференції
ЛЮҐАНО (Прив. тел.) Петроградський кореспондент дневника "Corriera della Sera" доносить: Льорд Мільнер, провідник анґлїйської делєґації на конференції, приняв заступників преси і заявив їм, що конференція займає ся передовсїм приготованями до одностайної акції на всїх фронтах, яку ледви чи дасть ся осягнути з причини великого віддаленя ріжних фронтів та недогідних получень. Так само трудно скласти спільний провід, який в теорії виглядає гарно та в практицї не дасть ся перевести. Все таки завдяки послїднїй конференції в Римі доведено до одностайности західного фронту. Про східний фронт радить саме петроградська конференція та можна сподївати ся успішних вслїдів. Ґенерал Кастельно заявив, що антант входить в нову фазу війни з рішучою перевагою. Система пересуваня війск між західним і східним фронтом, якої дотепер держала ся Нїмеччина, в будучности буде неможлива.
Небезпека знищеня торговельної фльоти антанту
КОПЕНГАҐА (Ткб). "Politiken" пише: Що денна втрата 40.000 тон винесе місячно 1.200.000 тон. Се було би небезпечне навіть для заосмотреня Анґлїї та для морських получень антанту. Тому і для Анґлїї дослївно житєвим питанєм, щоби протидїлати тій новій небезпецї, а світ з напруженою увагою буде слїдити за числом затоплених кораблїв.
ГАҐА (Ткб). "Vaterland" уважає можливим знищенє торговельної фльоти антанту в часї, який дасть ся передвидїти.
Про зближенє між Нїмеччиною і Апостольською Столицею
БЕРЛЇН (Ткб). "Germania" домагаєть ся затїсненя дипльоматичних взаємин між Нїмеччиною і Апостольською Столицею та ставить предложенє, щоби монахійський нунцій був також акредитований у нїмецького цїсаря, як представним всеї Нїмеччини.
Торговельна конференція антанту
ЦІРІХ (Ткб). Італїйські дневники доносять, що парляментарна конференція антанту для торговельних справ відбуде дня 13. цвітня трете повне засїданє.
Воєнні комунїкати австро-угорського ґенерального штабу з дня 12. лютого
Війна на сходї. В околици Путни російський наступ ручними ґранатами не повів ся. В виправах патруль і наступаючих віддїлїв на південь від Галича і на північний захід від Воронежина полонено 2 офіцирів і 40 жовнїрів і здобуто один машиновий карабін.
Війна з Італїєю. В південнім відтинку височини Красу і в долинї ріки Віппах гарматна боротьба була хвилями доволї значна. Неприятельський летун кинув близько Грієсту кілька бомб, які одначе не зрозуміли шкоди. На Тирольськім фронтї наші війска з успіхом зробили дві виправи. В долинї Суґана віддїл полку піхоти ч. 14. здобув неприятельські становищи на південь від провалу Коальба, полонив 2 офіцирів і над 60 жовнїрів і здобув 1 машиновий карабін, 2 пістолєтові машинові карабіни і 1 метавку мін. В відтинку Валлєрса цїсарські стрільцї заатакували несподївано в ночи передне італїйське становище в провалї Лєно, полонили 22 жовнїрів і здобули 1 машиновий карабін.
Війна на Балканї. Над Воюзою положенє не змінило ся.
Воєнні комунїкати нїмецького ґенерального штабу з дня 12. лютого
Західний терен війни. Фронт наслїдника баварського престола Руппрехта: На схід від Армантієр і на південь від каналу Ля Бассе анґлїйські наступи, підготовлені значним огнем, скінчили ся нїчим. Протягом дня артилєрія сильно острілювала наші становища по обох сторомах Анкри. Протягом ночи Анґлїйцї 6 разів атакували знищені стрілами становища від Серр аж до ріки. Всї наступи відперто. Неприятель, якого війска, що йшли до наступу, переважно мали на собі снїгові сорочки, понїс в нашім обороннім огни, а на північ від Серр також у боротьбі зблизька важкі втрати. Уступленє з лїнїї ровів на південний схід від Серр, яка стала неужиточною, відбуло ся перед початком анґлїйських наступів пляново і без перешкод.
Східний терен війни. Фронт князя баварського: Наступи наших віддїлів над Двиною і під Киселином на захід від Лукка повели ся в цїлій повнотї. Під Киселином полонено 2 офіцирів і 40 жовнїрів і здобуто машиновий карабін.
Фронт архикнязя Йосифа: В горах по обох сторонах долини Ойтош і в низинї Путни були численні наступи під'їздових віддїлів.
Ґрупа війск Макензена: Над Серетом перепалки позицій. Над долїшним Дунаєм дїяльність артилєрії середної сили.
Македонський фронт: Нїчого нового. 