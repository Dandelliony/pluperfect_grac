З української парляментарної репрезентації.

Комунїкат.
Президія "Української Парляментарної Репрезентації" доносить:
Президія і парляментарна комісія "Української Парляментарної Репрезентації" відбули в днях 9—14 с. м. ряд засїдань, на котрих занимано ся введенєм нової посольської орґанїзації в житє та полїтичними кроками, які в найблизшім часї мають бути виконані.
Рішено покликати до житя спеціяльні комісії для окремих справ, в першім рядї комісію для справ господарських і відбудови краю, до котрої рішено запропонувати послів: д-ра Олесницького, д-ра Костя Левицького, през. Романчука і Стефаника, а як заступника д-ра Лагодинського, та комісію для справ утїкачів і евакуованих, до котрої запропоновано послів: Льва Левицького, Стефаника, д-ра Днїстрянського, д-ра Петрушевича і д-ра Лагодинського і котра має полагоджувати справи утїкачів і евакуованих в контактї з "Укр. Запомоговим Комітетом".
Рішено дати почин до основаня "Фонду Національної Оборони", котрим завідувала би Українська Парляментарна Репрезентація та котрого призначенєм буде оперти українську полїтику виключно на власні засоби і зробити її независимою від усяких посторонних чинників. Рішено в сїй справі видати зазив до суспільности.
Принято до відома устну заяву п. Вітика, що він приступить до клюбу, як тільки дістане формальну згоду управи української соц.-демократичної партії.
Принято до відома резиґнацію д-ра Евгена Левицького з вибору на члена парляментарної комісії, як також подані ним листовно особисто родинні мотиви сеї резолюції. Покликано на його місце до парл. комісії п. Сїнґалевича.
Поручено д-рови Цегельському випрацювати начерк манїфесту до народу, котрий на кількох засїданях обговорено і принято в останній редакції дня 13. с. м. та вислано нашим дневникам до оповіщеня.
Рішено випрацювати ряд меморіялів, а на референтів упросити пп. Романчука, д-ра Олесницького, д-ра Днїстрянського, д-ра Лагодинського і д-ра Цегельського.
Рішено зробити ряд инших полїтичних кроків, які в своїм часї будуть опублїковані.
Всякі письма і посилки грошеві просить ся присилати на адресу през. Романчука (Wien, Parlament). 