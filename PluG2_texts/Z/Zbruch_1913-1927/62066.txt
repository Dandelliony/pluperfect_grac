Резерви інтелігенції.

На сю тему подав влучні замітки о. Ст. Білянський в однім з попередних чисел "Дїла", — звертаючи увагу на потребу приготовити нові кадри молодїжи до шкіл, бо війна поражаючим способом зменшила фреквенцію і грозить нам в будучности ще більша недостача інтелїґенції. До сих думок хочу подати кілька доповнень зі становища учителя.
Фреквенція наших ґімназій упала більше як на половину і буде упадати ще низше. Ряди учеників найвисших кляс все проріджує бранка; до низших кляс з села приходить чимраз менше дїтий. Справа виживленя і удержаня дитини в містї стає чим раз тяжша, — значний процент молодїжи живить ся самою картофлею, є десятки учеників, що від двох років не їли мяса. Не кождий батько відважуєть ся вислати свого сина в місто на голодованє і не одна дитина серед шкільного року знесохочуєть ся до науки і втїкає на село, де все таки лекше проживити ся.
Сумні відносини, — та чи взагалї можна їм зарадити? Скільки знаю, позитивно розвязано справу в Перемишли, де енерґічний директор української ґімназії вже з початком року поробив заходи, щоби всїй молодїжи запевняти прожиток в бурсах. У Львові щось раджено над тим, але не реституовано нї одної бурси для хлопцїв: не знати, чи справдї відносини є неможливі до перебореня, чи тільки не достає сильної руки й помислової голови, щоби перевести орґанїзацію. Тому, хто з сїльських орґанїзаторів хоче вислати селянську дитину до міста, мусить числити ся з тим, що не можна її примістити денебудь і так легко, як колись, але треба знайти таке приміщенє, щоби ученик не примирав голодом і не перебував зими в неопаленій хатї. Не одна талановита одиниця марнуєть ся тепер, бо той, хто вислав її до школи, в найтяжшій хвилї відмовляє їй помочи. Кому удасть ся поладнати сю тяжку справу апровізації селянської молодїжи в містї, сей вравдї розвяже питанє наших "резерв".
Щоби піднести фреквенцію середних шкіл і тим самим число будучої інтелїґенції, конечна річ вислати як найбільше число молодїжи до міста. Але при тім треба памятати ще про одно, на що на жаль мало звертаєть ся увагу, — на вибір відповідного матеріялу. Богато наших орґанїзаторів дбає тільки о се, щоби до ґімназії ішло богато учеників з даного села, але тим, чи вони відповідають вимогам середної школи, мало хто журить ся. В кождім селї знайдеть ся кількох інтелїґентних, талановитих хлопцїв, про яких з гори можна сказати, що вони і в ґімназії могли б визначити ся, — чому сї одиницї лишають ся при рілї, а до міста попадають якраз хлопцї з мірними здібностями, з тяжким інтелєктом, без примітивної культури. Адже нїчого лекшого, як перевести вибір в матеріялї і, що не надаєть ся до висшої освіти, полишити на місци, а заопікувати ся тими більше, що можуть стати колись прикрасою інтелїґенції. Се вже аж надто відоме, що ученик без талану є тягарем для школи, тягарем для опікуна і тягарем для самого себе; але треба також памятати, що такі одиницї потім страшно обнижають уровень загалу інтелїґенції.
Приятелї народної просвіти повинні би також більше уваги прикладати до сього, щоби їх пупілї вступали до середної школи з достаточним приготовленєм. Вимоги для іспиту до першої кляси нинї є значно низші як давнїйше і загалом кажучи, не великі; пересїчний інтелїґент на селї міг би з малим накладом працї знаменито підготовити дитину до ґімназії. На жаль, навіть дуже заслужені дїячі не думають про сю "дрібницю", щоби дати дитинї добрі основи, а вже від першої клячи починають акцію випрошувань і протекцій до учителя, — а коли ученик вкінци застрягне в котрій клясї, голосить, що наша школа нищить наші дїти!...
Коли при селянських дїтях ще можна знайти якійсь "лагодячі обставини", то вже злочином є, коли інтелїґент числить на протекції, а не дбає о се, щоби йото син справдї став — інтелїґентом. Яке негодованя стрічає нпр. учителя української мови, коли поважить ся дати "двійку" зі сього предмету, — адже українську мову "знає кождий" Українець! Але, коли вже порушимо сю справу, то треба сказати, що більшість дїтий з інтелїґентних домів незвичайно слабо володїє рідною мовою і нераз навіть ученики, що сїдають до матури, не вміють писати лїтературною мовою. Инакше було би, коли б інтелїґентний дім не засланяв свого сина перед вимогами учителя, але якраз поміг школї сповнити її завданє. Від інтелїґентів маємо право вимагати, щоби їх дїти приносити до школи де-що культури, — інтелїґентови лекше мати дома бібліотеку, учити сина чужих мов, повести до театру на добру штуку — на жаль в дуже богато случаях інгелїґентна родина не сповняє своєї місії, хоч могла би її сповнити при добрій волї.
Учитель. 