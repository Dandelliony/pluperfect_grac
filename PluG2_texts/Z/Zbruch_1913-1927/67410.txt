◦ ◦ ◦ ◦ ◦ ◦ ◦ ◦ ◦ ◦

Ґр. Естергазі у цїсаря.
ВІДЕНЬ (Ткб.) Цїсар приняв нині перед полуднем в Баденї ґр. Естергазїя, призначеного на угорського президента мінїстрів. Авдієнция тягла ся годину.
Селянство цїлої Росії за федеративною републикою.
ПЕТРОГРАД. (ПТА.) Конґрес селянських делєґатів з цїлої Росії приняв резолюцію з домаганєм, що будучий полїтичний лад Росії має зробити її републиканською федеративною державою на демократичній основі.
Сензації про мир. Інїціятива армії осередних держав
В недїлю подали ми донесенє льондонського дневника "Times" про депутацію австро-угорської армії, яка вибрала ся до Петрограду переговорювати в справі мира. Се донесенє ц. к. Кореспонденційне Бюро урядово заперечило.
Другу таку сензацїйну відомість приносить льондонський "Daly Expess" про нїмецьку армію. А саме Гінденбурґ мав радіотелєґрамою повідомити робітницько-жовнїрську Раду в Петроградї, що годить ся на її формулу мира без анексій і відшкодовань та що Нїмеччина є готова заключити такий мир.
Очевидно, такі вістки треба трактувати тільки як сензаційні одноднївки. Та свідчать вони про одно: про що-раз сильнїйше загальне бажанє мира.
Воєнні комунїкати австро-угорського ґенерального штабу з дня 12. червня.
Війна на сходї. В Східній Галичинї зросла дїяльність неприятельської артилєрії й летунів.
Війна з Італїєю. Бої на височинї Семи Громад ведуть ся далї. Наступи Італїйцїв були звернені головно проти Монте Формо, Монте Кієза і проти граничних гір на північ звідси. В південній части сеї области ті наступи зломано вже в передполудневих годинах гарматним огнем.
На надграничнім гірськім хребтї наші війска відперли сильні наступи неприятеля боєм на баґнети й ручні ґранати. Коло півночи неприятель між Монте Формо і граничною полосою знов значними силами рушив до наступу. Його зусиля знов остали без успіху.
Зрештою на італійськім фронтї нїчого нового.
Війна на Балканї. Італїйська летнича ескадра обкинула бомбами Дураццо. Вбито кількох Альбанцїв. 