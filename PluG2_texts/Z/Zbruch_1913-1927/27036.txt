В еміґрациї.

Відень, початок вересня 1914.
Воєнні подїї зложились так, що австрийські війська по кікодневних героїчних боях на теренї на схід від Львова вважали за мілїтарно вказане не боронити столиці краю, але заняли нові позициї на захід від Львова, наслїдком чого війська росийські дня 3. с. м. увійшли у Львів. Випереджуючи сї подїї, краєві власти з намісником краю на чолї вже дня 31. серпня с. р. рано виїхали зі Львова, щоби поселитись на теренї, далекім від боєвої завірюхи, почім зачалася евакуация столиці з решти урядів, інституций і т. д. В тім числї також і головні українські інституциї, в першім ряді інституциї полїтичні, а затим і редакция "Дїла", були приневолені опустити Львів, а то тим більше, що друкарня і почта перестали для нас функціонувати. Наслїдком сего в дни 31. серпня с. р. чергове число "Дїла" вже не появилось, так що останнім числом "Дїла", виданім у Львові перед його евакуациєю, було 8741 (190) число з дня 29. серпня 1914 р.
Віримо твердо, що евакуация Львова нашими властями та війсками є тілько хвилевою подїєю, спричиненою вищими воєнними оглядами. Віримо твердо, що в короткім часї побідоносні австрийські стяги замають знов на вулицях столиці краю, не тільки освободжаючи її від північної орди, але й пручи ворога в походї далеко поза Збруч, на схід, де над Днїпром княжить мати наших городів, Київ. Віру сю дав най той геройський відпір, що його наші подивугідні полки давали без віддиху, зрошуючи лани Поділя своєю сердешною кровю від Збруча аж по Львів через стільки днів, кілька разів більшій силі Москалїв. Віру сю дають нам сьвітлі побіди лївого (північного) крила нашої армії, котре наслїдком сих побід найшлось у спромозї розпочати окружаючий рух супроти Москалїв, що загнались до столиці краю. Віру сю дають нам сї величезні, найменш вдвоє наші страти перевисшаючі страти Москалїв на теренї подільськім, між тим, як боєва лїнїя нашої галицької армії дізнала значного скріпленя. Дають нам сю віру й блискучі, безпримірні побіди славного союзника нашої держави, Нїмеччини, що на східнім сторонї знищила вже одну росийську армію, а на західнім вичеркнула Бельґію з карти Европи, знесла висаджену на континент армію Анґлїї, а нинї-завтра окружить перстем з зелїза і вогню седце Франциї — Париж. Все то дає нам тверду основу лелїяти переконанє, що недалекий той день, коли будемо мати спромогу продовжати видавництво "Дїла" у Львові.
Мотиви внутрішного і зверхного характеру промовляють однак за тим, щоби і в сїм межичасї, коли Львів у ворожих руках, наша суспільність не лишалась без полїтичного дороговказу та морального проводу, а наша партия без орґану своєї опінїї супроти всїх инших, прихильних чи ворожих чинників. Тому постійна делєґация "Головної Української Ради" у Відни, скріплена поселеними на сей час у Відни членами сеї ради, рішила продовжати видавництво "Дїла" тимчасово у Відни, поки не отворить ся знов вільний шлях до Львова. Як орґан української національної опінії та як керманич полїтичної думки нашого народу в Австриї, як на українській териториї, занятій ворогами, так і серед розкиненої по західній Галичинї, Австриї і Угорщинї нашій інтелїґентній еміґрациї, віденське "Дїло" має сповнити важну національну задачу: піддержати віру нашої суспільности в невмиручість нашої справи, скріпити її нові сили, з'орґанїзувати її до співдїланя, охоронити від зневіри, як і оборонити від клевет наших недоругів та протидїлати їм серед опінії цілої Монархії. В тій ціли віденське "Дїло" буде появлятись не тільки в українській мові, але рівночасно і в мові німецькій під заголовком "Ukrainisches Korrespondenzblatt". Ce видавництво містити-ме материял для інформації нїмецької публики.
З огляду на великі кошти видавництва у Відни і незасібність наших фондів, котрі лишені допливу з переважної части східної Галичини, віденське "Дїло" виходити-ме враз з додатком як тижневник у величинї сего числа, при чім українське виданє розішлеть ся на всі звісні адреси українській публиці і славянській пресї в Монархії, а нїмецький додаток призначений для решти преси і полїтичних кругів у державі.
Приступаючи до такого одвічального і такого потрібного видавництва, не потребуємо просторо викладати нашої програми. Наш прапор — се той прапор, що його вивісила "Головна Українська Рада", злучаючи в собі всї українські партиї Монархії для однодушної боротьби з Росиєю в імя національного визволеня України побідними австрийськими війсками. В імя сего клича і з ним у серци виступали в похід та йшли в крівавий бій полки нашої армії, рекрутовані та доповнювані з української части краю, в імя сего сьвятого клича клали й кладуть сини нашого народу з одушевленєм і геройським пожертвованєм та погордою смерти своє житє на полях боїв, в імя сего клича і щоби лише його сповнити, готовий наш нарід перенести ще тяжші жертви, нїж доси їх зложив та перенїс — в його імя та з твердою вірою в него зачинаємо і ми отсе видавництво та кличемо всю українську суспільність Монархії згуртуватись довкола неї грудь об грудь і плече об плече.
Не вільно нам зневірюватись нї опускати рук, не вільно одинцем розтікатись, не вільно пасивно віддаватись судьбі, чи зносити клевети. З'єднаймось, згуртуймось і з вірою в серци боронім те, що ще маємо, помагаймо з усїх сил відзискати те, що хвилево страчено, та живучостию і дїлом докажім, що мимо всего і що-небудь станеть ся, таки — "Ще не вмерла Україна!"
Адреса Редакциї і Адмінїстрациї "Дїла" у Відни: "Dilo" — "Wien, VIII. Langegasse 16. Hochparterre, Tür 8.
Просимо читачів подавати нам всї звісні адреси українських еміґрантів в зах. Галичинї, Австриї і Угорщинї.
Просимо подавати всякі вістки про всякі подїї (хочби дрібні) національного значіня для нас в Галичинї і поза її межами. Знаємо, що богато такого материялу кружить устно серед наших людий без належного використаня у пресї чи иншою дорогою. Тому просимо о безпроволочне його донесенє редакциї. 