Полїтичні настрої польських орґанїзаций війскових.

Коли в часї недавного воєнного напруженя, супроти вповнї оправданих побоювань суспільність наша старала ся створити свої мілїтарні орґанїзациї, потрібні як для успокоєня народних мас, так і для самоохорони на случай росийської інвазиї в нашу країну — тодї Поляки всїми доступними їм способами страхали Відень: брехнями про "підозрілість" і непевну льояльність українського елєменту і про небезпеку, яку напитала би собі Австрия, коли-б дозволила на основанє українських мілїтарних орґанїзаций. І добили ся свого. Українських мілїтарних орґанїзаций не дозволено, а натомість з цілою готовістю дозволено і з великими вкладами моральними й материяльними орґанїзовано мілїтарні орґанїзациї Поляків. І то всїх Поляків, без ріжниці партий і "ориєнтаций"! Дозволено мілїтарно орґанїзуватись навіть тим елєментам, котрих протиавстрийська русофільська ориєнтация так голосно гомонїла, елєментам, котрі при тім мають найсильнїйший і найбільший вплив серед австрийських Поляків.
Висказані "во дни они" слова "Przy Tobie Panie..." так заґіпнотизували, ослїпили віденських полїтиків, що вони вірять усїм без розбору польським полїтикам і досї, вірять навіть помимо ярких фактів, що незбито доказують прінціп бігуново противний...
Який дух панує в польських мілїтарних орґанїзациях, і то в орґанїзациях не лише русофільських польських елєментів — про дух сих орґанїзаций ніхто не сумнїваєть ся — а в орґанїзациях, котрі являють ся дїтьми елєментів, що їх дїяльність направлена нїби проти царату, кілька вказівок сього принесли останні днї.
На перші стрілецькі змаганя у Відни запросив загально-австрийський "Schtitzerbund" польську мілїтарну орґанїзацию "Związek Strzelecki" з Кракова. Поляки зі "Związk-y" приняли запрошенє і рішили вислати до Відня один добірний віддїл. Коли се стало звісне в Кракові, зібрала ся на двірци, коли стрільці мали від'їжджати, величезна товпа польської молодїжи та счинила страшенну авантуру виїжджаючим стрільцям. Стрільці мали на шапках польські орли — демонстранти поставили жаданє, щоби стрільці не профанували польських орлів участию в загально-австрийських змаганях, але зняли їх сейчас, а натомість почепили австрийських орлів, або щоби не їхали. Авантура дійшла до такої сили, що мусїла інтервенїювати полїция. Серед ворожих окликів і свистів виїхали стрільці на австрийське патріотичне торжество...
А що рівночасно було на двірци у Львові? Про се ми вже писали; Крики "do Berlina!", свисти, здержуванє поїзду, словом: голосна і ярка протиавстрийська демонстрация.
Вкінци доповненє, завершенє й ідейне уґрунтованє сих "австрофільських" демонстраций.
Вчера скликали чотири польські академічні товариства: "Życie", "Kuźnica", "Odrodzenie" і "Czytelnia Akademicka" у Львові загально академічне віче в справі "відношеня правительства до мілїтарного вихованя молодїжи". Як бачимо — зійшли ся тут солїдарно з одної сторони таке "Zycie", орґанїзация польської поступової молодїжи, котра в часї крізи визнавала австрийську ориєнтацию, а з другої "Czytelnia", вшехпольський нарибок, запальні пропаґатори вшехпольської росийської ориєнтациї. Ось яку резолюцию ухвалено на сїм вічу:
"Супроти зльоялїзованя деяких сфер суспільности супроти проявів забуваня на національну гідність, академічна молодїж зобовязуєть ся на всїх полях поборювати нові затії зденаціоналїзованя молодїжи середних шкіл. Тому, чи буде ходити про дїяльність краєвої Шкільної Ради в напрямі орґанїзованя чолобитних прогульок до Відня, чи затяганє молодїжи в кадри не овіяні польським духом, — молодїж академічна буде все старати ся всїми силами сїй деморалїзуючій акциї всїми засобами перешкодити. Коли-б сей остерігаючий голос не поміг, то академічна молодїж заповідає, що нічим не дасть ся звести зі своєї дороги, і ніколи не відступить від засад, котрі велять їй радше наразити ся на всякі консеквенциї, ніж допустити до зґанґринованя житя молодїжи середних шкіл, а також закоріненя льоялїзму в кругах суспільности".
Друга резолюция, звернена проти заходів створити загально-австрийський союз мілїтарних орґанїзаций: "Якнебудь наші самостійницькі орґанїзациї звернені в першім рядї проти царату, то одначе успіх нашої праці буде залежати від самостійности і незалежности польського мілїтарного руху від впливів котрого-небудь заборчого правительства. З тих мотивів віче протестує проти загально-австрийської мілїтарної орґанїзациї".
Сї резолюциї говорять все те, що тільки в границях толєрованих карним законом дасть ся сказати. Польська суспільність і не потребує яснїйших слів — вона зрозуміє їх як треба вічевикам. А рівночасно польські представники поїдуть до Відня, будуть говорити про непевність... українського елєменту і скажуть...
"Przy Tobie Panie stoimy..." 