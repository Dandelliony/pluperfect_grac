◦ ◦ ◦ ◦ ◦ ◦ ◦ ◦ ◦ ◦

"Українська Бесїда" у Львові устроїть в сиропустну недїлю товариські сходини, получені з відчитом поета проф. В. Масляка, сольовими співами і хорами Бояна, з інструментальними продукціями і товариською забавою.
В Щирци коло Львова осїв в біжучім місяци лїкар д-р Евген Трешневський, давнїйший лїкар в Перегіньску коло Долини. Д-р Евген Трешневський був давнїйше довший час практикуючим лїкарем в Щирци і кромі своєї широкої лїкарської практики брав дуже живу участь в громадянськім житю львівського повіту. Громадянської роботи не понехав він і в Перегінську, а підчас війни до недавна був лїкарем в українській бараковій оселї Ґмінд в Долїшній Австрії і там на спілку з д-ром Василем Маковським і другими перевів орґанїзацію наших збігцїв, серед котрих тїшив ся великою пошаною. Тепер вернув на своє давнїйше місце і наше селянство в Щиреччинї зискує знова дїяльного народного робітника.
Росія конфіскує маєтки австрійських і нїмецьких горожан. Російські дневники доносять, що мінїстерство списало маєтки горожан Австрії й Нїмеччини, призначені на сконфіскованє. На лїстї знайшло ся 834 маєтків і підприємств, а саме: промислових 47, торговельних 13, мійських недвижимостий 39, сїльських 25 більших і 711 дрібнїйших. Загальна вартість всего має виносити 30 мілїонів рублїв. Але може то ще не все.
Рух приватних пакетів до Туреччини наслїдком розпорядку мінїстерства торговлї з 22. с. м. 1916. ч. 4975/Пах 1916 здержано ізза передових трудностий аж до відклику.
Вивозові заборони. В Швеції оголошено заборону вивозу какао в порошку і в бльоках, чоколяди і ріжних морських риб. В Голяндії сподїють ся — мабуть наслїдком наставань Анґлїї — заборони вивозу кави.
Голярська школа для женщин. Така школа повстала в Берлинї. Вчать ся в нїй дївчата і жінки, що мають заступити голярів, які пійшли на фронт.25 мілїонів долярів на мирові цїли. Американський апостол мира, Форд, заявив на зборах в Ню-Йорку, що має намір жертвувати 25 мілїонів долярів на мирові цїли.
  