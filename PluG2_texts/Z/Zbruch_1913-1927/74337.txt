◦ ◦ ◦ ◦ ◦ ◦ ◦ ◦ ◦ ◦

Конституція України.
СТОКГОЛЬМ (Прес. Бюро УПР) Професор Грушевський оголошує проєкт української конституції. На основі того проєкту Україна як демократична република має входити в склад російської федеративної републики. Найвисша власть в українській републицї буде належати до українського народу і народів, що заселюють українські области. До компетенції федеративних центральних орґанів належати-муть: відносини до заграничних держав, торговельні договори, дипльоматичне заступство, рішенє про війну і мир, верховний провід воєнної сили підчас війни, означенє міри, ваги, грошевої системи, мита, постанови про почтову, телєґрафічну, зелїзничу і водну комунїкацію.
Українські установчі збори мають числити около 400 членів. Предсїдатель тих зборів ста не рівночасно першим президентом української републики.
Большевики проти Української Центральної Ради.
ЛЬВІВ, 11. грудня 1917. "Le Temps" з 28. падолиста приносить депешу з Петрограду, датовану 26. падолиста, присвячену відносинам на Українї, проголошеню української републики і тому складному, рівночасно дружному й ворожому відношеню, яке витворилось між большевиками і Українською Центральною Радою.
Читаємо в телєґрамі між ин.
"Перемогу свою на Українї завдячують большевики жовнїрам Українцям і впливови союза залїзничників, в котрім мають перевагу Українцї.
"Чехо-словацькі полки, котрі стоять на Українї, спершу заявили ся проти большевиків і підняли ся стати до бою проти них, одначе вони відмовили ся підняти зброю проти українських жовнїрів у той момент, коли проголошено самостійність України. Вони зажадали, щоби їх завдати на фронт.
"Помічаєть ся вже жива аґітація большевиків за розвязанєм Укр. Центр. Ради і за передачею власти в руки робітничо-жовнїрських совєтів".
Як заключено перемирє?
БЕРЛЇН (Ткб). Бюро Вольфа доносить: Про перебіг переговорів в справі перемиря на східнім фронтї довідуємо ся таке:
На початку переговорів з російською делєґацією, яка прибула на місце перебуваня головної кватири начального вожда на сходї показало ся при вимінї повновластий, що по обох сторонах уповажняли вони тільки до переговорів в справі завішеня оружя, а нї в справі мира.
Російська делєґація предложила умову що до загального перемиря для усїх війск на всїх фронтах війни. На те ми не могли згодити ся, бо союзники Росії не були заступлені, анї не дали повновластий російським делєґатам промовляти в їх імени. Ми згодились на те, що обмежимо ся тільки до заключеня завішеня оружя між союзними арміями і російським війском.
З російської сторони завважано притім, що завішенє оружя, яке маєть ся заключити, повинно мати на метї безпосередне розпочатє мирових переговорів, а саме в справі загального мира між всїми ведучими війну. Повновласники союзників приняли се з вдоволенєм до відома. Мирових переговорів не можна було відразу розпочати вже тому, що обопільні повновласти не вистарчали.
На другий день засїдань російські делєґати подали нам до відома свої пропозиції в справі перемиря. Ті услївя, як на їх війскове положенє, були дивно повисшені. Пр. Росіяни домагали ся опорожненя островів в рижськім заливі, не предкладаючи зі своєї сторони усуненя війска з якої небудь точки фронту. Далї хотїли нам пропонувати, щоби через цїлий час завішеня оружя, яке предвиджували на 6 місяцїв, наші війска остали в стрілецьких ровах східного фронту. Навіть їх поміщенє в кватирах для відпочинку не мало бути дозволене. На такі услівя ми зовсїм природно не могли згодити ся.
Однак при обговореню подробиць показало ся, що у всїх справах, з виїмком одної, можна легко погодити ся.
Одинокою точкою, що до якої не осягнемо згоди, була справа островів в риськім заливі, яких опорожненє є очевидно по за границями дискусії. Як легке було би розумінє, показало ся в хвили, коли російські делєґати заявили, що мусять зажадати дальших інструкцій з Петрограду і не маючи поважних трудностий, погодились ми що до условин 10 дневного перемиря, яке тепер наступило. В тім короткореченцевім трактатї можна бачити добрий знак на будуче.
Втрати Австрії супроти втрат Угорщини.
ВІДЕНЬ (Прив. тел.) На однім з послїдних засїдань Палати послів представив пос. Єжабек (христ.-сусп. Нїмець) інтересне відношень про центове втрат обох половин монархії. Отже в крівавих втратах припадає на спільну армію 33 прц., на австрійську краєву оборону 44 прц., на угорську краєву оборону 23 прц. Воєнних бранцїв припадає на спільну армію 23 прц., на австрійську краєву оборону 15 прц., а на угорську 30 прц. На австрійське загальне ополченє припадає крівавих втрат 3 прц., на угорське 5 прц. "Не можна отже — кінчить пос. Єжабек — уважати ті числа за доказ надзвичайної хоробрости угорської армії, коли число бранцїв є більше від числа австрійських бранцїв".
З загального числа людности Австро-Угорщини припадає на Австрію 60 прц., на Угорщину 40 прц.
Єрусалим в руках Анґлїйцїв.
АМСТЕРДАМ (Ткб.) "Central Nevs" доносить, що Бонар Льов подав до відома в Палатї громад, що Єрусалим піддав ся. 