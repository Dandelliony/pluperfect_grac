Чи культ Шевченка не є обниженєм його пошани?

В вчерашнім відчитї під сим заголовком торкнув ся п. Михайло Рудницький одного з прінціпіяльних питань в ювилейнім Шевченківськім році: відносин суспільности до поета. Прелєґент звернув увагу на невідрадне явище, що ювилейне сьвято в честь поета налягає на уми силою суґґестиї і впливає на обниженє критичної уровени посеред інтелїґенциї. Ось головний хід гадок сього викладу:
Поклін поетови і його звеличанє не лише що не повинні ставати перепоною в зрозуміню: чим Шевченко був справдї, а чим не міг бути наслїдком умов свого духового розвитку, але повинні викликати потребу безпосередного відношеня до його творчости. Культ Шевченка може мати велике просьвітне, суспільне чи полїтичне значінє як пропаґанда посеред неусьвідомлених мас — за те там, де ходить о психольоґічну аналїзу творів, годї забувати, що Шевченко впливає на некритичний загал чинниками, які находять ся переважно на поверхнї елєментами майже зовнїшними, підрядними, отже не творчими в великому розуміню сього слова.
Інтелїґентна одиниця, осьвічена в сучаснім розуміню, глядить у поета духових первнїв наскрізь ориґінальних, які видержали би міру домагань сучасности, і знає, що не може при тім покликувати ся на історичну ролю, яку колись відограв поет завдяки питомим умовам даного історичного моменту і своєрідних потреб тодішньої переломової хвилї. Анґлійська й француська лїтература богаті примірами, що найбільшим національним представникам іде рівночасно на зустріч безоглядна, сувора критика високої культури, — критика, яка силкуєть ся розкрити внутрішний сьвіт письменника до найбільше притаєних пружин і не лякаєть ся, що коли виведе його перед нами з усїми хибами та промахами, в цілій людській несовершенности — то тим самим принижить його величину.
Культ домагаєть ся слїпої віри, осліплюючого захвату, а в творчости найважнїйшою підоймою є якраз його протиставленє: сумнїви, на яких здвигають ся переоцінка вартостий. Сумнїви, якими в силї потрясти нас творчий дух, є одною з найважнїйших умов не лише нашого розвитку, а й його. В кождім з нас різьбить поетове слово инакший образ инакшу форму і приневолює нас перейти самому анальоґічну дорогу, яку мусїв перебути сам поет. Нїмий захват, чистий лїричний настрій — се наша пассивність, деморалїзуюча відсутність умової здібности.
Суспільність, яка розвиваєть ся, зміняє невпинно відношенє до своїх творців згідно з довершеною еволюциєю і психічна однозгідність сьвідчила би лише про застій. Хто з пієтизму для національного поета держить осторонь від нього крітериї, яких уживає ся супроти чужинних письменників, сей паде жертвою самообману або абстрактних теорий, призначених на загин, бо безсильних в обличчю дїйсности. Природним і відрадним явищем в момент, коли й найбільший поет перестає інтелїґентній клясї вистарчати: се доказ, що не він зменшав, а що сучасність зросла, — що одиниця почуває себе вже на стільки независимою в своїх осудах і самостійною, що може на богату чужу творчість глядїти крізь ширший сьвітогляд, збо гачений здобутками більш зрілої та зріжничкованої культури.
Підготовленєм до такого моменту мусить бути критика, яка вміє в творчости поета перевести розмежні лїнїї і вказати, де поет переходить в незнану собі область, прогрішуєть ся свому талантови, знасиловує його. І у Шевченка не треба тратити з очий такого розріжненя між прикметами правдивого артизму, натхненої лїрики, могутньої уяви, не все зрівноваженої ідеольоґії чи поетичного вислову суспільних потреб.
В сїм напрямі критична оцінка дається перевести лише порівнаною методою. Оцінка мусить бути осудом, а осуд се порівнанє двох величин. Критика родить ся з порівнаня і лише її строгість в силї відкрити правдиву вартість поета. Західно-европейська лїтература накидає цілу низку домагань та мір, крізь які перейшли великі представники всесьвітної штуки. До них треба сягнути, щоби дати відповідь на питання, на скілько Шевченко европейський, сьвітовий поет.
Та заки се станеть ся, треба ждати, поки вирине дїйсна, нестримна потреба нанизаня ниток симпатиї між обожателями "Кобзаря" й творчістю сих великих духових провідників людства, яких імена так радо звязуємо з іменем Шевченка. 