◦ ◦ ◦ ◦ ◦ ◦ ◦ ◦ ◦ ◦

Гість з Швеції між українськими Сїчовими Стрільцями. Першого дня Великодних свят в полудне устроєно свяченє в Захистї для недужих УСС. у Львові заходом управи Захисту, яка спочиває в руках п-нї Домбчевської, а в 5. год. по пол. для УСС., які перебувають у Львові, в "Укр. Бесїдї" заходом Комітету Великодних дарунків. І тут і там витали УСС. між собою незвичайного гостя, шведського ученого Альфреда Єнзена, знавця славянських мов і лїтератур і з окрема української мови й лїтератури. З українськими науковими кругами вдержує Єнзен не від нинї близькі зносини, з-під його пера вийшло чи-мало перекладів з української лїтератури і наукових праць про Україну (до найновіших належить недрукована ще моноґрафія про Шевченка). Склало ся так, що Єнзен у своїй поїздцї по славянських землях Австро-Угорщини й Балкану як-раз на Великодні свята загостив до Львова. Знакомлячи ся з українським Львовом, відновляючи старі та роблячи нові знакомства, загостив він також на оба згадані принятя для УСС. На принятю в Захистї витав його в імени УСС. отаман д-р М. Волошин, як також лїкар Захисту д-р Овчарський, а д-р Осип Назарук поінформував коротко зібраних про звязки Єнзена з Українцями й його заслуги для української справи. На принятю в "Укр. Бесїдї" витав Єнзена о. крил. Чапельський. Тут і там відповів Достойний Гість, висловляючи віру в будучність українського народу й заявляючи, що почуває себе між нами не чужинцем-гостем, а приятелем і братом.
Відзначеня. П. Іван Цурковский, ц. к. повітовий судія при окружній командї в Грубешові на Волини, відзначений золотим хрестом заслуги з короною на стяжцї медалї хоробрости. — О. Софрон Глібовицький ц. к. професор і катихит ґімназії в Бродах, голова філїї Просвіти, директор тов-а Самопоміч і предсїдатель Української повітової бурси в Бродах, відзначений срібною почесною медалю Червоного Хреста з воєнною декорацією.
Від вивезеного Москалями п. Володимира Дороша управителя школи в Цетули пов. Ярослав одержавно картку такого змісту: "Пересилаю всім знакомим щирий привіт з Сибіри; я проживаю — славити Бога — в здоровлю. У нас тут зима. З краю не дістав я від нїкого жадної вістки; прикро менї на чужинї. Моя адреса: ґуб. Єнїсейська, гор. Томськ, дер. Погадаєво.
Максимальна цїна сїрників — як оголошує управа м. Львова — виносить 32 сот. за пачку, зложену з 10 пуделок, 7 сот. за 2 звичайні пуделка, 4 сот. за одно звичайне пуделко. Продажа сїрників по висших цїнах буде уважати ся за переступство закона і буде строго карана.
Почта на занятих землях Росії. На теренї обсадженім австро-угорськими війсками отворено для приватного почтового руху почтові і телєґрафічні уряди в Грубешові і Томашові. Рівночасно утворено етаповий уряд почтовий і телєґрафічний Холм для приватного телєґрафічного руху.
Популярний концерт для українських жовнїрів устроїв Український Жіночий Комітет помочи для ранених у Відни в понедїлок 24. с. м. по пол. в сали "Lehrerhaus Verein", VIII. Josefsgasse 12. 