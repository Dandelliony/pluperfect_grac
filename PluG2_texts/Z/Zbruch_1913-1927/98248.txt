◦ ◦ ◦ ◦

  Проєкт литовської конституції. П.А.Т. доносить з Вильна, що литовська конституанта опрацьовує тимчасову конституцію литовської держави. Основні точки конституції такі: Литовська держава є демократичною республикою. Суверенна влада Литви находиться в руках законодавчого сойму. Сойм ухвалює права, ратифікує умови з иншими державами і стоїть на сторожи виконування прав. Виконавчу владу має президент республики і кабінет міністрів. Президента республики вибирає сойм. Сойм поручає вибраним особам створення кабінету міністрів, затверджує кабінет, приймає його димісію, іменує державного контрольора, репрезентує республику, іменує послів за границею і приймає акредитованих послів инших держав. Сойм має право зносити кари. Сойм іменує вищих військових і цивільних функціонарів. Всі декрети президента мають бути стверджені підписом голови міністрів. Кабінет міністрів за свою працю є відповідальний перед соймом. Всі горожане Литви без огляду на національність і віру є рівні супроти права. Всім горожанам Литви ґаратується нетикальність особи, помешкання і кореспонденції, свобода віроісповідання, слова і друку. На випадок страйків, або заворушень можуть бути видані окремі приписи, що обмежують хвилево горожанські свободи. Горожанські свободи можна знести тільки на основі ухвали установчого сойму.   Чехи громадять війська. "Дзєннік Людови" доносить з Кракова: Від осіб, що приїхали з Чехо-Словаччини довідуюся, що Чехи громадять війська на Закарпатскій Україні і на Словаччині. Ці війська мають бути громаджені задля зростаючого сепаратистичного руху в цих краях.   Крассін вибирається до Америки. З Ню Йорку доносять, що Крассін має з Анґлії удатися до Америки в ціли перевезення значних замовлень в американських фабриках для совітської Росії.   Литовсько-совітський мировий договір. Литовська телєґрафічна аґенція доносить, що переговори між Литвою і Росією ведуться в Москві в скорім темпі. Надіються, що мировий договір може бути підписаний за два до три тижні.   Положення в Персії. З Теґерану доносять до Константинополя, що в Персії панує цілковитий спокій. "Daily Mail" доносить знову з Теґерану, що положення є дуже скомпліковане. Перед кількома днями шах відбув вїзд до Теґерану, аби запобігти поширенню большевизму. На півночи анґлійські війська мають уступити в сторону границь Туркестану. Большевицькі відділи мали вдертися до провінції Каґарассан. Перська область є отже з двох боків залита большевиками.   Німеччина й Італія. З Науен доносять, що німецький уряд задумує установити в Італії повне заступництво Німеччини.   Німецько-лотишські переговори. Риґа. Німецько-лотишські переговори в справі заключення мира добігають до кінця. Населення висловлює з сеї причини вдоволення в переконанню, що по заключенню мира послідує значне оживлення торговлі.   Російське золото. Варшава. "Ґазета Варшавска" доносить за анґлійськими часописами, що між російським золотом, котре Красін жертвував Анґлії на покриття замовлень є між иншим румунський скарб, вивезений до Москви в р. 1917, а також золото належне субситуційним державам, а передовсім Фінляндії, Естонії, Польщі й ин. Коли часть скарбу Красін здепонував у Штокгольмі зараз тамошній француський посол застеріг француські права до цего золота, яке становить покриття француських позичок в Росії.   Мир між Персією і Сов. Росією. Варшава. "Ґазета Варшавска" доносить, що між Персією і совітською Росією настали мирні відносини. Оба правительства переслали ноти в справі мира і порозуміння.   Німецький воєнний матеріял. Горсі. Радіо. Міжсоюзна комісія відібрала досі яких 22.000 німецьких гармат від найменших до найбільших калібрів, щоби їх знищити згл. зробити нешкідливими. Дальших 500 знищили Німці самі в часі до 5. ц. м. перед розпочаттям контролі. Лінгби. Радіо. З Ліону доносять, що з 22.000 німецьких гармат, відданих міжсоюзній комісії, знищено 8.500.   Міжнародній конґрес промисловців. Париж. Радіо. В часі від 9. до 11. ц. м. відбудеться в Ціріху міжнародній конґрес бавовняних промисловців перший раз від хвилі вибуху війни, при участи 130 делєґатів заступаючих 14 держав. Предметом нарад буде розвиток бавовняної культури, та установлення міжнароднього трибуналу для цего промислу, законодавство відповідне для бавовняного промислу і поміч для робітників.   Вибори до німецького парляменту. Ліон. Радіо. Б. Райтера доносить з Копенгаґену, що наслідком результату виборів до німецького парляменту "Бер. Тґблт." предвиджує утворення коаліційного правительства, зложеного з правих партій і центра. "Льок. Анц." висловлює вдоволення наслідком невдачі правительственної партії, "Фрайгайт" висловлює радість ізза зросту революційного соціялізму.   Громадська думка 