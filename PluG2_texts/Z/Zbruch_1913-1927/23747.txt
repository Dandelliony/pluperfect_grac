◦ ◦ ◦ ◦ ◦ ◦ ◦ ◦ ◦ ◦

Боротьба за престол і державу.
Після згідних донесень італїйської преси, правлїнє кн. Віда треба вважати злїквідованим. З останного віддїлу Малїсорів і Міридитів, на який покладав надїї кн. Від, вернули з випаду на повстанців лише недобитки. Прочі Малїсори і Міридити заявили рішучо, що не будуть бороти ся проти своїх альбанських братів. Всї зазиви епископів, котрі заохочували їх до приступу, не придали ся на нїщо.
Останні два днї панував зглядний супокій. Недобитки Малїсорів, міридитських добровольців і націоналїстів сяк-так укріпили місто, стріляють від часу до часу на поодинокі становища повстанців і вичікують остаточного їх приступу і здобутя міста, в котре нїхто вже не сумнїваєть ся. Повстанці зростають в силу з кождим днем, до них прилучують ся чим раз нові гурти повстанців, одначе на останний приступ не важуть ся, мимо сьвітляних знаків з міста — боять ся Европи. Пробували переговорів з правительством, одначе — як підносять з обуренєм на Австрию італїйські часописи — якийсь австрийський офіцир маринарки мав прогнати висланих повстанцями делєґатів канчуками. Так само недопущено листа до міждержавної контрольної комісиї, висланого в справі переговорів від повстанців. З сього приводу контрольна комісия мала висловити князеви негодованє та запротестувати проти такого відсуваня її від впливу на хід подїй.
Мимо сеї критичної ситуациї не слїдно нїяких кроків зі сторони европейських держав. Поза запевненєм житя князеви і чужинцям, перебуваючим в Дурацо, европейські держави якось не числять ся з наслїдками, які потягне катастрофа для їхнього дїла, мимо таких фактів, як завзиванє на престол Альбанїї князів з Цагороду і Болгариї. Занепокоєне альбанське правительство звертаєть ся устами свойого віденського посла до Европи, щоби старала ся дати якийсь вихід з критичного положеня. Альбанський посол заявив у Відни, що Дурацо находить ся в крайній небезпеці. Небезпека грозить не лише провізоричній столици, але й цілому творови, який з так великими зусилями збудувала Европа. Вона пасивно глядить на те, як ся нова держава став добичю чужої, несовісної аґітациї.
На сю розпучливу заяву альбанського правительства віденські круги кажуть: Коли б навіть упало Дурацо, то се був би лише льокальний здобуток повстанців, котрий не зможе потягнути за собою нїяких змін. І без Дураца князь має більшість Альбанців по своїй стороні. Австрия буде і по упадку Дураца вважати кн. Віда законним володарем Альбанїї, признаним всїми державами. Тому, що досї не було між державами виміни думок що-до Альбанії, се значить, що держави і дальше стоять на своїм дотеперішнім становищи. Коли-б князь мав утратити цілу Альбанїю, або коли-б зрік ся її, тоді увійде в житє правосильна вже інституция — міжнародна кон-трольна комісия.
Найважнїйше для Альбанїї — становище Австро-Угорщини. Італїя, друга побіч Австриї безпосередно в альбанських справах інтересована держава, стоїть досї на становищи, прихильнім для кн. Віда і його правительства. Одначе се становище піддержує лише Сан Джулїяно й італїйське правительство. Впрочім ціла публична опінїя Італії заняла вороже становище супроти кн. Віда й Австриї. В Італїї йде тепер боротьба між публичною опінїєю й правительством. Чия буде побіда — не знати. Альбанїя в своїй трівожній ситуациї держить ся Австриї, від неї жде порішеня справи і в тій ціли висилає до цісаря посла, котрий буде принятий на авдиєнциї завтра. 