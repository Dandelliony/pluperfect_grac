◦ ◦ ◦ ◦ ◦ ◦ ◦ ◦ ◦ ◦

Музичне товариство ім. Миколи Лисенка у Львові відбуде торжественне посвяченє своєї нової хати в понедїлок дня 12. червня 1916 р. о год. 12 в полудне в салї нового будинку при вул. Шашкевича ч. 5. На другий день, 13. с. м., уладить Товариство святочний інавґураційний концерт з добірною проґрамою. Актом сим дає Товариство ім. Лисенка українському громадянству Львова, а за сим і цїлої країни, тривке пристановище українській музичній і театральній штуцї. Довершуєть ся дїло, над яким стільки натрудив ся бл. п. Володимир Шухевич, якому доля не позволила діждатись введеня в житє сеї культурної інституції! В салї нашого музичного Товариства будемо мати відповідно уладжене місце для концертів, а наш театр буде мати врешті сцену, якою буде користуватись, поки не стане окремий будинок українського театру в столицї Галичини.
Подорожінє хлїба у Львові. Намісництво рескриптом з дня 1. червня 1916 велїло уживати до випіканя хлїба разової пшеничної або житної муки в скількости 50 прц., загальної ваги, — з осталих 50 прц. тої ваги має ся заступити ячмінною або кукурудзяною мукою в скількости 30 прц. і картофлями у 20 прц. Тому, що місто поки-що не має хлїбової муки, буде хлїб випікати ся з ромунської муки Ґрагама у 30 процент та з ромунської муки до вареня в 20 прц. На прочих 50 проц. припадає у висше поданім відношеню мука ячмінна або кукурудзяна і картофлї. Ромунська мука є значно дорозша, супроти чого цїна хлїба від 9 червня 1916 буде виносити за бохонець ваги 980 ґрамів 61 сот., а за бохонець ваги 1260 ґрамів 78 сот.
З українського сирітського захисту у Львові. Отсим маю честь повідомити, що найблизше засїданє управи захисту буде виїмково ві второк 13. с. м. о год. 4. по пол., а повне засїданє комітету працї не 9. с. м., як первісно було оповіщено, але аж в пятницю 16. с. м. о год. 5. по пол. — В. Нагірний.
Михайла Коцюбинського листи до Володимира Гнатюка з передмовою й поясненями. Кому дорогий Коцюбинський, як письменник, той знайде в сїй книжцї — збірцї його листів в ріжних сторін закордонної України, Галичини й за границї чимало неоцїненого материялу для пізнаня духового обдичя й житєвої долї одного з найкращих українських артистів-поетів. Книжка прикрашена портретом М. Коцюбинського — має 168 стор. великої 8°. Цїна книжки в книгарськім торзї 2 К.; в адмінїстрації "Дїла" 1.50 К. Передплатники "Дїла" дістають за І К (одну корону). На пересилку звичайну просимо долучити 10 com. на рекомандовану 45 com. Замовляти: "Дїло" Львів Ринок 10. Висилка відворотною почтою — рівнож не Feldpost-и! 