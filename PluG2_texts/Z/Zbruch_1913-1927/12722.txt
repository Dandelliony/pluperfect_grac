Австро-Угорщина й Росия.

В будапештенській часописи Vilag оголосив бувший угорський мінїстер торговлї Людвик Лянґ інтересну статю, в якій обговорює витичні лінії австрийської заграничної політики. Він каже: „Маю незрушиме переконанє, що наше положене є тепер більше корисне, як коли-небудь передтим. Досї кождий побоював ся, що балканська заверуха викличе європейську війну, а вже війна Австро Угорщини з Росиєю є неминуча. Тимчасом балканська війна минула, конфлікту Австриї з Росиєю нема, та й в Европі царює мир. Я сподію ся навіть більше: Мало того, що на Балканї ще є цїла маса непорішених квестий, а много грізних проблємів може ще виринути, — неправдоподібна є така ситуация, де Росия станула би оружно проти нас. Посуну ся ше дальше. Теперішна ситуация в так значно кориснійша від давнїйшої, що не можу уявити собі, щоби балканські держави навязали союз проти нас: бо коли є, або будуть які небудь непорозуміня, то до залагодженя їх покликані будуть поодинокі балкавські держави; можливий є в будучности оружний конфлікт між Болгариєю і Сербією, або Болгариєю і Грециєю, але я нїяк не можу собі представити, чим може бути викликаний союз балканських держав під патронатом Росиї проти нас. Я бачу успіх керманичів нашої заграничної полїтики в ріжних обставинах. Бачу його в тім, що ми оминули війну — чи мало ми наслухали би ся голосних нарікань, якби Берхтольд був вмішав нас у війну? — бачу його також і в тім, що ми запевнили независимість Альбанїї і що відносини наші до великих держав поліпшили ся. Успіхом вважаю також і се, що нам вдало ся переконати Росию, що монархія наша не має таких стремлїнь, які не дали би ся погодити з добре зрозумілим інтересом Росиї і що ми можемо зовсім мирно побіч себе істнувати. Наше відношенє до Анґлії і Росиї стало більше приязне, лише становище наше супроти Франциї не змінило ся, але й не погіршило ся. Все те є заслугою провідників заґраничної полїтики".
В телєґрамі з Відня Новоє Время (ч. 13 453) так представляє стан австро-росийських відносин:
„Австро-росийські відносини замітно поліпшили ся. Зближеню обох правительств послужили неудачі їх політики на Балкані. На думку політичних кругів, найважнїйшу ролю в австро росийських відносинах відіграє українське питанє, котре постійно обговорюють тепер німецькі й австрийські часописи. Офіцияльнї орґани австрийського правительства не криють ся з там, що українське питанє становить інтеґральну часть полїтичної проґрами австрийського правительства. З другої сторони й українська преса чимраз сильнїйше і яснїйше говорить про українське питанє як про питанє політичне, яке має послужити до осягненя не лише культурних але і державних цїлий.
"Орґан галицьких Українців Дїло підчеркує, що українське питанє виросло вже до значіня міжнародного питаня і коли воно увійшло в політичну проґраму австрийського і німецького правительства, то і росийське правительство буде приневолене заняти ся ним.
„Після інформациї часописи Дїла український унїверситет у Львові не повстає досї лиш тому, щоби не викликувати невдоволеня росийського правительства. Треба замітити, що австрийське правительство на оправданє своєї українофільської політики розповсюднює в своїх орґанах вісти про піддержуване росийським правительством руссофільства в Галичинї. Таким чином хитро ухиляє від себе які небудь запити зі сторони росийського правительства що до українофільської полїтики, виміреної проти цілости росийської держави".
Ми навели голос росийського імпериялїстичного монїтора тому, що він характеристичний для способів, якими росийські круги силкують ся відстрашити Австрию від сповненя національних домагань українського народу: не маючи змоги (чи відваги!) офіцияльно інтервенїювати в австро-угорського правительства, Росия силкуєть ся дати свої бажаня сьому правительству до пізнаня шляхом ґазетярських нотаток і статий В сих зусилях треба глядїти жерела (безсумнївно неправдивих) чуток про інтервенцию Росиї проти заложеня українського університету у Львові.
Не потребуємо нашим читачам додавати, що вміст наведеного висше виривку Нов. Вр. "що буцімто" після інформації Дїла український унїверситет не повстає доси тільки з причини ворожого становища Росиї до нього, — виссаний з пальця. Такої "інформациї" ми нїколи не подавали. Своє pium desiderium віденський кореспондент росийської ґазети хоче бачити здїйсненим на сторінках... Дїла! 