◦ ◦ ◦ ◦ ◦ ◦ ◦ ◦ ◦ ◦

Проф. Грушевський перевезений — як нам доносять — з київської вязницї на засланє до Томска на Сибіри.
Галицькі Українцї на засланю. Московські наїздники в Галичинї за вказівками галицьких москвофилів починають масово вивозити на Сибір галицьких Українцїв, що остали в Галичинї. Між иншим маємо певні інформациї, що вивезено сьвященників: о. Дра Стефана Юрика з Золочева, о. Дмитра Склепковича. о. Івана Бачинського (брата д-ра Володимира Бачинського) та о. Панчишина, одних до Астраханя, других до Тобольска.
Лєґітимацийний примус для їзди до границь Галичини (в область етапову). Начальна команда армії зарядила лєґітимацийний примус для їзди зелїзницями на всїх лїнїях долїшного Шлезка, Галичини, Буковини та півнїчної Угорщини. Лєґітимациєю може служити: паспорт з фотографією та позволенєм виїзду до Галичини, Буковини, півн. Угорщини в етапову область, лєґітимация з фотоґрафією державних урядників і слуг та всїх зелїзничих функціонарів і їх родин, в кінци осібна лєґітимация, удїлена специяльно для переїзду зелізницею в кождім поодинокім случаю. Лєґітимация та може бути видана не лише тодї, коли подорож має відбути ся в військовій або публичній справі, але також коли має бути подорож в господарських, промислових справах або з важних родинних причин. — Примус сей будуть дуже строго перестерігати.
Замкненє Відня для адвокатів. Правительство на основі §14. заборонило припливу адвокатів до округа висшого суду краєвого у Відни. Адвокатам з инших судових округів не вільно переносити ся до Відня. Для галицьких адвокатів Українців, а так само і Поляків, справа ся є зовсїм байдужа, бож нїхто з наших адвокатів не думає отвирати канцеляриї у Відни, а хочби отворив не має виглядів на клїєнтелю. Тому супроти сего зарядженя правительства, впрочіс зовсїм оправданого, не можемо подїляти сего "обуреня", яке було викликане, як зачуваємо, в деяких кругах галицьких еміґрантів та в деяких їх пресових орґанах.
Справа львівського університету. В російських правительственних кругах "студиюють" думку заміни львівського і варшавського унїверситету, перенесеня польського унїверситету зі Львова до Варшави, а росийського унїверситету з Варшави до Львова, щоби польонїзацию української Східної Галичини замінити руссифікациєю. Сї студиї росийських ґубернаторів мабуть будуть незадовго перервані, коли на обох унїверситетах повіють хоругви сполучених військ, нїмецьких та австрийських.
З дїяльности Народного Комітету (Комунікат). На своїх трех послїдних засїданях (20. і 28. лютого та 1. марта с. р.) Народний Комітет обговорив справу взаїмних відносин між Народним Комітетом і Головною Українською Радою і рішив, що в справі задуманої реорґанїзациї сеї ради треба стреміти до сего, щоби ся рада обнимала всї полїтичні українські партиї Галичини і Буковини. Дальше на підставі реферату д-ра Евгена Олесницького обговорив Народний Комітет основно справу відбудови рільництва і помочи нашому населеню в східній Галичинї, яке терпить голод і не має средств і знарядів до весняних робіт в поли. Рішено в тій справі старати ся о утворенє окремого українського ратункового комітету в Галичинї, так як Поляки утворили вже подібний комітет для західної Галичини з осїдком в Кракові. Вкінци обговорено справу наших домагань що-до адміністрациї в Галичинї і дано в тім напрямі точні інструкциї президиї нашої парляментарної репрезентациї. 