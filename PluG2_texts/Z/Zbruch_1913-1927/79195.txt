Пастирське посланіє.

Українські владики про священиків-москвофілів.
Львів, 25. цвітня 1918.
Українські владики видали до духовенства і вірних галицької гр.-кат. провінції соборне посланіє про задачі духовенства і вірних в будованю нового житя українського народу.
Посланіє звертаєть ся також до священиків москвофілїв, стаючи в сїй справі на становищи, яке заступав наш дневник, а саме, що священик-москвофіл, коли вже не може розстати ся з своїми переконанями, обовязаний не виявляти їх в своїй душпастирській працї. Про се в посланію читаємо:
"Єдність священиків зі своїми Епископами і між собою, єдність священиків з народом і усуненє всякого роздору і розєднаня в народї — нехай буде прапором нашої працї. Само Боже провидїнє вказує нам неначе на потребу єдности і помагає до її осягненя. Відпала, зникла причина роздїлу на партії в нашім духовенстві і народї.
"В виду змін і прояснень, які спричинила світова війна, та кличів принятих цїлим культурним світом про самоозначенє народів, погляди тих священиків, які уважали наш нарід за один з російським у своїх народних питанях мусїли підпасти змінам і зближити їх до загалу нашого духовенства. Від хвилї упадку царату, переворотів в Росії і признаня цїлим світом українського народа за нарід самостійний відмінний від велико-руського, стає ся неможливий той роздїл в народних понятях, який дїлив наше духовенство до війни. Дальше руководити ся тими самими засадами, якими руководили ся перед війною і найбільше умірковані члени москвофільської чи староруської партії, значило-би безумовно шкодити нашому народови і противити ся його добру.
Не можемо входити у внутренні пересвідченя полїтичні чи народні людий, але мусимо жадати від усїх священиків одної працї і одного духа. Священики, які малиби инші почуваня національні як весь нарід, є в совісти обовязані примінити ся в цїлій зовнїшній працї, до всїх прочих, своє особисті пересвідченя мусять в працї залишити і всїм примінити ся до народа, якого суть душпастирами. Ми такої працї жадалиби від кождого Нїмця, француза чи Бельґійця, якому мали-би повірити душпастирство над українським народом, ми не моглибм позволити на яку небудь аґітацію полїтичну чи національну, противну національним почуваням українського народа. Такої самої працї будемо домагати ся і від кождого священика, що належав до т. зв. москвофільскої чи староруської партії. Будемо домагати ся, щоби без огляду на які-небудь особисті національні пересвідченя не ставляв нїхто нїякої перепони в всестороннім розвитку національного житя і культури українського народа, а навпаки служив йому і зичливо відносив ся до всїх його справ.
"Після принципу Апостола: "Bсѣмъ вся быхъ" чужинець, працюючи як душпастир серед українського народа і для свого, мусить відречи ся свого особистого патріотизму, взяти хрест Ісуса Христа і з любови для Христа і для своєї пастви стати всїм для свого стада, Українцем для Українцїв, щоб їх спасти". 