Українські і польські жіночі орґанїзациї  — ІІІ-им віцепрезидентом м. Львова — Каварнї без сїрників. — Марки за пів мілїона корон. — Підвисшенє чесного в унїверситетах. 

Українські і польські жіночі орґанїзациї устроюють манїфестацийну депутацию жінок до сойму, щоби запротестувати проти дальшого поминаня їх в житю публичнім. Мусимо домагати ся цїлою силою повної рівноправности в новім виборчім законї! Жінки всїх народностий і верств, явіть ся солїдарно як найчисленнїйше перед соймом в недїлю дня 20 цьвітья 1913, о год. 12 в полудне.
ІІІ-им віцепрезидентом м. Львова вибрано вчера адвоката д-ра Филипа Шляйхера 55 голосами на 88 голосуючих; 21 карток віддано чистих, а 12 голосів впало на радного Пєрожинського з католицького клюбу. Вибрано д-ра Шляйхера, як звісно, на місце д-ра Ашкеназе, котрий недавно зложив мандат радного, а разом з тим й уряд ІІІ. віцепрезидента. Ми вже писали про клопоти з III. віцепрезидентурою, а саме, що "Стрільниця", всупереч передвиборчим обіцянкам тодїшного кандидата, а тепер вже президента міста Наймана, не хотїла згодити ся на принятє Жидів до "Стрільницї" та на вибір Жида ІІІ. віцепрезидентом, а навпаки хотїла знести ще сей уряд, щоби позбути ся жидівського клопоту. Але остаточно вдало ся "стрільничанам юдофілам" наклонити більшість радних з міщанського клюбу, що бодай згодили ся на вибір Жида III. віцепрезидентом. За се д-р Шляйхер по виборі заявив, що стоїть на польськім національнім ґрунтї та, що з усїх сил попиратиме всякі заходи і напрямі скріпленя польського характеру міста. Чи не схоче III віцепрезидент "ународовити" жидівські дїльницї Львова та наказати своїм "землякам" ходити в суботу по "народовій" столицї замість в шабасівках — в "роґатифках" ? Але на се Поляки не можуть мати надії, а Жиди певно не мають страху, що їх III. віцепрезидент Львова "ународовить".
Каварнї без сїрників. З Відня доносять, що тамошні фахові орґанїзациї властителїв каварень, шинкарів і кельнерів, рішали в резолюциях, які принято одноголосно, що коли увійде в житє податок від сїрників, не будуть давати в каварнях і ресторанах сїрників до ужитку публики.
Марки за пів мілїона корон. 3 Будапешту пишуть: Будївничий Голїчер продав будапештенській фірмі "Біржа почтових марок" свою збірку почтових значків за 500000 корон. Колекция Голїчера є найбогатшою із сьвітових фїлятелїсичних колєкций, деякі поодинокі значки представляють вартість 20000 корон за один примірник.
Підвисшенє чесного в унїверситетах. З Відня доносять, що там ходять знова чутки, що в унїверситетах має бути підвисшене чесне на 6 К від кождої тижневої години. В Нїмеччинї виносить чесне 5 марок.
Яка буде виборча реформа за рік ? Один львівський польський тижневник, зближений до вшехполяків, остерігає їх перед розбиванєм виборчої реформи отсими словами: "Соймова виборча реформа повинна довершити ся як найскорше. Треба бути заслїпленим, аби не признавати її потреби. Коли виборча реформа буде розбита, то Українцї при нових переговорах поставлять твердші услівя і Поляки будуть мусїли приняти, бо сей воєнний стан скінчить ся взаїмними уступками. Але коли замісць 60 мандатів треба буде дати Українцям 70 мандатів, то як тодї панове Ґрабські і Ґломбінські будуть показувати ся на улицї? Досьвід сеї полїтичної війни учить, що Поляки зі свого стану посїданя не оборонять більше, нїж дало ся оборонити в теперішнім проєктї. Про се нехай тямить народова демократия і її подільські союзники". 