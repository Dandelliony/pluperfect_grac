◦ ◦ ◦ ◦

  Нові арештовання. В четвер, дня 22. ц. м. в Тернополі польські власти в асисті петлюрівського офіцира арештували около 30 осіб з поміж українського громадянства, між ними дві панни Никлівні з мамою і студента університету Адама Герасимовича, котрого в додатку заковано в кайдани. Дня 24 ц. м. арештовано о. Івана Заяця з Тулиголов пов. Судова Вишня і перевезено на Яловець. В неділю дня 23. і 25. ц. м. привезено знову до Львова цілий транспорт, около 50 осіб, арештованих Українців в Теребовельщині. Про подібні арештовання, на основі доносів польських "Охран народових" доносять нам з ріжних сторін Галичини. Польські вищі власти повинні вже раз положити край подібним надужиттям підчинених їм орґанів, хочби вже у власнім інтересі.   Туреччина і Греція прислали прапори для армії ґен. Павленка. Недавно одержали козаки армії ґен. Павленка два прапори, один від Туреччини, другий від Греції. В супровідному листі сказано, що прапори посилається на знак великої пошани до українського війська і його геройської постави проти ворогів. 18. липня відбулося посвячення обох прапорів. 3 того проводу виголосив ґен. Павленко промову, в якій вказав на зацікавленняся українською справою у ближчих і дальших сусідів.   Цікаве арештування. Поручник Ковальчук-Ковальський, Варшава X. павільон Цитаделі пише нам, що його арештувало польське розвідче бюро 17. ц. м. за спонукою міністра Андрія Лівицького під замітом немов би то він хотів викликати в Станиславові протипольське повстання. Із Станиславова вивезено його до Львова а відсіля в парі з ґер. Тарнавським, його сином, пор. Юрковим і другими старшинами до Варшави. Цих останніх вивезено до Тухолі, а його до X. павільону, де над ним, мабуть має відбутися суд. По словам пор. Ковальчука-Ковальського є це звичайна видумка. Підозріння про "повстанчі" заміри пор. Ковальського зродилися мабуть на тім тлі, що 23. січня ц. р. зробив він був повстання у Могилеві подільськім а також пізніще із своїм відділом розоружив більший відділ денікінців. Не мало причинився він теж до орґанізації дивізії Удовиченка. Пор. Ковальський був люблений в Могилеві а населення приймало його радісно. Ця популярність разила деяких петлюрівських "урядовців". Дня 8. червня ц. р. українська контррозвідка зробила в його помешканню ревізію а її наслідок був такий, що пор. К. лишився голий і "безгрішний". Одночасно до польського команданта вплинуло донесення, що він орґанізує повстання проти Поляків... Пор. Ковальчук-Ковальський звертається через наш денник до панів міністрів Андрія Лівицького і А. Ніковського, щоби негайно зажадали від польського уряду його звільнення.   Ціни вугля. Маґістрат установив нові ціни вугля у Львові з важністю від 8. ц. м.: 100 кґ. вугля з доставою до дому прямо з залізничого двірця на карти побору 155 мк, 100 кґ. вугля льоко міський склад 153 мк, 100 кґ. вугля льоко район. склеп 155 мк, ваґон 10.000 кґ. вугля льоко дворець для гуртової торговлі 12.000 мк. Ціни ті не відносяться до горішно-шлеського вугля з червневого приділу. — Все це гарне, біда тільки, що взагалі вугля у Львові дістати не можна!   Хліб і мука у Львові. На хлібові карти ч. 7. буде продаватися білий хліб дотеперішної ваги 800 ґр. по дотеперішній ціні 10 м., а на мучні відтинки хлібової карти ч. 7. консуми, міські і районові скепи (з виїмком запасових склепів, які мають звертати мучні відтинки разом з хлібовими) будуть продавати по чверть кіля білої муки на особу в ціні по 13 м. за 1 кґ. крім коштів опакування. В ціли викупна асиґнат на муку і хліб мають зголоситися районові купці І., II. і ІІІ дільниці в понеділок 26. ц. м., районові купці IV., V. і VI. дільниці ві второк 27. липня, а управителі консумів і закладів в середу, 28. липня ц. м.   Збільшення числа поїздів зі Львова на захід. Від 24. липня привернено на шляху Львів–Ряшів рух особового поїзду ч. 42. (відх. зі Львова 23.35) а від 25. липня рух особового поїзду ч. 41. (прих. до Львова 16.55). — кромі сього — як доносить "Ржечпосполіта" від завтра розпічнеться рух трех додаткових особових поїздів зі Львова на захід.   Нарешті. З поручення комісаря до справ боротьби з епідеміями зачинюється від 25. ц. м. стації контролі чистоти у Львові аж до відкликання. Супроти цього свідоцтва чистоти вже не обовязують.   Подорожіння ґазу. Дирекція міського ґазового закладу піднесла в наслідок підвишки цін вугля і плати функціонерам ціну ґазу: за ґаз до освітлювання, огрівання і опалу 5 м. за 1m. за ґаз до моторів 4.60 м. за 1m. Підвишка обовязує вже за місяць липень.   Громадська думка 