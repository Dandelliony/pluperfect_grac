◦ ◦ ◦ ◦ ◦ ◦ ◦ ◦ ◦ ◦

Новий краєвий маршалок д-р Станислав Нєзабітовський вже в почину свойого урядування заповів, що хоче йти слїдами свойого пок. вуйка гр. Ст. Баденія, за часів якого був довгий час соймовим секретарем. Маршалок Нєзабітовський познакомлюєть ся з всїм діловодством краєвого видїлу та з окрема крім президияльних справ застеріг собі — як зачуваємо — апробату справ департаменту 1, і 5-ого, себто справ громадських, шкільних і стипендийних (шеф. деп. Олашкевич), промислових і шинкарських (шеф. деп. д-р Яль) та санїтарних (шеф. деп. д-р Бернадлїковський). Маршалок являєть ся очно в бюрі вже о 8. год. рано, та починає вже з тою годиною конференції з урядниками. Приходить до бюра також пополудни. Досї звізитував уже 2-ий деп. Очевидна річ, що се лише формальний бік дїяльности маршалка.
Катедра журналістики. В унїверситетї в Ціриху отворено недавно постійну катедру журналістики і получено з нею семінар для практичних вправ. На виклади про журналїстику ходить понад 1000 студентів, в працях семінара бере участь близько 50 студентів. Приватним доцентом для журналістики є в Ціріху д-р Отто Ветштайн.
Відгомін убивства в книгарни. Звісний з краківської розправи за убитє книгаря Сьвіщовського Іван Годуля вніс скаргу до суду, в котрій домагаєть ся від державного скарбу 1000 корон яко нагороди, визначеної полїциєю за викритє убійників Сьвіщовського. 