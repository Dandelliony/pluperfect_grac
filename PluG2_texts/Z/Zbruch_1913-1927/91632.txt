Завдання Галицької Арміі.

  Два важні завдання має тут під цей час Галицька Армія, про які не повинен забувати ні оден член іі. Перше завдання — це заосмотрити себе на зиму. Маємо богату, пребогату осінь, якої не було вже давно. Булоб це доказом крайноі нездарности цих відділів, які не булиб заосмотрені в хліб аж до нового. Тільки дурень може ходити голодний в найбогатшім магазині Европи.   Друге завдання — духове, хоч тісно звязане з першим, жолудковим. Це друге завдання полягає на тім, що все наше військо і кожда його частина з окрема повинна освідомляти український народ. В якім напрямі? Треба на численних вічах і сходинах з запалом говорити народові, хто він і що всі його злидні скінчаться щойно тоді, коли він разом з украінською інтелігенцією побудує міцну й самостійну украінську державу. Треба народови постійно й часто вияснювати, що він уже два рази мав свою украінську державу, яку розвалили йому вороги: Польща і Росія. Треба впоіти в народ переконання, що він може признавати тільки свою украінську владу, а всяку иншу чужу навчити його ненавидіти й проганяти, як Христос проганяв міняйлів з храму. Треба вияснити народові, що важна тільки та присяга, яку він і його діти складають українській владі та що присяга зложена чужій, неукраінській владі — неважна. Притім не треба забувати, що тільки частим повторюванням такої агітаціі осягнемо своє. Агітацію цю ширити особливо між молодю.   Вже видно добрі наслідки освідомляючоі праці там, де прийшли рухливіщі галицькі частини. Народ починає розуміти, хто він, починає давати новобранців і харчі для війська. Не забуваймо, що широкій Украіні більше можна зробити агітацією, чим мечем. Агітуймож без упину, закладаймо народови читальні й особливо "Січі", вчім молодь національних пісень і виливаймо на громади, щоб посилали дітей до міських шкіл. З освідомленням широких мас нашого народа звязане наше безпеченство і будучність наша і нашоі держави. Маємо тут коло 150 тисяч Галичан. Ними можна протягом пів року освідомити всю народню масу на Великій Україні, не виключаючи жіноцтва і дітей. В місцеву політику не мішаймося, а ведім чисто національну, освідомляючу працю, розуміється на відомім суспільнім підкладі подібно як робили в Галичині. Не тратьмо часу, бо даром втрачений час подібний безповоротній смерти!   Стрілець   