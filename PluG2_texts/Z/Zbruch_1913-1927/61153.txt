Потреба самокритики.

Пишуть нам зі Львова: Спрага обовязків наших катехитів і духовенства взагалї, яку порушено на зборах УПТ. і в статї п. М. К. в "Дїлї", викликала в декого невдоволенє, а то й негодованє. Це ж, мовляв, під теперішну прикру пору можна робити закиди частинї нашого громадянства! На се буде час по війнї. "Тепер, як загрівав один патріот на зборах УПТ., в згодї возьмімо ся до працї і т. д." Кличі сї нам знані, але вони так само нїкого не загріють до працї, як і пісня: "Мир вам братя..."
Але належало би застановити ся, чи дїйсно годить ся нам тепер вказувати на свої внутрішні "прогрішеня", чи закривати свої промахи та провини фіґовим листєм, щоби нїхто чужий, а то й наш загал, про них не довідав ся. Відповідаючи на се питанє, мусимо поставити собі ще инше питанє: чи і як маємо приготовляти ся по національного житя по заключеню мира? Нема сумнїву, що — чи ми вийдемо на війнї добре чи зле, все таки по війнї нас жде нове житє. Або воно буде плисти повним руслом, або, не дай Боже, буде слезити ся — в кождім разї в те житє внесеть ся стілько нових вартостий, нового досвіду, викинеть ся романтизм з полїтики, житє опреть ся на реальні основи, що воно мусить відновити ся бодай в части. Коли житє має розвивати ся, а не марнїти й нидїти, то воно мусить оперти ся на основи, коли вже не нові, то хоч відновлені. А тими основами в житю є люди, які тягар національної працї на собі двигають — отже які творять житє. Ті люди мусять бодай в части обновити ся, освідомити собі і понехати ті промахи, які приносять шкоду цїлому народови. Що нас губить, ми в части вже пізнали, особливо в часї війни, та й дальше пізнамо ще лїпше. Пізнавши прояви хороби, лїчимо її, хоч би і радикально в себе самих і у загалу. Житє, оперте на нездорових основах мусить з часом знидїти. Виметїмо отже смітє зі своєї хати, заки в її пороги вступить нове. А при тім очищуваню себе памятаймо, на першім місци стоять національні справи, а приватні що йно на дальшім місцї. Не будемо закривати прогріхів супроти народа якогось добродїя тому, що він наш сват чи брат, але будемо його бичувати сoram pumlicо, бо він шкодить народній справі. Одно з найбільших лих у нашім народнім житю є оцїнювати роботу громадян зі становища наших приватних відносин. Тимчасом нашим кличем мусить бути: Salus rei publicae suprema lex esto. Отже для добра загалу, для ратованя народної справи не закриваймо своїх гріхів, але поки час без гнїву й злоби, строго предметово осуджуймо і критикуймо своє дотеперішне громадське житє та стараймо ся його справити на новий шлях. Без річевої критики житє не удержить ся. 