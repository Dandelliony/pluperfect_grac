◦ ◦ ◦ ◦ ◦ ◦ ◦ ◦ ◦ ◦

З театру. "Дай серцю волю, заведе в неволю" писане Кропивницьким тільки для театру, себто для сценїчних ефектів, писане може навіть для поодиноких акторів, які грали в його трупі. Як така сценїчна штука вона, очивидно, може на сценї тримати ся. Але з огляду на поступи драматичної лїтератури треба режісерському олївцеви переїхати ся по драмі Кропивницького. Супроти висше сказаного не диво, що в виставі бракувало нерва. Не йшли також гуртові сцени. Але поодинокі артисти: п. Демчук, Кривенко і Садовський за свій комізм, п-нї Пилипенко (Маруся) в IV дїї за божевільну розпуку збирали цїлком заслужені оплески. Всї траґічні ефекти використав, найглибше публику зворушив знаменитою грою п. Антонович в ролї Микити. — Е. У.
Коли зголошувати ся до війскової служби. Після розпорядку, який на днях одержано у львівськім маґістратї, признані за здібних до війскової служби з оружєм при переглядї переведенім в днях від 15—28 сїчня с. р., а роджені в лїтах від 1898—1842, обовязані ставитися до війскової служби в отсих реченцях: з полїтичного повіту Львів (місто) дня 12. лютого; з повітів Сокаль і Жовква дня 17 лютого; з повітів: Золочів, Броди, Зборів, Радехів, Камінка струмилова дня 22. лютого; з повітів Рогатин, Бібрка, Перемишляни, Бережани дня 26. лютого; з повітів Богородчани, Надвірна, Печенїжин, Коломия, Косів дня 1. марта.
Відзначенє. Золотий хрест заслуги з короною на стяжцї медалї хоробрости і нїмецький лицарський ордер "Мariannerkreuz" одержав о. Омелян Трешневський, парох Хороброва в Сокальщинї, за заслуги для австрійського і нїмецького Червоного Хреста.
Ученики як замітачі вулиць. Минулої суботи по полудни ученики середних шкіл у Відни, йдучи за зазивом тамошної шкільної Ради краєвої стали вперве, як добровільні робітники, до замітаня вулиць і згортаня снїгу. До роботи зголосило ся до 260 учеників. Місто доставило їм лопат і мітлів.
Померли. Василь Коренець, вислужений директор школи в Стрию на Ланах, помер в Стрию 1. с. м. в 69. роцї житя. Покійний походив з міщанської родини в Стрию, де скінчив також низшу реальну школу; а що висших кляс в Стрию тодї не було, то з порадою Стефана Дубравського вибрав собі званє народного учителя. Зложивши іспит на учителя головної школи, учителював якийсь час на селї, потім був помічним учителем в реальній школї в Стрию, потім головним учителем в Миколаєві над Днїстром. В 1870 р. дістав посаду молодшого учителя в школї на Ланах в Стрию, в якій працював уже весь час, ставши опісля її управителем. Коли йшов на емеритуру, школа числила 16 кляс і була подїлена на мужеську й жіночу, так гарно розвинула ся під його проводом. В признаню 40-лїтної учительської служби відзначено його зол. хрестом заслуги і почесною медалю. Покійний був членом укр. товариств в Стрию. В часї наїзду заняв ся склепом Союза торг.-пром. спілок і охоронив його від руїни. Покійний полишив вдову, дві дочки і двох синів: Дениса, професора академічної ґімназії у Львові і о. Олександра, катехита ґімн., обох відомих також з письменських праць. Похорон відбув ся 4. с. м. при участи 7 священиків і великім здвизї учасників. В. Й. П. 