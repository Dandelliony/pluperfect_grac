Спір Японії зі Зєдиненими Державами — Гнїв народа. 

Спір Японії зі Зєдиненими Державами В американських Зєдинених Державах є численні кольонїї китайські і японські. Коли би не закон, котрий забороняє Китайцям права свобідної іміґрациї до Зєдинених Держав, цїле побереже Тихого Океана було би вони вже давно скольонїзували. Сей закон хочуть Зєдинені Держави примінати також до Японцїв. Парлямент Калїфорнїї хоче завотувати льокальний закон, який заборонює чужинцям набувати ґрунти на калїфорнїйській териториї. А що землї набувають передовсїм Японцї, отже прогібіцию, що нїбито взагалї має на думцї чужинцїв, властиво до них маєть ся примінитя. Японія опираючи ся на заключених зі Зєдиненими Державами договорах, в котрих нїчого не згадуєть ся про якісь обмеженя зглядом Японцїв, протестує проти намірів калїфорнїйських льокальних законодавцїв. Президент Вільзон і державний секретар заграничних справ Бріян, є в великім клопотї, тому настають на калїфорнїйське правительство, щоби здержало ся з ухвалою протияпонського закона. Покищо не знати як полагодить ся сей конфлїкт, але він прибирає таку остру форму, що говорять про цїлковите зірванє зносин між Японїєю й Унїєю.
Гнїв народа. Король Юрий V. підчас свойого перебуваня в Едінбурзї заявив, що не буде ходити пішки тай инакше не покажеть ся на улицях, як в замкненім повозї. Ся постанова викликала живі протести і щире обуренє молодїжи Едінбурґа. Бо є стародавний звичай, що молода жінка, котра в маю вийшла замуж, має право ідучого пішки короля уцїлувати скільки хоче і публично. Король Едвард VII, котрий і так мав великий успіх у жінок, користав обильно з давного звичаю, непрактикованого зрештою за панованя корелевої Вікториї і залюбки проходжував ся улицями Едінбурґа, збираючи численні поцїлуї від гарних Скоток і, як розказують зависні, нерідко відповідав на них прихильно. Тому то церковні канцеляриї нїколи не мали стільки працї, як в маю перед приїздом короля. Король Юрий V. необережний стягає на себе гнїв народа. 