Справа звеличаня памяти поляглих.

Тов. "Академічна Громада" рішило видати для звеличаня памяти поляглих Товаришів "Пропамятну Книгу", в склад котрої входили би некрольоґи, фотоґрафії, листи, записки поляглих і т. п. матеріяли. Щоби зібрати як найповнїйший матеріял, звертаємо ся до наших Товаришів при Укр. Сїчових Стрільцях і в армії і до загалу з просьбою о достарченє нам відповідних відомостей. Просимо подати: 1) імя і назвиско поляглого і рід його студій, 2) короткий родовід і біоґрафію, 3) широку характеристику, 4) час вступленя до служби, полк і осягнену ранґу, 5) коли, де і чому умер. Товаришів, котрі добре знали поляглих, просимо подати красно обдумані посмертні згадки, котрі як памятники товариського відношеня незмімені могли би ввійти в склад "Книги". Взагалї при удїлюваню відомостей просимо зазначити своє відкошенє до поляглого. Важнїйші річи просимо доручувати особисто. Доручені матеріяли — о скілько не буде виразного застереженя звороту — стають власністю "Академічної Громади". Комісія приймає відомости письменні і устні що дня від 11—12 год. пер. пол. в льокали "Академічної Громади" вул. Паньска 11а ІІ. Пов. — Комісія для звеличаня памяти поляглих Товаришів. 