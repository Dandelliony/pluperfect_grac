◦ ◦ ◦ ◦ ◦ ◦ ◦ ◦ ◦ ◦

Основа мирових переговорів.
ЛЬОНДОН. (Бюро Райтера). "Daily Tel." довідуєть ся, що правительства союзників вже затвердили відповідь на нїмецьку ноту. Небавом Вільзон одержить її текст і доручить її осередним державам. Тодї пізнають воюючі і невтральні держави, що не має надїї спонукати союзників коли небудь до того, щоби вони зрекли ся можности побіди в хосен мира, який може бути тільки нїмецьким миром, доки істнує війскова сила Нїмеччини. Відповідь антанту дуже подрібно представляє цїли, за які він бєть ся та заявляє, що бажаючи покласти край насильству Нїмеччини, поставить услївя зовсїм инакші від давних паперових ґарантій. Дневник "Times" пише: Віддача занятих областий і винагорода шкід, се услівя, які мусять попередити не тільки заключенє мира, але й всякі тимчасові міркованя про справу мира.
Бої за Буковину.
МІЛЯНО. (Ткб.) "Сorriere della Sera" додає до відомости з російського воєнного фронту отсей коментар: Неприятельська офензива на граници Молдавії на просторі около 20 км, змагає до роздїленя російських війск, які займають верхи в долинї Тротуша і Бистрицї від війск, що серед боротьби відступають на ромунськім низу до лінії Серета. Вислїд такого проломаня був би подвійний: Росіяни, що оперують на низу були би приневолені натиском на їх праве крило приспішити свій рух в напрямі Серету, за те Росіяни, які стоять в семигородських Карпатах були би загрожені з лївого крила, а загроженє полученя з лїнїєю Серету приневолило би їх покинути західну сторону долини тої ріки, а імовірно також уступити з Буковини.
Реконструкція ромунського кабінету.
ЯССИ, 28. грудня (Аґ. Аваса). Ромунське правительство дїзнало реконструкції через вступленє більше членів колишніх опозиційних партій. Братіяну остає президентом мінїстрів і мінїстром заграничних справ. Константінеску обіймає мінїстерство внутрішних справ на місце Морцума, Йонеску вступає до кабінету як мінїстер без теки, також кн. Кантакузен, Ґречіяну і Істраті вступають до кабінету.
Австро-угорські цивільні бранцї в Анґлії.
ЛЬОНДОН (Ткб.) "Daily Mail" доносить: Фермерів в Сурей повідомлено, що до їх розпорядимости для пільних робіт є богато австро-угорських бранцїв цивільних. Богато Австрійцїв і Угрів вже працює. Одержують вони за свою працю звичайну винагороду а фермери, що дають їм мешканє і їду, стягають собі за те і їх плати тижнево 12 шилїнґів і 3 пенси.
Еспанія супроти ноти Вільзона.
МАДРИД (Ткб.) Преса прихильна правительству приняла ноту Вільзона з найбільшою здержливістю.
Примус працї у Франції.
ПАРИЖ (Ткб.). Сенатор Беренже внїс предложенє закона про мобілїзацію цивільного населеня, яка має обняти всїх горожан між 17. і 70 роком житя.
Торговельне зближенє між Австро-Угорщиною й Болгарією.
СОФІЯ (Болг. аґ.) Правительства австро-угорське і болгарське обміняли ся нотами про найдальше йдучі привілеї в торговельних взаєминах між Болгарією і монархією протягом 1917 р.
Францусько-анґлійські наради.
ЛЬОНДОН (Ткб.) Урядово: Підчас послїдних трьох днїв відбували ся в Льондонї постійні наради між анґлїйським правительством і француськими мінїстрами Рібо, Тома та иншими представниками француського правительства. Свобідно обговорено всї справи, які доторкають інтересів обох правительств та осягнено повну згоду.
Російські цїли воєнні.
СТОКГОЛЬМ (Ткб.) "Новий Економіст" містить статю російського полїтика Міґулїна, що для Росії є цїлю в сїй війнї добутє великих областий в Малій Азії і одержанє через Алєксандретту доступу до Середземного моря.
Боротьба за Монастир.
МІЛЯНО (Ткб.) Італїйські дневники доносять з Солуня: Нїмецькі і болгарські війска бомбардують безнастанно Монастир із що-йно спроваджених батерій середного калїбру. В однім з послїдних днїв знищено в Монастири 100 будинків. Неприятельські летуни кружляють над Монастирем і околицею. 