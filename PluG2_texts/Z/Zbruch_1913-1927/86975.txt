◦ ◦ ◦ ◦

Війна за визволення Західньої України. (УПБ) Офіціяльне повідомлення Українського Ґенерального Штабу з дня 11. лютого 1919. На північ від Львова: Поляки палять і нищать села і все навкруг Белза. Поляки ішли в наступ на Гружів (на півн. від Яворова) і були заняли його, та наші частини перейшли в наступ і прогнали Поляків. У Львова: Панцирний польський поїзд доходив до Рясної польської але відігнано його. На південь від Львова: У Оброшина перейшли Поляки в наступ, але їх відперто. Поляки втратили 1 старшину і 14 стрільців, 32 ранених осталося в нашім полоні. Замітка: В районі Белза як і у всіх місцевостях Галичини, занятих Поляками, польська військова влада примушує українське населення до військової служби в польськім війську. Начальник штабу гал. армії полковник Мишковський.   На Лемківщині. Польські насильства. — Напір Чехів. УПБ. Станиславів, 12. лютого. На основі одержаних звітів Поляки на Лемківщині знущаються в нелюдський спосіб над українським населеннєм. Священників та учителів інтернують. В Команчі убили тамошного учителя. Чехи заняли Мушину, Новий Санч евакуовано.   Тринайцять воєн на території б. Австро-Угорщини. На території б. Австро-Угорщини, де при кінці світової війни провадилася ще тільки одна війна на італійськім фронті, ведеться тепер аж тринадцять воєн: 1) німецько-чеська, 2) німецько-італійська, 3) німецько-південно-славянська, 4) німецько-польська, 5) польсько-чеська, б) польсько-українська, 7) мадярсько-чеська, 8) мадярсько-румунська, 9) мадярсько-південно-славянська, 10) українсько-румунська, 11) українсько-мадярська, 12) румунсько-південно-славянська, 13) італійсько-південно-славянська.   Популяризація української пісні. Директорія затвердила законопроєкт про асігнування міністерству Мистецтва 1142500 гривен на утворення Української Републиканської Капелі й подорожи цеї капелі на мирову конференцію у Париж та по инших місцях західньої Европи. Українська Републиканська Капеля закладається для студіювання вокальної хорової музики, як української, так і світової, а також для розвитку та поширення культури хорового співу серед суспільства. Діяльність капелі буде виявляться в публичних систематичних концертах, як на місці в Київі, так і шляхом концертових турне по містам, містечкам і селам України, а також і за межами її. Тепер Українська Републиканська Капеля виїздить на 2 місяці за кордон у Париж і инші міста Европи для репрезентації там української музичної культури. На посаду директора цієї капелі висовується відомий знавець української народньої пісні п. О. Кошиць; на посаду помішника дірижора пані Щуровська — учениця київської консерваторії.   Република 