Зїзд будівничих архітектів — Почтові шпигуни — Вибори до сойму — Кілько воєнних кораблїв — Католицизм в Япанїї. — Нова катедра. — Випадки.  — Кепенїкіяда в Австриї. — Стан нїмецкої армії. — Ювілейні торжества в Росиї. — Також причина. — Перервана молитва.

Зїзд будівничих архітектів. В понеділок отворено у Відні в салї будинку промислового товариства зїзд технїків-будівничих з Австриї. Число учасників доходить до 1000 осіб. Сьвяточне отворенє зїзду наступило в присутности представників всїх мінїстерств і війска, заступників краєвого видїлу, банкових інституций, палати послів і вельмож, які по черзі витали зїзд і складали свої желаня. Головно надгороджено оплесками промову посадника Відня, д-ра Вайскірхнера, почім приступлено до вибору президиї зїзду, в склад якої війшли: надрадник будівництва К. Штіблєр з Відня, радник будівництва Драгос з Праги, цїс. радник Дворчак з Морави, архітект О. Перось з Кракова і радник будівництва Люн з Тироля.
Почтові шпигуни. Недавно удало ся галицким властям виловити почтових шпигунів в Блудниках, Бродах і Галичи. Часописи доносять, що дня 8. лютня переведено трусеницю в почтовім урядї в Шупарцї, борщівського повіта, а по покінченю єї увязнено тамошну почтову експедиєнтку. Занимала ся она шпигуньством разом зі своїм братом, підофіцером.
Доповняючі вибори до буковиньского сойму з українької громадскої куриї міст Черновець-Серету-Радовець-Сучави- Кіцманя- Вижницї відбудуть ся дня 11. марця. Як звісно, мандат сей був в руках п. д-ра Смаль-Стоцкого, та він зрік ся єго. Кандидатами стають народовець др. О. Бурачиньский , заступець прокуратора і О. Безпалко, редактор „Борби", укр. социялїст. Можливе, що ще будуть инші кандидатури.
Кілько воєнних кораблїв вибудовано в 1912. роцї? В сьвіжо виданім випуску „Lloyds Register" поміщено подрібний звіт про нововибудовані в 1912 роцї в цїлім сьвітї воєнні судна. Після сего звіту виносить поємність всїх кораблїв з останного року около 535.000 тон. Ся поємність перевисає (виключивши 1911 рік, коли поємність була більша о 235.240 тон) пересїчний обєм кораблїв протягом останних 19 лїт о 217.000 тон.
Подрібно представляє ся поємність в тонах кораблїв ріжних держав, які спущено на море, в такий спосіб:
Анґлїя 28 кораблїв з 163.087 тонами
Нїмеччина - 30 (99.810)
Зєд. Держави 15 (62.677)
Япанїя 4 (56.035)
Франция 21 (55.965)
Австро-Угор. 7 (49.361)
Італїя 35 (14.939)
Росия 1 (492)
Число всїх кораблїв, збудованих державами, виносить 33, а загальна поємність в тонах 32.268. Австро-Угорщина займає отже що до висоти числа тон 6-те місце.
Що до ріжних корабельних типів, то звіт виказує, що панцирні кораблї все ще займають перше місце: в 1911. роцї збудовано 13 панцирників з поємностию 30.270, отже 1/5 загальної поємности. Боєві кружляки, які були доси лише в Анґлїї і Нїмеччинї, є вже тепер також в Япанії; із 4 нововибудованих боєвих кружляків в 1912 роцї 1 припадає на Анґлїю, 1 на Нїмеччину і 2 на Япанїю; они мають разом взявши обєм 109.500 тон, а пересічний обєм 27.375 тон. Маленький обєм має новий іспаньский панцирний кружляк, бо всего 15.000 тон. Звичайних кружляків вибудовано в 1912. роцї 11 з поємностю 48.048 тон і належать они до Нїмеччини, Анґлїї, Австриї і Італїї. З іншого рода воєнних суден (отже торпедовцїв, підводних лодок і інших поменших типів) вибудовано 46 з поємностию 76.811 тон. Найбільше суден вибудовано в Анґлії.
Католицизм в Япанїї. Япанїя має загалом 60,000.000 мешканцїв, а в тім числї 148.573 католиків. Там мають они повну свободу віроісповіданя: мають одно архіепископство, 3 епархії з епископами на чолї, 156 місионарів, 33 сьвітских священиків, 422 монахинь, 440 сьвітских катехітів, 222 церков і 39 католицких шкіл з 5.290 учениками.
Нова катедра на львівскій полїтехнїцї. Збір професорів львівскої полїтехнїки постарав ся о утворенє нової катедри, а іменно катедри фарбарства. На доцента предложено Й. Фрілїнґа, хеміка і б. директора найбільших фарбарских фабрик в Росиї. Тепер перебуває він у Львові.
Випадки і катастрофи. З Любляни доносять, що онодї в полудне о 12.55 год. дало ся відчути там легке землетрясенє. Також і в Месинї було того самого дня о 5.58 год. По пол. землетрясенє. Тревало оно 10 мінут, але не зробило нїякої шкоди.
З Деви доносять що в Альвінч виконали незвісні доси злочинцї динамітовий замах на одноповерховий будинок румуньскої народної школи. Динамітовий набій вибух в ночи і сильно ушкодив будинок. Завалило ся кілька стїн і попукали всї шиби. - Підчас пожежі в Колюмбус-Ґальвестон, в північній Америцї, згоріло 11.000 пак бавовни. Шкода виносить 5 мілїонів корон.
На кораблї „Georgia"  „Австро-Американи", який їхав онодї в ночи в Терста до Венециї, вибух огонь і тревав до вчера. Згоріло 450 пак бавовни. Шкоди величезні.
З Мадрита доносять, що підчас вибуху в копальнї Ґійон згинуло до 100 осіб, а 200 покалїчило ся.
Онодї впав в Полї війсковий летун Кльобучар зі своїм лїтаком, зломив щоку
і вибив собі зуби.
В Мільгайм впав онодї підчас пробного лету з висоти 20 метрів поручник Лїнке разом з одним підофіцером, який згинув на місци, а Лїнке тяжко покалїчив ся.
Кепенїкіяда в Австриї. Дня 21. с. м. одержав начальник стациї в Люнденбурзї, на Моравії, телєґраму, що прибуде там на оглядини зелїзничного щляху оден високий мінїстерияльний урядник. Телєґрама приказала вислати окремий поїзд до Зайц. Начальник сповнив приказ і пан «інспектор» приїхав окремим поїздом до Люнденбурґа, тут взяв з собою двох низших урядників і виїхав на оглядини. Щойно на двірци Ґая пересвідчили ся, що «пан інспектор» є звичайним обманцем.
Мировий стан нїмецкої армії. Після берлїньскої «Milit. Korr.» буде вносити на основі нового війскового закона 649.000 людий (доси 530.000). Сей стан буде зростати що року і дійде в 1917 р. до 770.000 людий. В домаганнях нових кредитів на війскові цїли містить ся також сума 20 мілїонів марок на закупно бо льонів до кермованя системи Цепелїна.
Ювілейні торжества в Росиї. В Росиї будуть в сїм роцї обходити 300-лїтний ювілей панованя династиї Романових. З тої нагоди оголошено таку урядову проґраму торжеств: Дня 6. марця с. р. відбудуть ся у всїх церквах держави торжественні богослуженя, а перед тим процесиї до соборів. По релїґійних церемонїях буде відчитаний царский манїфест. По богослуженях відбудуть ся паради війск.
Того самого дня в Успеньскім соборі в Москві відправить торжественну службу Божу митрополит Москви Макарій. Вечером буде місто ілюміноване. 0 3. год. рано того дня в Петербурзї сповістить ся населенє про початок торжества в Казаньскім соборі 21 гарматними вистрілами бастионів твердинї. При брамах собора стануть віддїли двірских ґренадиєрів з прапорами. В тім соборі відправить торжественну службу Божу петербурский митрополит Володимир в присутности царської пари, котра увійде до собора в товаристві цїлої родини та престолонаслїдника і богато великокняжих родин. Вздовж дороги походу уставлять ся ученики війскових шкіл і війско. Коли царска пара займе місця в церковній лаві, архидиякон відчитає царский манїфест, почім митрополит в асистенциї членів сьв. синода і висшого духовеньства відправить благодарственне богослуженє.
При гомонї гарматних сальв і звуках дзвонів з усїх церков верне ся царска пара до Зимової палати, де буде приймати желаня. Вечером будуть ілюміновані: Петербург, Царске Село, Петергоф, Ґатчіна і Павловск. Дня 7. марця о 10. год. рано прийме царска пара в Зимовій палатї заступників льокальних властий та земств і орґанїзаций ріжних станів. О 5. год. по полудни буде приняте дипльоматичне тїло. Вечером відбуде ся в Марійскім театрі в присутности царскої пари і запрошених осіб ґалева вистава. Дня 8. марця прийме цар в полудне народні депутациї під проводом старшин і дасть для них прийнятє. Дня 9. марця відбуде ся в Зимовій палатї ґалевий бенкет, в якім візьмуть участь цар, цариця, цариця вдова, великі князї і великі княжни з почетами.
Також причина! З Петербурга доносять, що на домаганє чорносотенцїв вицофано з обігу ювілейні почтові значки з портретом царя. Се жаданє звучить так: „стемпльованє значків з головою царя, є недостачию пошанованя володїтеля Росиї" і тому кождого з урядників, який стемплює такі значки, повинні потягнути до відвічальности за зневагу царської особи.
Новий тунель. „Loe. Anzeiger“ доносить з Парижа, що французке правительство згодило ся на поведене тунеля через гору Монблянк.
Перервана молитва. Американьскі дневники розказують про ось яку подїю, яка мала місце при отвореню законодатної палати стану Індіяна. Коли протестантский пастор Генрі відмовляв молитви, які американьским звичаєм попереджують наради, почули ся нагло удари молотка, що заступає в Америцї дзвінок предсїдника і губернатор стану візвав голосно пастора, щоби не виголошував політичних бесїд. Виявило ся, що хитрий пастор втручав в свою молитву слова просьби, щоби монополь руму перестав належати до правительства або був зовсім знесений. Сей монополь приносить державі дуже значні доходи і тому перестрах губернатора, що молитва пастора могла би бути вислухана, є зрозумілим. 