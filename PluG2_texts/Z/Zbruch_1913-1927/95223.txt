◦ ◦ ◦ ◦ ◦ ◦

Польсько-німецькі переговори зірвані. Переговори польсько-німецькі, що вели ся в Парижі, Німці зірвали. Супроти того Німеччина перервала доставу горішно-шлеського вугля до Польщі.   Большевики ладять ся до офензиви. Лондонська преса доносить, що большевики переводять трансльокацію військ, що свідчить про приготовання до офензиви. Передовсім на польськім фронті очевидні знаки, що большевики мають свобіднійшу руку на инших фронтах. Вони задумують почати тут успішну акцію в більших розмірах.   Царгород, Рєка і Ґданськ під протекторат Анґлії. "Danziger Zeitung" подає, що Анґлія візьме Царгород, Рєку і Ґданськ під свій протекторат, щоби мала в сей спосіб пункти опертя в ціли економічного опановання середущої Европи.   Значіння занятя Проскурова Поляками для антанти. "N.W. Abeadblatt" обговорюючи значіння заняття Поляками лінії Камінця-Проскурова пише: Се заняття запевнить антанті рішаючий вплив на урожайні области північної України.   Анґлія хоче вже мира. Аскіт виголосив у Кембрідж довшу промову, в якій рішучо спротивив ся військовим експедиціям Анґлії в усіх частинах світа. Субвенції, котрі Анґлія видає на російські операції, переступили вже суму 100 міліонів фунтів. Сей процедер мусить бути знесений, а гроші можна вжити краще в самій Анґлії. Військову адміністрацію в Ірляндії слід знести, а Ірляндія повинна одержати право самостановлення.   Замах на Ерцберґера. На німецького міністра скарбу Ерцберґера виконано револьверовий замах. Ерцберґер ранений. Стан його здоровля не є грізний. Замах мав бути почином до монархістичного перевороту в Німеччині.   Лойд Джордж за виданням Вільгельма. Джордж годить ся на те, щоби Вільгельма поставити перед суд Союза народів.   Перше засідання амбасадорів. Дня 26. с. м. відбуло ся в Парижі під проводом Мілєрана перше повне засідання амбасадорів.   Ватикан занепокоєний чеською схизмою. Ватикан занепокоєний роздором в чеськім духовенстві. Після інформацій римських дневників, папа на останнім тайнім консистори вказав на недостачу дисципліни у клиру, а передовсім у клиру чеського і польського.   Чехи проти воєнних австрійських позичок. Міністерство скарбу приготовило проєкт закона в справі воєнних позичок. Після сього проєкту чеське правительство не признає в засаді воєнних позичок, що знаходять ся в посіданню приватних осіб і зарібкових підприємств.   Султан зістає в Царгороді. Лойд Джордж змінив свою думку і схиляєть ся до переконання, що султан повинен зістати дальше в Царгороді.   Большевики в Америці. В Америці арештовано знов богато большевиків, насланих Лєніном. Також в Ірляндії має йти большевицька аґітація.   Балтійські держави проти большевиків? Балтійські держави, як доносить "Times", мають виступити разом проти Росії. Начальним комендантом їх військ має стати ґен. Манергайм.   Большевики над китайською границею. З Берліна доносять, що большевики мали дійти до границь Китаю.   Нова Рада   