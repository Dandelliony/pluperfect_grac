◦ ◦ ◦ ◦ ◦ ◦ ◦ ◦ ◦ ◦

Усуванє урядників-Українцїв.   ЛЬВІВ, 8. червня 1918. Вся преса на Українї — незалежно від її полїтичного становища — стверджує згідно факт, що теперішний кабінет усуває всїх урядників Українцїв, покликаних на державну службу правительством Української Народної Републики, і заступає їх російськими урядниками царського режіму.   Київський орґан російської соц.-дем. партії "Рабочая Жизнь" з 4. с. м. пише про се:   Що до урядників ґубернїяльних і повітових справа представляєть ся зовсїм просто. На услуги правительства була готова кадра бувших полїцейських від ґубернаторів до городових, а також богато урядників ґубернаторських і ґенерал-ґубернаторських канцелярій. Ся кадра була під рукою таки тут, на Українї.   "Трохи труднїйша справа з урядниками мінїстерства. На Українї нема тепер конче потрібного числа таких людий і правительство стараєть ся спровадити з заграницї. В недїльнім числї "Роб. Газети" поміщений урядовий документ, де мінїстрови заграничних справ приказуєть ся постарати ся о дозвіл на виїзд з Великоросії для цїлого ряду осіб, призначених на висші державні посади. Спис тих осіб поданий у документї. Все се начальники департаментів та инші урядничі звізди, які служили вірою і правдою в петербурських мінїстерствах при царськім режімі. Сюди треба додати спис кандидатів на висші державні посади рекомендований гетьманови з'їздом хлїборобів, де крім предводителїв дворянства і великих поміщиків списані також деякі кадети професори, які доказали свої "хлїборобські" переконаня".   Заборона української мови.   ОДЕСА, 5. червня 1918. Уповажнений Українського правительства в Одесї ґенерал Гербель, що прийшов на місце ґенерального комісара Комірного, видав підчиненим урядникам в Одесї і в ґуб. Подільській, Херсонській і Таврійській наказ, щоби не уживали урядової мови української, тільки російської, навіть в зносинах в австро-нїмецькими властями. Проти сего всї тутешні українські орґанїзації внесли до українського правительства протест і жадали покараня українського урядника, який в українській державі заборонює уживати українським урядникам української державної мови.   Процес проти польських лєґіоністів.   ВІДЕНЬ, 7. червня. Дня 8. с. м. розпочинаєть ся в Марморош-Сигот головна розправа проти цїлого ряду осіб, які належали до розвязаного польського помічного корпусу. Більша часть польського помічного корпусу розміщеного в области східної части краю по знищеню зелїзничих, телєґрафічних і телєфонїчних лінїй Снятин-Чернївцї і Лужани-Кіцмань, опустила самовільно місце постою на захід від Чернївцїв з очевидним наміром перебити ся на Україну. Нашим війскам вдало ся запобігти сему намірови і придержати більшу часть корпусу, мимо cего, що він пробурав ставити оружний опір. До 120 офіцирів і 3.500 мужви pозоружено і перевезено до Гушт, де розпочато судові доходженя. На основі сих доходжень обжаловано 91 офіцирів лєґіону і 24 жовнїрів, які мають відповідати перед воєнним судом. До 100 бувших лєґіонїстів будуть переслухані як свідки. Прочих членів розвязаного польського помічного корпусу, о скільки були вони австрійськими чи угорськими горожанами, взято під перегляд. Нездібних до війскової служби увязнено, а тих, яких при переглядї признано здібними до дальшої війскової служби, втїлено в міру квалїфікації до ц. і к. армії.   Мировий договір між Туреччиною і Кавказом.   ЦАРГОРОД, 7. червня (Ткб). Передвчера підписано мировий договір між Туреччиною і Кавказькими републиками. Туреччині припали місцевости Батум, Карс і Ардахан, крім сего признано спростованє границь в користь Туреччини на основі чого місто Нахичеван прилучено до Туреччини. Асербейджан припав південно-кавказькій републицї.   Домашня війна в Росії.   КИЇВ, 7. червня (Ткб). По донесеням московської преси розширено воєнний стан в Москві на передмістя в окрузї 20 км. Муральов одержав спеціяльні повновласти. Настрій в радї народних комісарів спокійний. Знайдено богато обтяжаючого матеріялу проти контрреволюційних партій, в тім головно проти союза оборони вітчини і волї.   БЕРЛЇН, 7. червня (Ткб.) Лєнїн видав розпорядок про мобілїзацію 12-річників в цїли здавленя протиреволюції, яку при допомозї антанти приготовляють кадети і инші невдоволені партії.   Дїло   