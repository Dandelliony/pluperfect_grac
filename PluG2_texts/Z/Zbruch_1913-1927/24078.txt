Після Здвигу.

Отсе пережили ми знов один небуденний момент: в історичній столиці нашого краю наші сокільські і сїчові орґанїзациї відбули перегляд своїх сил, щоби в 100-лїтний ювилей Шевченка зложити й від себе поклін безсмертній памяти Ґенїя України.
Про успіх сього сьвята не потребуємо розписувати ся. Цілий Львів се бачив, а ті десятки тисячі, що брали в сьвятї участь, рознесли се по цілім краю, що воно випало величаво.
За те треба з особливим натиском зазначити, що орґанїзацийна сила, яка знайшла свій вислів у здвизї, се плоди праці, яка що-йно почалася перед кільканайцяти роками, а ведеть ся на більші розміри тільки від кількох лїт.
При тім — які були важкі початки тої праці! Всїм нам ще в тямці, як на початки Сїчового руху між нашим селянством польська преса почала накликати переслїдуваня властий, представляючи сей культурно-просьвітний орґанїзацийний рух, який мав за ціль з розсипаних одиниць зробити членів суспільности, новою гайдамаччиною, і як за сими алярмами пішло те, до чого вони накликали. То, що в инших обставинах знаходить прихильність власти, в нас мусїло перейти важкий тернистий шлях, заки здобуло собі право горожанства. І коли на здвизї появили ся представники цивільних і війскових властий, орґанїзатори й учасники здвигу можуть собі з гордістю сказати, що се їх заслуга, заслуга їх праці й енерґії, коли рух, орґанїзований ними, здобув собі таке право горожанства в державі.
На жаль не можна при сїй нагодї поминути мовчки поведеня польської части Львова супроти здвигу. Припадок хотїв, що як-раз того самого Дня в Бялій з нагоди сьвята польських "Соколів" прийшло до польсько-нїмецького конфлїкту. І ось се дає польській пресї привід величати свою культурність: що ось, мовляв, — як пише Gazeta Wieczorna — "Поляки зберігли супроти демонстрацийного зїзду й походу українського з гідностю цивілїзованого народу — у Львові, в столиці краю, в містї, на якого розвиток впливає виключно польський нарід (?), який зріс виключно (?) польською культурою, панував супокій і анї каплї української крови не пролито". Як бачимо, не дуже смачно виглядає ся самохвальба: хвалити ся, що не зроблено того, що було би обявом варварства! Але й поза сим та самохвальба не відповідає дїйсности, бо в дїйсности в богатьох місцях польська публика інзультувала похід, кидала на його адресу лайливі уваги і т. п.
Тай сама польська преса недвозначно дає пізнати, що здвиг був Полякам солию в оці.
Не даром називають його демонстрацийним; виходить, що в польських очах є демонстрациєю все, що манїфестує силу нашого народу.
А Здвиг був справдї манїфестациєю нашої орґанїзацийної сили, показав, як сокільські й сїчові орґанїзациї обнимають що раз ширші круги нашого народу, перетворюючи масу в сьвідомих членів суспільности.
В сїм і лежить вага сих орґанїзаций. Доходячи й туди, куди нїякі инші громадянські орґанїзациї не доходять, вони здатні обняти в своїх рамах як найширші верстви населеня без ріжниці суспільного положення і так вщіплювати суспільно-орґанїзацийні прінціпи на демократичних основах в як найширших масах.
Той перегляд тої праці, який ми бачили отсе, випав величаво. Дальшій праці в сїм напрямі бажаємо як найлїпших успіхів. 