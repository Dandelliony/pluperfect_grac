◦ ◦ ◦ ◦ ◦ ◦ ◦ ◦ ◦ ◦

Засуд в процесії воєнних лихварів. Відень, 4. цвітня 1917. В процесі директора Банку Депозитового д-ра Кранца і тов. видано нинї рано засуд Кранца засуджено на 9 місяцїв строгої вязницї і 20.000 кор. гривни, а в разї нестягаємости на ще 4 місяцї; Фрайнда на 9 місяцїв і 15.000 кор., евентуально ще 4 місяцї; рубля на 3 місяцї і 10000 кор., евентуально ще 3 місяцї; Фелїкса на 6 місяцїв і 20.000 кор., евентуально ще 4 місяцї. Проти підсудних Перльберґа і Шварцвальда поступованє видїлено. Оборонець Кранця зголосив жалобу неважности і відклик від засуду, по чім прокуратор поставив внесенє на увязненє Кранца ізза підозрінє в утечі. Оборонець заявив ся проти наказу увязненя і евентуально жертвував пів мілїона корон кавції. Трибунал ухвалив кавцію 1 мілїона корон.
Недуга д-ра Рутовського. З Відня доносять, що перебуваючий там правительственний комісар для міста Львова д-р Рутовський занедужав після апоплєктичного атаку, який його навістив. Стан здоровля д-ра Рутовського вже поправив ся.
Війскові конї для рільничих робіт. На зарядженє мінїстерства війни в цїли переведеня робіт в рільництві і лїсовім господарстві в р. 1917 буде віддане можливо велике число коний для управи рілї.
Для управи ярини у Львові. Управа громади м. Львова взиває всїх власників незабудованих ґрунтів, положених в окрузї м. Львова, зглядно їх правних заступників, щоб особисто явились в часї до 14. цвітня с. р. включно в години між 10. і 1. передполуднем або 5. і 7. по полудни в інспекторатї мійських плянтацій (Ратуш І. пов., ч. дверий 50) для заявленя, чи сам власник буде ґрунт управляти, чи відступить ся його Управі громади до управи через треті особи.
Відзначенє. Лев Шумало, студент лїсної академії і член віденської "Сїчи", за хоробре поведенє супроти ворога на італїйськім фронтї одержав срібну медаль хоробрости 1. кляси і зістав іменований хорунжим. 