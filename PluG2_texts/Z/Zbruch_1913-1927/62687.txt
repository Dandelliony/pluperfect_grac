Справа лєктури для полонених в Росії і Італії.

Львів, 20. лютого 1917.
Що потрібна і корисна є добра книжка — особливо, коли вона писана в рідній мові — для кождого письменного чоловіка, на се не треба доказів. Вона йому тим дорозша, чим більше він віддалений від рідного краю, коли більша туга за рідним словом. Хто був бодай раз на чужинї, а до того може ще обмежений в своїй свободї, той знає і розуміє сей голод писаного рідного слова. А хто ж дальше віддалений від вітчини і більше відтятий від світа, як не наші бідні полонені в замкнених таборах на Сибирі чи Сицилії? Хто зрозуміє їх невиказану тугу за своїм словом?
Щоби облекшити їх незавидну долю подаванєм відповідної лєктури, заснував ся у Відни ще в падолистї 1915 р. комітет, який на підставі умови австрійського, російського і італїйського Червоного Хреста занимаєть ся збіркою книжок і висиланєм їх до таборів наших полонених в Росії і Італїї. До комітету сего належать: Експ. Maikus Frelherr von Spiegelfeld, Ексц. Rudolf Ereiherr von Statin, ґраф Franz Thurn Valsassina і ин. Комітет сей відозвами в часописах розбудив живий інтерес до сеї справи серед нїмецької суспільности, яка зложила стільки преріжних книжок, що комітет заснував за 1916 рік в 102 таборах 166 біблїотек, зложених з 56.000 книжок. Крім сего вислано 199 менших пачок з медичної области до більших шпиталїв. Сим зроблено велику радість полоненим, які не знаходили слів вдячности і подяки за духову поживу.
Так зробили Нїмцї. А ми? Кілько пішло наших книжок для полонених? — Нї одна! Всюди ми на послїдним місци, або нас цїлком нема. Подібно і тут.
Як стидно було менї, коли запрошений до цензурованя українських релїґійних книжок, побачив я на одній поличцї в кутї лиш кілька примірників Святого Письма в українській мові, а більше нї одної книжки. Питаю здивований:
— Чому не маєте більше книжок?
— Бо нїхто не прислав!
— Чи ви оголосили відозву в українських часописях?
— Ми післали відозви до краєвої збірницї у Львові, котра повинна се зробити. Чи зробила, не знаємо.
— Імовірно нї — кажу — бо наша суспільність є дуже жертволюбна і напевно була би прислала масу книжок.
Винна отже ту є передовсїм краєва збірниця у Львові, якої головою є проф. д-р К. Твардовський, а дїловодчиком Генрик Пельчарський (ц. к. унїверситет), котра українські книжки і українську суспільність "переочила".
Супроти сього почуваю ся обовязаним звернутись до української суспільности о як найскорші, численні книжки для полонених. Здаєть ся менї, що не потрібно промавляти до національної амбіції, уживати великих слів, щоби доказати вагу сеї справи. Збіркою повинні занятись дирекції шкіл, читалень і инших товариств.
Від посилки є виключені: 1) книжки, що появили ся по 1913 р., 2) часописи, 3) писаня гумористичні, 4) воєнна лїтература, 5) книжки про історію Росії або якої-небудь воюючої держави. Посилані книжки не можуть мати нїяких дописків і уваг. Книжок до поодиноких бранцїв бюро се не висилає. Пожадані є книжки наукові з кождої области, книжочки до моленя і побожні читаня, словарі і гарна лїтература. Найлїпше посилати є не до Львова, а просто до Відня, бо в тім лиш случаю посилки ті вільні від оплати почтової. Адресуєть ся так: Fürsorgekomite des Roten Kreuzes für Kriegsgefangene Lektüre für Kriegsgefangene. (Sammelstelle: Wien, IV. Karlsplatz 13). Крім сеї адреси мусить ся зазначити на посилцї і переказї: "Freiwillige Gaben für das Rote Kreuz, Militarunterstützungssache".
Хто би одначе хотїв вислати означену книжку до певної особи, не лиш бранця але і особи інтересованої, то мусить знати отсе: Бюро, що такі книжки висилає, є: Gemeinsames Zentralnachweisebüro Auskunftsltelle für Kriegsgefangene Abteilung "H/I" — Büchersltelle Wien, I, Landskrongasse №1.
Спосіб поступованя в тім случаю такий: Кожний, хто хоче якусь книжку означеній особі післати, має устно або письменно в тім бюрі бажану книжку замовити. Книжки, прислані стороною, не можуть бути вислані. Замовляючий має подати докладну адресу бранця чи інтернованого, свою адресу і наголовок книжки, автора і по можности накладню. По замовленю висилає бюро свій чек з поданою квотою, а одержавши гроші від замовляючого, купує бажану книжку і висилає адресатови. Гроший наперед переказом посилати не можна. До Росії недозволені є книжки, які вийшли по 1914 р. включно, виїмок становлять лиш клясики і біблії. До прочих держав ограниченє не істнує. Переписка з бюром нїмецька, а також наголовок книжки треба подати в нїмецькім перекладї.
Маю надїю, що слова мої не остануть без успіху, і що добрі серця українські радо жертвують книжки для полонених, тим більше, що не є се получене з трудностями: лиш трохи доброї волї, а вдячність бідних полонених буде найлїпшою нагородою для жертводавцїв.
о. Лав Вань. 