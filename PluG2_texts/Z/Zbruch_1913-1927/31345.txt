Лине гадка в Карпати... — Престолонаслїдник серед Українських Сїчових Стрільцїв. — Наші вояки для наших Стрільцїв.

Лине гадка в Карпати...
Надходить час коляди і щедрівки. Ми розкинені по чужинї, наша молодь в Карпатах. З крісом в руках стоїть в снїгу і студени. Об її груди розбиває ся розгін ворога, як филя на скелї.
А час коляди надходить, яка всїх лучить в одну любов, українська громада лине гадкою до стрільцїв, а стрільцї тужать за ріднею.
Всїх лучить один — зелїзничий ваґон. Ваґон ч. 8013. Сей ваґон виїхав з Відня о 10.12 вечером, переїхав Будапешт, Міскольч, Батю і наспів о 9.30 до Мункача. В возї переїхало 37 деревляних скринь з подарунками від української громади для стрільцїв і їх старшин. В скринях були пакунки, старанно попаковані. Для кождого стрільця осібний пакуночок. Крім смачних і хосенних річий запакували там віденьські стрільцї для своїх товаришів в Карпатах по синьо-жовтій кокардї до стрілецької шапки. Кокардки шили наші панночки і панї, з рук українського жіноцтва дістають стрільцї краски, за які ідуть в бій.
Я мав опіку над возом 8013 і стеріг його через цїлу подорож, щоби не заблукав. Стрільцї з околицї Мункача приняли приїзд воза веселими словами. Питали ся: "Чому нас не відвідують наші, Українцї? Ми так стужили ся за ними. А тепер Різдво!" Я припильную доставу кождого пакуночка до стрільцїв. Зі мною приїхав мій товариш з "Головної Української Ради", високий стрункий. Як говорить, то слова його пливуть як вечірний легіт. Він везе слова привіту і розради для стрільцїв на чужинї.
З нами приїхав стрілець-сьпівак, що вертає з відпустки в Відни. Він привіз для стрільцїв пісню поета, могутні акорди, які загріють їх серця до дальшого бою.
Я доставляю пакуночки з чоколядою і кокардою, другий товариш розраду, третий пісню. В кождім пакуночку є полева картка з адресою до жіночого комітету у Відни, який зорґанїзував сю їзду ваґона з трема послами в Карпати. Стрільцї відповідять.
Мункач, 4. сїчня 1915.
І. Боберський. Престолонаслїдник серед Українських Сїчових Стрільцїв.
Дня 29. грудня с. р. приїхав на поле бою в Карпатах архикнязь наслїдник престола Кароль Франц Йосиф. Наслїдник престола прийшов аж до боєвої лїнїї нашої армії, де поінформувавши ся про позициї ворога, обійшов докладно наші становища, причім точно розвідував ся про подробицї. Коли покінчено тактичну сторону, приступив наслїдник престола до декорованя поодиноких жовнїрів, що відзначились в борбах. 
Українських Сїчових Стрільцїв, призначених за хоробрість до відзначеня, представив наслїдникови престола отаман другого куріня д-р Степан Шухевич. В довшій розмові з ним висказав ся архикнязь незвичайно прихильно про дїяльність і хоробрість Сїчових Стрільцїв, а заразом висказав глибокий жаль, що пізнав тільки депутацию Стрільцїв, а не мав спромоги оглядати цїлого відділу, котрий був на дальших позициях, поручив однак поздоровити від себе усїх Сїчових Стрільцїв.
Розпитуючи ся про заслуги предложених до відзначеня, припняв архикнязь власноручно медалї хоробрости стрільцеви Андрієви Мельникови, студ. голов. школи земельної управи у Відни, Федорови Михайловому, рільникови з Горбачів, і Василеви Пучинському, ученикови VIII. кл. ґімн. зі Львова. З кождим декорованим розмовляв престоланаслїдник довший час, при чім ще раз висказав своє велике вдоволенє. Надто отаман представив архикнязеви вже давнїше відзначеного за хоробрість сотника Василя Дїдушка, котрого назвище голосне по цїлих Карпатах. В довшім розговорі зі сотником висловив йому архикнязь своє найвисше признанє.
Декорация відбувалась серед реву гармат, тріскоту крісів і машинових карабінів.
По укінченю декорациї овацийно пращаний присутними від'їхав архикнязь на дальші становища. Наші вояки для наших Стрільцїв.
Українські Сїчові Стрільцї здобули собі відвагою, карностию і посьвятою повне признанє у військової власти і зєднали собі серця нашої суспільности. Наші вояки розказують собі залюбки про Сїчових Стрільцїв, їх хоробрість і завзятє. З шпиталя ранених вояків Waldschnepfe у Відни прийшов лист від перебуваючих там ранених Українцїв-вояків з такими бажанями на Різдво; уложеними Теодором Ковальчуком з Пядик коло Коломиї:
Ви Стрільцї всї українські тримайте ся разом,
Не пускайте нашой кривди вороженькам плазом.
Як подастесь вороженькам, будем зле гостити,
Свої хати і оселї мусим опустити.
Вам всїм на Різдво Христове гарних сьвят желаю,
І побіди над Москвою у Бога благаю.
Рівночасно з листом, в якім стояв сей стих, принїс ранений в праву руку Левко Люклян з полевого 13-го баталїону коробку з дарунками для Українських Сїчових Стрільцїв, яку зложив на руки члена Боєвої Управи Івана Боберського. В коробцї були люльки, тютюн, папіроси, хустинки, мила, гребінцї, полеві переписні листки, олівцї, ножики, кресала, зеркальця. На ті подарунки зложили ся, крім висше названих двох стрільцїв ще отсї ранені вояки: Луговий Данило 9-го полку, Бережницький Андрій з 33-го полку краєвої оборони, Марцинюк Віктор з 86-го полку краєвої оборони, Якимець Іван в 89-го полку піхоти, Флїсак Микола з 20-го полку краєвої оборони. За датки, що походять від так щирих сердець наших селян-вояків, висказують Українські Сїчові Стрільцї сердечну подяку. 