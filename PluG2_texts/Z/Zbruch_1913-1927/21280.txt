Епільоґ коропужської афери.

Депутатам Лашкевичеви і тов. в альбом.
Нам пишуть: Читачі Дїла певно пригадують собі сю аферу з 31 серпня 1910 р., котрою доказав галицький український мужик свою любов "к русскому народу" і "русским депутатамъ". Того дня приїхали були до Коропужа в рудецькім повітї о. Маркил Раставецький з Рімна з послом до Думи державної в Петербурзї, лїбералом a la п. Лашкевич, п. Стаховичем на отворенє пожарної Дружини. Знаючи, що Коропуж українське село, то о. Р. привіз з собою около 40 дружинників з ріжних сьвітів, і музику. Та нашим людям вже досить було влїзливости о. Раставецького, тай хотїли задемонструвати своє "почтеніє къ русскому депутату". Коротко кажучи, перетріпали так ґрунтовно о. Раставецького, п. Стаховича і приїзжих "палочників," що о. Р. "лишав ся" дома поверх 6 тижнїв, а прочі гостї довше або коротше. З того вийшов 3-тижневий процес. Карний трибунал, в котрім надавав тон звісний руссофільський "деятель," радник Павликів, засудив наших селян на довші або коротші кари в вязници. Оден Стахович зник з лиця землї, і хоч як його пошукувала ц. к. прокуратория як пошкодованого і на сьвідка, не знати, до тепер де він обертає ся...
Настали инші часи: тепер "мученики" за росийську ідею триюмфують, пирствують у Лясоцького, тепер депутатів обвозять по Львові неначе "добродїїв" краю. Тепер "інтелїґентний" москвофільський хулїґан сьміє публично демонструвати свою "русску" етнольоґію, виводячи назву України від слова "украв," і — волос йому за те з голови не впаде... Очивидно часи змінили ся: нема тої відпорної сили у наших "панів" у Львові, яку показали "мужики" в Коропужи..
Одначе справа доси не покінчена. Правда, о. Раставецький зник з горизонту полїтичного, тай в загалї як "русский дѣятель," богато з селян колишних його другів, вилїчило ся ґрунтовно з москвофільства і тепер по нас пристали, москвофільства майже нема в рудецькім повітї. Але наші селяни потерпіли не лиш тим, що сидять або ще будуть сидїти в вязници, але саме тепер о. Раставецький лїквідує собі кошти за "біль" і прч. в сумі 570 кор. з прц а ще тілько тяжить иншої претенсиї на засуджених. О. Раставецький перевів безоглядно екзекуцию мобілїярну і через право заставу табулярного на Олексї Щупакови, Василеви Лопадчакови, Василеви Цигиликови і Іванови Бобелякови. Може би наша суспільність помогла тим убогим селянам, що дали доказ ріжниці між "русскостию" і українством, хлопським арґументом, тай схотїла зложити для них готівку на викуп їх худоби і ґрунтів з лабет о. Раставецького.
Ласкаві датки приймає адмінїстрация Дїла.
***
Редакция Дїла вповнї приєднює ся до висловленого тут зазиву і горячо кличе до українських громадян, щоби користуючись Великодними гостинами, не забували про українських селян, котрі дїлом виявили своє обмерзїнє до руссифікациї і ї тутешних і закордонних аґентів та в як найкоротшім часї сплатили претенсиї москвофільського "батюшки". Викази жертв будуть оголошені в нашій часописи. 