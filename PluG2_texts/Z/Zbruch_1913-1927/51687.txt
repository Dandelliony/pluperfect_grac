Памяти пок. проф. Цесєльського. — Цина на воєнні цїли.

Памяти пок. проф. Цесєльського,
що помер минулого тижня у Львові, хочу присвятити сих кілька слів. Проф. Ц. належав до тих нечисленних професорів львівського університету, котрі займаючи ся своїми науковими занятями не вносять до науки закрасок з політичного жита. Національна чи партійна приналежність його учеників не відгравали ніякої ролї, а численні Українцї, що працювали в його ботанїчнім інститутї, находили в нїм все доброго дорадника і приятеля. Одною з улюблених галузий його дослїдів було пасїчництво, котрому посвячував богато працї а частинним овочем її був двотомовий твір про годівлю і плеканє пчіл. Перед кількома лїтами виступив був покійний з новою теорією про предвидженє роду даного осібняка вже підчас заплідненя. Теорія ся викликала була голосну дискусію між біольоґами, з котрих більша часть заявила ся проти неї. Одначе покійний стояв все непохитно при своїм твердженю та впевняв своїх учеників, щоправда виходить на верх, а всякі теорії находять признанє аж по смерти їх авторів. Покійний послїдні роки перед війною присвячував закладаню нового унїверситетського ботанїчного городу на Цетнерівцї, котрий по його словам мав бути одним з найориґінальнїйших городів в Европі, та смерть перервала почату працю.
Ос. Залєський. Цина на воєнні цїли.
Урядово оголошують: На основі розпорядку мінїстеріяльного з дня 20. цвітня 1916 повинні бути зголошені низше подані предмети, на скільки вони в цїлости або переважно складають ся з цини або зі стоплень цини: 1) Бляхи, рури, друки, тафлї, плити і штуки сирого відливу, 2) фолїї, 3) збанки, цименти та инші начиня і посудини, крім того полумиски, тарелї, філїжанки, покришки, лижки, свічники та инші предмети, на скільки вони не мають особливої вартости артистичної або історичної, 4) таци шинкарські, 5) ванни, б) піпи і инші арматури, 7) складові части приладів (з окрема також форм до виливаня свічок). Обовязок зголошуваня висше згаданих під точками 1) і 2) предметів підпадає, коли цїлий запас не переходить 5 кільоґрамів. Висше подані предмети треба зголосити без огляду на се, чи вони належать до уладжень заведеня підприємства, чи держить ся їх в цїли перероблюваня або продажі або чи служать до инших цїлий, чи їх на разї не уживає ся. Зголошенє має зробити той, хто такі предмети посїдає, або держить в перехованю для инших. Зголошенє повинно слїдувати одноразово, а то після стану з дня 1. мая 1916 безпроволочно до ц. к. Мінїстерства торговлї найпізнїйше до дня 31. мая 1916. Зголошенє належить робити виключно на приписаних формулярах, котрі зістануть в найблизших днях достарчені комісаріятам дїльниць так, щоби інтересовані сторони могли їх підняти найпізнїйше дня 15. мая 1916.   