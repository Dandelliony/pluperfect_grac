◦ ◦ ◦ ◦ ◦ ◦ ◦ ◦ ◦ ◦

В справі покликаня ополченцїв, уроджених в рр. 1870 і 1871, як також в рр. 1865, 1866 і 1867, урядово оголошують: В свій час установлено реченцї зголошуваня до служби уроджених в рр. 1870 і 1871 ополченцїв на 17. сїчня 1916, а уроджених в рр. 1865, 1866 і 1867 на 21. сїчня 1916. Одначе з адмінїстраційних причин ті реченцї в деяких округах змінено, між ин. також в части Галичини. Та ті зміни не відносять ся до тих обовязаних до зголошеня, що перебувають поза тими округами, для яких оголошено зміни. Ополченці, що перебувають поза тими округами, мають зголосити ся в первісних реченцях 17. або 21. сїчня навіть в такім випадку, як би вони були взяті до війска в тих округах або до них належали.
Реформованє Холма. До реформованя українського Холма на польський Хелм береть ся краківська "Nowa Reforma". Твердить, що Холм то російська назва, яку належить нинї заступити назвою Хелм, властивою польською. Позволимо собі одначе пригадати шановному реформаторови, що український Холм писав ся в галицько-волинській лїтописи Холмом вже тодї, коли в Польщи по польськи ще писати не вміли, а за Росію й чутки не було на світї.
Апробата нового букваря. Міністерство просвіти апробувало розпорядком з 29. листопада 1915 р. новий український буквар, дозволяючи його уживати в народних школах. Ся книжка називають ся: Перша читанка (Буквар) для народних шкіл, уложили Антін Крушельницький, Омелян Попович і Богдан Лепкий, з малюнками в красках і рисунками Олени Кульчицької. Новий буквар друкуєть ся накладом ц. к. Видавництва шкільних книжок у Відни. Ті самі автори предложили до апробати другу читанку (для II. кл. і II. степеня науки), а тепер працюють над читанками для III. і IV. кляси.
Ізза ялинки для жовнїрів. Заки вспіємо викінчити рахунки і подати докладний виказ жертв та звіт касовий з устроєня ялинки в шпитали при вул. Коперника 36, як також обдарованя жовнїрів Українцїв в других шпиталях, почуваю ся до милого обовязку зложити чим скорше сердечну подяку всїм ласкавим жертводавцям за щедрі жертви, а те саме львівським Паням Українкам, котрі полишивши свої родинні і домашні передсвяточні обовязки, цїлими днями і пізними вечерами, працювали над приладженєм святочних дарунків для недужих жовнїрів та мимо дуже лихої нагоди трудились по закупна до міста. Також дякую сердечно всїм тим, що помагали менї поборювати численні трудности, в самім переведеню намірених плянів і причинились до того що свято випало справдї гарно. Сльози радости, які плили того дня з очий соток жовнїрів, нехай будуть кождому нагородою за його щире серце. — Павлина Градиловичева. 