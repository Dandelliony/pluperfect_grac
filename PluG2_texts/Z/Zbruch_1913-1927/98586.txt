◦ ◦ ◦ ◦

Звідомлення польського ґенерального штабу з дня 21. ц. м. Між Двиною і Березиною сильні ворожі наступи в районі Сміґальщини відперто, завдаючи дуже важкі втрати наступаючим большевицьким відділам. Вздовж Березини стежна діяльність. На Україні успішні для нас цілоденні бої ґрупи ґен. Ромера з кіннотою Буденного. Блищих подробиць досі не має. На північ від Дністра українські війська виконали вдачний випад на Бабчинці, Борівку і Феліціянівку, беручи дві гармати з обслугою, оден машиновий кріс і багато обозів.   Стріча мін. Бенеша з мін. Патеком. "Лідове Новіни" доносять, що в найблищих днях приїде на Горішний Шлеськ д-р Бенеш і виїде відтак до Ополя, де має стрінутися з польським міністром для закордонних справ Патеком.   Антанта і польсько-чеський спір. "Лідове Новіни" доносять з Прешбурґа: Чеський уповноважений міністер в Парижі Оссускі, котрий задержався в Прешбурґу, заявив редакторови тамошнього німецького денника, що антанта запропонувала в Тешинській справі Чехам і Полякам полюбовний суд тільки в тій ціли, аби приспішити рішення цієї справи, одначе не заборонює ні Чехам ні Полякам иншого способу рішення справи. Д-р Оссускі заявив, що збройного кофлікту не буде.   Бойкот Мадярщини.  "Корресп. Герцоґ" доносить з Відня, що дня 20. ц. м. о півночи розпочався бойкот Мадярщини. Здержано до Мадярщини залізничий рух з виїмком особових поїздів та почтовий, телєґрафічний і телєфонічний рух в приватних справах. З телєфонічних ліній функціонує тільки одна, що служить міжнародньому рухови для дипльоматичних заступників, для уряду та місій. Здержано також телєґрафічний рух з виїмком дипльоматичної кореспонденції та трансітових телєґрам. Мадярський посол у Відні поїхав до Будапешту для обговорення справи бойкоту.   Большевицька амнестія. З Владивостоку доносять, що перенято там урядову радіотелєґраму з Москви про уділення амнестії всім офіцерам армії Денікіна, Колчака і Семенова під умовою вступлення до червоної армії.   Ратифікація мирового договору. Авас доносить з Пекіну, що президент ратифікував мировий договір з Австрією.   Фінляндсько-російські переговори. Вильно. Мирові фінляндсько-російські переговори, які ведуться в Дорпаді, не довели доси до успішного висліду. В політичних кругах думають, що вислід переговорів зависимий багато від подій на польськім фронті. Дня 15 ц. м. мало не прийшло до зірвання переговорів. Представники Фінляндії жадали віддання Карелії і Печинґи, мотивуючи це історичним правом Фінляндії до цих земель та етноґрафічними й економічними зглядами. Карелія потрібна для Фінляндії яко доступ до моря. Крім того домагається Фінляндія автономії для фінляндського населення в петроградській ґубернії. Совітські представники відкидають це домагання за виїмкою автономії культури для Фінляндців у петроградській ґубернії. Тому Фінляндія запропонувала плєбісцит в Карелії, але й цю пропозицію совітське правительство відкинуло. Обі сторони згодилися, щоби спеціяльна комісія визначила границі.   Брусілов про польську офензиву. Вильно. Московська "Красная Ґазета" в ч. 13. містить інтервю з ґен. Брусіловим, котрий навязуючи до польської акції на фронті, заявив, що Поляки стремлять до здійснення свого політичного пляну, себто хочуть мати Польшу від моря до моря. Але ми не можемо допустити, щоби Поляки влізли на спину російському мужикови. Брусілов каже, що його відозва до офіцирів мала бажаний вислід. Зголосилося до него багато офіцирів до боротьби з Польщею. Це офіцири звільнені з вязниць і концентраційних таборів. Обговорюючи положення на фронті "Красная Ґазєта" пише, що заняттє Київа большевиками має лишень політичне значіння. Положеннє на фронті дальше поважне, бо польська армія не слабне, але кріпшає, а заосмотрена в технічні засоби ліпше як Червона армія. Армія Вранґля одержала значну поміч; її відділи зміряють до Мелітополя і розвивають акцію на північ від Кримського півострова. Кабінетна кріза в Німеччині. Берлін. Президент союза іменував Ференбаха державним канцлєром. Сподіються, що переговори в справі утворення кабінету небавом покінчуться. В склад нового кабінету увійдуть яко нові члени Гайнце і Каодоф (народня партія) і Гермес (центр). Міністром загр. справ буде тайний радник Сімонс. Инші міністри остануть на своїх становищах.   Евакуація Чорногоря. Білгород. Авас. Італійські війська покінчили евакуацію Чорногори.   Громадська думка   