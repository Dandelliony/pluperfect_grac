◦ ◦ ◦ ◦

Перша українська часопись на українських зайнятих землях. З 72 ч. ввели троязичні "Imeker Nachrichten — Luckie Nowości — Луцькі Новости" (чому не "Новини?") відрадну зміну, бо на місці російського тексту дали український, але аж на третім місцї, хоч Волинь чисто-українська територія.
Присудом полевого суду нїмецького ґенерал-ґубернаторства в Варшаві засуджено австрійського горожанина Юлїя Кротохвіля за шпіонажу проти нїмецького війська на кару смерти. Присуд виконано дня 14 грудня 1915 р. в Варшаві. Отсей присуд оголосив варшавський ґенерал-ґубернатор у пресі.
Статя проф. М. Грушевського у нюйорському "Таймсї". Відому статю проф. Михайла Грушевського про українську історію, поміщену по французьки в "La Revue Politique Internationale" переклав був анлґлїйський публїцист Джордж Рафалович на анґлійську мову та видав її окремою книжечкою в Лондонї. Частину сеї розвідки видруковано тепер у грудневім випуску новойорського Таймса ("Current History").
Відзначення Українських Січових Стрільцїв. Боєва Управа подає до відома: В признанню за хоробрість супроти ворога удїлено срібну медалю хоробрости II кляси офіцерським аспірантам У. С. С.: Василеви Панчакови, Антонови Калинцеви, д-рови Осипови Суховерському, Петрови Пасїцї й Юлїянови Назарукови; підофіцерам У. С. С.: Омелянови Білинському, Степанови Фоменкови й Василеви Мицикови та стрільцям: Матвієви Чагаєвичеви, Іванови Семанюкови, Панькови Чортоломному та Дмитрови Маслеєви. Бронзову медалю хоробрости одержали офіцерські аспіранти У. С. С.: Омелян Волосянський, Юлїян Назарак, Микола Загаєвич і Станислав Мажевський (командант чети при кіннотї); підофіцери У. С. С.: Степан Дацків, Степан Смольницький, Віктор Коваль, Степан Олійник, Остап Бабяк, Осип Ярем, Августин Болехівський, Богдан Збудовський, Микола Урбанович, Олекса Роздольський і Михайло Коцюба, та стрільцї: Василь Вовк, Микола Корольчук, Андрій Вінтонюк, Роман Харамбура, Дмитро Колїсняк і Дмитро Копельчук. 