◦ ◦ ◦ ◦ ◦ ◦ ◦ ◦ ◦ ◦

В справі виселенцїв і утїкачів воєнних. Передучора перед полуднем явили ся у мінїстра внутрішних справ посли: Романчук, як голова, д-р Петрушевич як заступник голови "Української Парляментарної Репрезентації", а також проф. Колесса як заступник голови "Запомогового Комітету". Предметом конференції, яка тривала понад годину, було передовсїм положенє і потреби утїкачів і евакуованих Українцїв, що перебувають під сю пору в Галичинї і поза межами Галичини. Українські представники предложили отсї жаданя, які подрібно обговорювано: 1) Здержанє примусової евакуації, зглядно обмеженє евакуації до найконечнїйших границь. 2) Зіставленє і поданє до відома статистичних дат про число евакуованих з Галичини після повітів, народности, віроісповіданя при рівночаснім ствердженю стану худоби евакуованого українського населеня в Галичинї і поза Галичиною. 3) Поширенє державних підмог на всїх утїкачів, зглядно евакуованих враз з доставою карт на хлїб і муку. 4) Принятє зобовязаня виживити худобу евакуованого населеня або обнятє в цїлости стану худоби державою за відповідною винагородою, зглядно за зворотом худоби по війнї. 5) Підвисшенє державних підмог для всїх утїкачів взагалї. Сї, як і ще инші поставлені жаданя були предметом подрібної дебати. Мінїстер виявив живе заінтересованє для тих справ. Опісля обговорювано ще деякі актуальні справи полїтичнї.
Нїмецький дневник у Львові. Від 1. сїчня 1917 р. буде виходити у Львові перший нїмецький дневник під заголовкам "Ostgalizische Feldzeitung" на разї в накладї кільканадцяти тисяч. Згаданий дневник буде друкувати ся в друкарни Ґольдмана, з котрим дотичні видавцї зробили вже письменний контракт; в друкарни Ґольдмана роблять вже відповідні адаптації, між иншими закуплено велику ротаційну машину друкарську, замовлено машини до складаня черенок, нові ґотицькі черенки і т. д., що вказує, що підприємство є обчислене на великі розміри. Видавцями і редакторами є виключно пруські Нїмцї. Задачею нового нїмецького дневника "Ostgalizische Feldzeitung" є передовсїм подавати для нїмецьких офіцирів і жовнїрів вісти з воєнних теренів, а кремі cего познакомлювати їх з національно-полїтичними, культурними і господарськими відносинами в Східній Галичинї. З тої причини "Ostgalizische Feldzeifung" може мати велике значінє в першій мірі для нас Українцїв як автохтонних мешканцїв Східної Галичини. У видавцїв cего першого нїмецького дневника у Львові істнує намір продовжити се видавництво і по заключеню мира.
Машини і знаряди рільничі по зниженій цїнї. Наслїдком заходів краєвого товариства господарського "Сїльський Господар" і "Краєвого Союза" господарсько-торговельних спілок у Львові зарядило ц. к. намісництво (Краєва централя для господарської відбудови Галичини) рескриптом з дня 24. XI., що на будуче машини і рільничі знаряди може доставляти "Краєвий Союз господарсько-торговельних спілок" у Львові для тих селян, котрі потерпіли наслїдком війни, по цїнї зниженій о 25%, а в конечних случаях також на кредит. Селяни, котрі хотять користати з тих полекш і закупити які небудь машини або рільничі знаряди, мають звернути ся до Союза і подати яку машину, або знаряд хотять закупити. На се одержать повідомленє про цїну і взір поданя про опуст і кредит. Виповнене поданє має потвердити кружок тов. "Сїльський Господар" або уряд громадський, або оба разом. Крім cего має той, що старає ся о підмогу одержати в своїм ц. к. старостві потвердженє, що він потерпів наслїдком війни і заслугує на удїленє 25% опусту, зглядно кредиту. Так потверджене поданє належить вислати під адресою Союза, котрий займе ся виєднанєм опусту і кредиту, а одержавши їх, вишле замовлену машину зі своїх складів. З огляду на сї формальности належить завчасу замовляти потрібні машини і знаряди, щоби можна їх було вислати підчас зими, коли товаровий рух слабший і посилки лекше ходять. — Краєвий Союз господарсько-торговельних спілок.
Відкритє шкіл у занятій части Галичини. "Кієв. Мисль" з дня 17 падолиста с. р. повідомляє: Бурмистрам, війтам, а також настоятелям парохій земель Австро-Угорщини, які ми заняли правом війни, розіслано отсей розпорядок воєнного ґенерала ґубернатора: "Оповістити населеню, що дозволяєть ся відкрити школи при збереженю таких умов: 1) заклади можуть відбувати ся у місцевих мовах, крім нїмецької і жидівської, 2) громади, які забажають відтворити школи, мають підняти се у формі громадських ухвал, в яких мають заявити: а) що громади бажають відтворити школу — й показати, де саме, б) що громада прийме на себе розхід на удержанє школи і в) показати, кілько дїтий буде вчити ся. Сї ухвали війти мають предложити начальникам повїтів і повідомити вже від себе; а) хто буде вчити; б) чи є відповідне поміщенє для школи й яке саме; в) чи є підручники, обстанова, підмоги і т. п."
З фінансових інституцій. "Руська Щадниця" в Перемишли знижує від дня 1. сїчня 1917. відсоткову стопу від вкладок на 4%. Инші услівя що до вкладок позістали незмінені, як се впрочім видно з оповістки сеї інституції в анонсах нинїшного числа. 