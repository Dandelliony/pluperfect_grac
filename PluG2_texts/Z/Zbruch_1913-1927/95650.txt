◦ ◦ ◦ ◦

Зі світа.   Німці вивозять воєнний матеріял до Голляндії. З Берна доносять: Після донесень Аваса виїхало оноді в ночи богато поїздів з артилєрією і амуніцією з Німечини до Голяндії, а се імовірно тому, щоби укрити воєнний матеріял, котрий після мирового договору повинна були Німечина видати антанті.   Німечина годить ся на видачу винних? Німецький міністр справедливости мав згодити ся на увязнення і покарання винних, котрих видачі жадає коаліція.   Новий президент француського парляменту. Р. Пре вибраний президентом француського парляменту 372 голосами на 405 відданих голосів.   Крамарж про чеську політику. В промові виголошеній в комісії заграничних справ сказав Крамарж, що питання взаємин між церквою і державою не дасть ся розвязати пустими фразами про розділ церкви від держави. Що до угорських відносин, висказав радість, що коаліція так енерґічно виступила проти Габсбурґів. По монархістичній акції на Угорщині, не виключений монархічний переворот в Австрії. Проти сього мусить Чехія боронити ся сильною будовою своєї републики. Чехія мусить бути вірна для коаліції. Чеська будучина лежить в сильній Росії, котра буде сильною, коли буде вільною. Большевизм не удержить ся, бо показало ся, що переведення соціялістичної ідеї аж до останної послідовности, неможливе. Крамарж боїть ся однак, що по большевизмі прийде реакція. Бесідник бажає тісного політичного й господарського союза з усіми славянськими державами. Супроти славянського зєднання — закінчив, німецький реванж бувби неможливий.   Франція навязує торговельні взаємини з Росією. Француський міністер економічних справ заявив, що комісія, яка має навязати торговельні взаємини з російськими кооперативами, удасть ся до Лондону, щоби розпочати наради з представниками Росії.   Німеччина переговорює з Францією. Munchener Ztg. доносить, що німецьке правительство переговорює з Францією щодо розвязання справи видачі винних дорогою компромісу. Франція готова відступити від свого жадання, коли Німеччина поможе Польщі з большевиками.   Чехи певні, що Тішинський округ дістануть. 3 Праги доносять: На засіданню конституційного виділу доручено членам виділу правительственне внесення в справі поділу чесько-словацької републики на виборчі округи. При тім поділі узгляднено вже й тішинський округ.   Большевизм в Голяндії. Дня 3. с. м. відбули ся в Амстердамі збори задля приготовання комуністичного конґресу. В зборах взяли участь відпоручники комуністів ріжних держав. На зборах стверджено, що комуністична міжнародівка числить ся з новою російською офензивою на весні і що червона армія буде старати ся визволити польський і німецький пролєтаріят.   Мадяри домагають ся давних границь. Доносять з Будапешту, що угорська делєґація в своїх контрпропозиціях на мирові умови зажадала переведення на областях, що мають бути відірвані від Угорщини, плєбісциту. Вона звертає увагу, що всі нові границі Угорщини усталено без найменшого знання життя краю. Мадяри мусять домагати ся відновлення 1000 літних границь Угорщини.   В справі видачі виновників війни. Райтер доносить: Німеччина виготовила до коаліції неофіціяльне донесення, в котрім відмовляє видачі виновників війни і робить пропозицію, щоби їх поставлено перед німецький трибунал. — Times доносить, що найвисша рада усталила реченець першого процесу проти Німців, котрі мають бути видані на день 5 мая с. р. В Парижі стане перед судом дня 2. мая штаб давної другої і третої німецької дивізії.   Нова Рада 