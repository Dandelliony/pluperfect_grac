◦ ◦ ◦ ◦ ◦ ◦ ◦ ◦ ◦ ◦

Зміна границь північної ширшої воєнної области. "Wiener Zeitung" оголошує: Начальна команда армії на підставі §. 1. уст. 1. розпорядку цїлого мінїстерства з 3. серпня 1915. Вдз. ч. 241, зміняючи дотеперішні pозграниченя, визначила границї північної мирної воєнної области так, що полїтичні повіти Більск, Фрайштат, Фридек і Тешен на Шлеску і полїтичний повіт Моравська Острава в Моравії вилучила з ширшої воєнної области з важністю від 15. сїчня 1917. Від того дня північна ширша область обнимає Західну Галичину і з Східної Галичини західну часть краю включно з полїтичними повітами Турка, Дрогобич, Львів і Жовква, як також частю повіту Сокаль на захід від Буга і самою громадою Сокалем.
Смерть ґенералової Ольги Рімль фон Альтрозенбурґ. Жінка команданта м. Львова ґенералова Ольга Рімль фон Альтрозенбурґ померла сеї ночи. Похорон буде в середу, 17. с. м. Важко діткненому Мужеви нехай хоч частинною розрадою в його горю буде співчутє цїлого міста, в якім він на становищи команданта вспів здобути собі загальне признанє й симпатії. До сього співчутя прилучаєть ся й наша редакція.
Підвисшенє зелїзничих тариф. "Wiener Ztg." оголошує цїсарський розпорядок про податкові і тарифові зарядженя в зелїзничім русї з приводу окремих відносин, витворених війною. Розпорядок заводить 15 процентовий податок товаровий при цїнах транспорту, дальше підвисшенє податку від білєтів їзди для головних зелїзниць від 12 до 20%, а для льокальних від 6 до 10% і податок від пакетів в тім самім вимірі що від білєтів. Особові тарифи мають бути пересїчно підвисшені о 30% разом з підвисшеним білєтовим податком. В товаровім оборотї намірене є заведенє т. зв. воєнного додатку, який разом з 15% податком товаровим винесе на державних зелїзницях 30% дотеперішної цїни перевозу. Розпорядок буде обовязувати від 1. лютого с. р. Річна підвишка доходу для державного скарбу з того жерела має виносити 300 мілїонів корон.
Новий розпорядок в справі товщів. Вістник державних законів оповіщає розпорядок уряду для виживленя населеня в справі достави масла і товщу для загальної апровізації. З одної сторони мають бути визначені континґенти для поодиноких коронних країв, з другої змонополїзованєм закупна надвишки понад той континґент має добути ся потрібні ще припаси. Обовязок відданя вепрового товщу накладаєть ся на кождого, хто бє безроги, отже і на того, хто їх бє в дома або з конечности При визначеню скількости буде ся при маслї і при товщах уважати на потреби властителя. Уряд для виживленя може постанови згаданого розпорядку поширити також на смалець і сир.
З унїверситету. В суботу 13. с. м. відбула ся в львівськім унїверситетї промоція п. Андрія Стронцицького з Желдця, повіт Жовква, на доктора прав. 