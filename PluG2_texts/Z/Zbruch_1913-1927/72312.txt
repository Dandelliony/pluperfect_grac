◦ ◦ ◦ ◦ ◦ ◦ ◦ ◦ ◦ ◦

Відзначенє президента мінїстрів. Цїсар надав президентови мінїстрів д-рови Зайдлєрови великий хрест ордеру св. Стефана.
Відвідини кн. Лєопольда баварського у Львові. Начальний вожд східної армії маршал кн. Лєопольд баварський в переїздї через Львів відвідав нїмецького ґенерального конзуля Гайнце. Кн. Лєопольд прибув з дружиною в сальонових ваґонах около 10. год. перед пол. На двірци дожидав його ґенеральний конзуль Гайнце в товаристві секретаря конзуляту Гельцке і супроводжав його підчас переїзду містом. Оглянено рацлавицьку панораму, головні вулицї і будівлї, музей ім. Дїдушицьких, міський музей промисловий і Високий Замок. По снїданю в домі ґенерального конзуля кн. Лєопольда о год. 3. по пол. поїхав в дальшу дорогу.
В справі побору вугля. З міського Уряду господарського у Львові одержуємо отсей комунїкат: З причини усуненя кількох властителїв районових складів вугля м. Уряд гесподарчий подає до відома інтересованих, що мешканцї улиць: пл. Академічної, Фредри, Лозїнського, св. Николая, Мохнацького, Романовича, Сенаторської і Зиблїкевича будуть від тепер реалїзувати свої лєґітимації на побір вугля в складї Кароля Поляка під ч. 6 при ул. Яблоновських, мешканцї ул. Длуґоша, Концїк, св. Марка, Якуба Стшемє і Супінського в складї Маріяна Поляка під ч. 16 при ул. Пелчинській, а мешканцї улиць Кохановського, Погулянки, Варненьчика і Рибацької в складї Антона Свідра під ч. 10 при ул. Домаґілїчів. Рівночасно подасть ся до відома, що почавши від 23. с. м. аж до відклику вуглевий віддїл Ц. М. Бюра карт спожитя не буде видавати карт побору до міських складів; карти побору на вуголь закуплені у приватних доставцїв буде видавати наведене бюро дальше в урядових годинах від год. 9—11 перед полуднем по виявленю доказу на довершене замовленє. Лєґітимації на побір вугля у районових складах так червоної як і ясної краски, видають виключно окружні Бюра роздїлу карт спожитя для мешканцїв доткненої дїльницї.
Курс направок обуви. Краєвий патронат ремесла і промислу наміряє уладити курс для виобразуваня помічних сил в шевських роботах, всобливо в роботах задля направи обуви. Наука буде відбувати ся під управою окремого інструктора при помочи квалїфікованих сил і буде тривати около 8 тижнїв. На курс можуть бути приняті також дївчата висше 18 лїт. Пильним і здібним кандидатам і кандидаткам може бути признана грошева підмога. Виобразувані фахово робітники знайдуть працю у варстатах репараційних, які мають бути отворені для потреб незасібної людности, або у майстрів. Близші відомости подає бюро Патронату в Кракові, вул. Кармелїцька ч. 27.
Відзначеня. Стефан Андріюк, хорунжий, та Іван Ливицький, підхор., оба в 41 пп., відзначені за хоробрість в боротьбах над Сочею медалю хоробрости І. кляси. Се вже трете їх відзначенє. 