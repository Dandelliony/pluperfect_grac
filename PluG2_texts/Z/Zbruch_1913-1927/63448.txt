◦ ◦ ◦ ◦ ◦ ◦ ◦ ◦ ◦ ◦

Резолюції наради мужів довіря Н. К. в телєґрамі офіціяльної Петроградської Телєґрафічної Аґенції. З Відня нам пишуть: В російських часописах, які саме тепер наспіли тут, читаємо між ин. отсю телєґраму П. Т. А.: Ціріх, 30. сїчня (12. лютого). На конґресї демократичної партії найбільше впливова група галицьких Українцїв заявила енерґічний протест проти видїленя Галичини і проголосила право українських земель утворити автономну провінцію, злучену полїтично з австро-угорською монархією. Українцї рішили протестувати проти прилученя Холмщини до будучого Польського Королївства й жадати утвореня автономного правительства на українських землях, занятих війсками центральних держав, признаня української мови урядовою в українських школах й инших заведенях реліґійного й культурного характеру.
Дешеву чайню для інтелїґенції засновано у Львові з почину Команди міста в льокали давної каварнї "Метрополь" (ріг вул. Пекарської і Панської). Чайна отворена між 4 і 7 і год. поп. За кільканайцять сотиків можна там одержати чай з цитриною і перечитати виложені для ужитку гостий часописи.
Приватні пакети з Австрії до Галичини допущені знова тільки з обмеженєм на 5 штук денно від одного надавця без огляду на вагу. Пакети конечні, полеві наглячі з насїнєм і дріжджами, як також грошеві посилки, допущені без обмеженя.
"Дїти Кобзареви". Дїтвора дївочої і хлопячої народної школи ім. Т. Шевченка у Львові, звеличає память Тараса в недїлю дня 18 с. м. В сали "Сокола" при вул. Руській ч. 20, сценїчним образом в 2 дїях п. з. "Дїточе свято" ("Слїдами Тараса"). Початок свята о год. 4. по полуд. Ласкаві жертви на удержанє школи приймає ся з подякою при вступі на салю. Прихильників "Рідної Школи" і приятелїв нашої дїтвори запрошує — Управа.
Зменшенє обєму дневників. У Вістнику державних законів появив ся розпорядок мінїстра торговлї в справі обмеженого уживаня паперу в дневникарстві. 