◦ ◦ ◦ ◦ ◦ ◦

Кінець армії Денікіна.  Рештки армії Денікіна, що складаються з 5—8000 люда, головно б. російських офіцирів, опустили Одесу і відступили, в напрямі румунської границі в надії, що там найдуть захист. Коли одначе надії завели, ґен. Бредов звернувся до команди української (галицької) армії з просьбою, щоби та їх перепустила на теріторію Польщі. Стан армії Бредова розпучливий, без муніції і їди посувається здовж румунського кордону і тепер є десь в районі Ямполя.   Передвступні наради в справі мира. Варшава. Дня 2 марта приїхали представники Фінляндії, Лотви і Румунії до Варшави на передвступні наради в справі умов мира з совітською Росією. Представників України досі не покликано.   Маніфест Найвищої Ради до держав Европи. З Лондону доносять, що Найвища Рада звернулася маніфестом до всіх держав, в якому взивається всі европейські держави до збільшення власної продукції та інтензивніщої праці. Далі звертається Найвища Рада в цім маніфесті до держав, щоби завели як найбільшу ощадність. Одночасно звертається до східно-европейських держав з зазивом, щоби вони взялися до мирової праці та зрезиґнували зі здобуття своїх спеціяльних домагань силою оружя.   Український совітський уряд надіслав мірову пропозицію? З Варшави доносять до "Caz. Por.", що український уряд совітів мав надіслати ноту до польського уряду з пропозицією приступити до мирових пертрактацій. Говорять, що уряд совітів ставить за услівє розпочаття пертрактацій, непризнання польським урядом всіх инших українських урядів. Нота має бути підписана Раковським.   Японські відділи переходять до совітської армії. Москва. (Радіо.) Після звідомлень із східнього фронту біля Байкальського озера перейшли численні відділи японського війська на сторону червоної армії.   Жінки в новому московському совіті становлять поважне число. На 1382 членів вибрано 117 жінок. Комуністи становлять 85% усіх членів.   Заворушення в Італії. Великі заворушення робітників в північній Італії тревають далі. В Турині тамошні робітники обсадили дві великі фабрики, вивісили червоний прапор і приняли на себе ведення фабрики. В Медіоляні обсадили робітники велику автомобілеву фабрику. По селах завважується великий рух серед рільних робітників. В багатьох місцевостях прийшло до оружних нападів на двори. Супроти цего стану в Римі панує поважне занепокоєння.   Що чувати в світі. Потверджуються вісти, що француський маршалок не поїде до Варшави. Цей факт треба приписати політичному впливови Анґлії. В Лондоні прийшло до вуличних демонстрацій викликаних урльопованими жовнірами, моряками та робітниками арсеналів. Турецький уряд згодився, щоби мандат над Туреччиною обняла одна з коаліційних держав. Після вісток з Гельсінґфорсу виходить, що Анґлія вже довший час достарчала совітській Московщині товарів і хемічно-технічних частин до виробу муніції.   Вперед! 