◦ ◦ ◦ ◦

Війна за визволення Західньої України. (УПБ) Офіціяльне звідомлення з Галицького фронту з дня 20. марта 1919. На північ від Львова: Смілі предприняття стеж поза польськими лініями. Коло Львова: Перестрілка артілєрії і машинових крісів. Між Городком а Судовою Вишнею відперто ворожий наступ на лінії Путятичі— Добряни. Впрочім без змін. Начальник штабу Галицької армії.   Положення Українців у Львові. У львівському "Впереді" (ч. 69) читаємо: "Українці міста Львова полишені помочи. Коли Поляки дістають средства поживи з заходу і "КБК" ("książęco-biskupi komitet") розділює їх по польських парохіяльних урядах,— Українці не мають ні звідки помочи. Всякі заходи українських інституцій і осіб, щоби й Українцям помогти в тих тяжких днях, остаються безуспішні".   Повітовий зїзд укр. радик. партії в Станиславові. УПБ. Станиславів, 20. III. Сьогодні відбулося тут повітове віче в аґрарній справі і повітовий зїзд радикальної партії в ціли вибору делєґатів на партійний зїзд. Саля повітової Ради була битком набита, дехто прислухувався нарадам з сіней. На вічу представив др. Лев Бачинський основи аґрарної реформи та оставив самому селянству вибір, по яким прінціпам має бути у нас переведена земельна реформа. Після промови вивязалась оживлена дискусія селян про сю справу. На зїзді вибрано від судових повітів: станиславівського та галицького по трьох делєґатів на краєвий зїзд радикальної партії.   Коли будуть наладнані відносини між Поляками й Українцями? Підчас дискусії над "експозе" Падеревського забрав голос представник народового робітничого Союза, посол Фіхна, який між иншим сказав: "Коли ходить о наші відносини до України, то справа буде поладнана тоді, коли Львів і бориславський басейн будуть находитися у границях польської републики".   "У.С.С." Видає Команда Бриґади Січових Стрільців. Адреса: Ред. часоп. "У.С.С." при Команді Бриґади. Полевий почтовий пост ч. 9. — Ціна поодинокого числа 1 гривня (корона), для частин Бриґади 50 шагів (сот.). — Ч. 1. вийшло 8. марта.   Република 