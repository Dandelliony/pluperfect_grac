◦ ◦ ◦ ◦

  Східні границі Польщі.   З Варшави доносять: Правлячі круги держав антанти постановили занехати покищо порушування справи границь Польщі й Росії аж до часу, коли буде заведений лад та порядок і повстане осередне російське правительство.   Радіо знов з Навен доносить: Найвисша Рада застановлялася над справою усталення східних границь Польщі та справою порішення долі східної Галичини.   Кольонізація східної Галичини.   З Варшави доносять: Секція опіки міністерства військових справ увійшла в порозуміння з східно-галицькою аґрарною комісією в ціли згідного поступовання в справі даровизни рілі на річ інвалідів. Жертвовані ґрунти по заінтабулюванню будуть поділені на 5 морґові пайки і переказань військовим інвалідам.   В румунських таборах для інтернованих і бранців.    Угорські соціялісти звернулися до голови румунських військ, які окупують Будапешт, з просьбою, щоб провірено відносини в таборах інтернованих і бранців, угорських комуністів. Румунський старшина вислав комісію, яка найшла деревляні, неопалені, без шиб бараки, в них много жінок з пригрудними дітьми. Увязнені виглядають як кістяки, вмирають денно по 50 осіб, деякі мерці лежали без похоронів вже в розкладі. Румунська комісія зясувала цей спосіб поведення з людьми як звірячий і обіцяла інтервенцію.   Женуть Німців з Штрасбурґа.    З Берліна доносять, що ґенеральний комісар міста Штрасбурґа велів всім торговельним тамошним фірмам, щоб вони найдальше до 15 падолиста позбулися Німців, занятих там на службі. Вони незабаром будуть зовсім прогнані з окупованих Францією теріторій.   Півміліона робітників страйкує.    В Америці відказалося від праці около пів міліона робітників.   Америка змінює версальський договір.    Найновійші депеші з Вашінґтона подають вислід нарад виділу сенату для заграничних справ, а саме 10 застережень і вступ цього змісту, що союз народів тільки тоді увійде в життя, коли три або чотири великі союзні держави приймуть ці застереження. Вони торкають слідуючі точки: 1. Виступлення одного члена. 2. Статя 10-та про запоруку теріторіяльної і політичної независимости Членів Союза народів. 3. Мандат опіки над слабосильними народами. 4. Доктрина Монро. 5. Внутрішна справа тарифи митової та іміґрації. 6. Застереження повної свободи в акції Обєдинених Держав, яке відноситься до признання господарських прав Япана в Шантунґу й евентуальної відмови цього, що була признане в мировім договорі. 7. Репараційна комісія буде тільки тоді уповажнена встрявати в торговельні справи між Америкою і Німечиною, коли конґрес Унії на це возволить. 8. Конґрес рішить, чи Америка має причинитися до коштів удержання комісії і секретаріятів звязаних з утворенням Союза народів, щоби конґрес мав запевнене на дальше право вирішування розмірів участи Америки в Союзі народів. 9. Услівя, що мимо клявзулі про обмеження зоружень, конґресови запевниться право побільшенню цих воружень в Америці на случай, колиб державі грозила небезпека ворожого наїзду, або колиб вона була вмішана в війну. 10. Що без огляду на рішення господарського бойкоту в статі 16 мирового договору, Америці мусить прислугувати право дозволу мешкаючим в Америці членам народу, який зломив договір Союза народів, щоб далі удержували з своєю державою взаємини торговельні, фінансові і личні.   Вільзон думає уступити з предсідництва "Союза Народів".   Після донесення Женевських дневників, президент Америки Вільзон наміряє уступити з предсідництва в Союзі народів і відступити цей уряд Павлови Гимансови, бельґійському міністови заграничних справ. Цей крок Вільзона є уступкою супроти бельґійського королівського подружа, яке старалося тепер в Америці, щоби осідок Союза народів перенесено з Женеви до Брукселі. Вільзон є за Женевою, а назначення Гиманса булоб компенсатою бельґійському правительству.   Відшкодовання за затоплені Німечиною кораблі.    Після донесення з Парижа подає "Chicago Tribune", що на Німечину має наложитися обовязок дати антанті відшкодування за кораблі затоплені в Scapa Flow. А саме Німечина муситиме віддати ряд кружляків і торпедових лодок, які ще є в німецьких портах, а крім цего муситимуть видати з арсеналу маринарки 400.000 тон матеріялів та сухі доки, плаваючі доки, крани і т. д.   Амнестія в Австрії.    Із нагоди річниці проголошення австрійської републики оголосять 12 ц. м. в Австрії амнестію за ріжні проступки.   Велитенський штрайк гірників в Америці.    Після вісти з Вошинґтона, в північній Америці вибух штрайк гірників. Відказалось від праці 750.000 осіб.   Нова Рада 