"Нове правительство" на Українї.

Гурток большевицьких самозванців у Харкові.
НАД КОРДОНОМ, 2. січня 1917.
Пізним вечером 29. мин. м. розійшла ся в Росії відомість, що в Харкові 28. грудня 1917. утворило ся "нове правительство України", — мовляв — перебирає в свої руки "всю власть" та касує дотеперішне правительство Української Народної Републики. Нове правительство, як само запевняло, вибране "частю" селянських, робітничих та жовнїрських депутатів. Народні комісарі російської (московської) републики вислали сїй радї депутатів свої ґратуляційні письма, петроградська аґенція швидко рездепешувала по світї вість про сю "важну подїю", а з війска відгукнули ся деякі частини фронту.
На підставі зовсїм певних інформацій можу Вам справу сього "нового правительства" розяснити.
Було так: На нарадах селянських, робітничих і жовнїрських депутатів в Київі в днях 16. і 21. грудня, на котрих була заступлена делєґатами вся людність української републики, знайшла ся дуже маленька, зникаюча групка большевиків, які очевидно не були вдоволені теперішним правительством України, і наслїдком того рішила винести ся з Київа: бо все одно — супроти двох тисячів голосів нїчого не могла вдїяти. Як місце збору для невдоволених вибрано Харків — з двох причин. Раз, що недалеко Харкова стоїть головна кватира большевицьких утїкачів перед Калєдіном і кадетами, а друге тому, що харківський урядничнй апарат є виїмково в руках спілки большевиків і чорносотенцїв. Там постановили малькотенти признати себе "правительством".
На звістку про се Укр. Ц. Рада заявила у виданім учора комунїкатї, що не має часу на будуче бавити ся подібними ексцесами, та що все на Українї далї як слїд функціонує, а що до сеї маленької ґрупи самозванцїв — то з ними справить ся, як з ворогами, що противлять ся українській революції і її добуткам. Знов же супроти сього, що й народні комісарі з Петрограду вислали тому "правительству" привіти, то й се не лишить ся без наслїдків і будуть пороблені відповідні кроки з найдальше йдучими консеквенціями. 