◦ ◦ ◦ ◦ ◦ ◦ ◦ ◦ ◦ ◦

Битва під Верден.
РОТТЕРДАМ, 2. марта. (Пр. т.) З Парижа телєґрафують до "Neuer Rotterdamsche Courant": Тут панує вражінє, що нїмецькі боєві сили коло Верден знов стягають ся разом, щоби приготовити ся до нового наступу.
ФРАНКФУРТ, 3. марта. (Пр. т.) "Frankfurter Ztg." подає такий дотеперішний результат: Кріпость Верден позбавлено з півночи й сходу її точок опертя. З півночи вдерли ся Нїмцї в лїнїю зовнїшних фортів. Панцирні форти Дуомон, Ардомон і инші сильні становища находять ся в наших руках. Рівнину Воевр, важну для Французів для оборони й наступів, очищено в більшій части з неприятеля. Нїмецький фронт сильно скоротив ся, наше становище під Верден укріпило ся, свобода рухів кріпости стала ослаблена, а її стратеґічне положенє поважно загрожене. Наш територіяльний здобуток оцїнюєть ся нинї на яких 300 км.
КАРЛЬСРУГЕ, 4. марта. (Пр. т.) Як доносить "Basler National-Zeitung" в середу пополудни почало ся знов острілюванє з східної сторони кріпости Верден гарматами тяжкого калїбру.
ФРАНКФУРТ. (Пр. т.) "Frankf. Ztg." пише: Битва під Верден увінчала ся очікуваними успіхами. По сильнім приготованю артилєрії пали нові француські становища на півночи від Верден. В сих днях дасть ся тілько одно сказати: операції розвивають ся після пляну й з успіхом. Перерви в боротьбах лежать в означенім управою плянї, як і ограничуваня кождочасних боїв. В тім розміщеню полягає власна сила нашої управи.
Ґен. Сарей під Верден.
ЛЮҐАНО. (Прив. тел.) Міланський дневник "Corriere della Sera" доносить: Тому, що Нїмцї завернули свої війска з Балкану, через що вийшла імовірність, що центральні держави відсунули свою акцію проти Солуня на бік, покличеть ся ґен. Сарей під Верден.
Похід на Україну.
КОПЕНГАҐА (Пр.т.). Анґлїйскі часописи звертають все ще пильну увагу на галицько-бесарабський фронт і висказують погляд, що, не вважаючи на офензивні рухи на Заходї, головний удар упаде таки на Сходї і зверне ся проти Київа.
КРАКІВ (Пр. т.). "Krakauer Zeitung" подав звістку, що в цїлій північній Бесарабії заведено заострені війсково полїцийні приписи. Евакуовано також богато місцевостей як приміром Ліпкани, Хотин і Каменець-Подільський. Загально висказують ся побоюваня, що центральні держави можуть зачати похід на Київ, а се мусить тяжко відбити ся на положеню у Бессарабії.
Швайцарський процес о шпіонажу.
БЕРН. (Ткб.) Перед тутешним дивізійним судом покінчив ся нинї публичний процес о шпіонажу проти великої орґанїзації, в якій мали участь головно Анґлїйцї і Італїйцї. Шпіонська служба звертала ся проти Нїмеччини, а саме одна аґенція збирала війскові інформації про Нїмеччину. Трох анґлїйських дневникарів стояло на услугах письм Daily Chronicle, Daily Mail, Daily Express і New York World. Підсудні удержували бюра в Ціріху, Женеві, Льозаннї й Базилєї. На нинїшній кінцевій розправі увільнено всїх трох підсудних. 