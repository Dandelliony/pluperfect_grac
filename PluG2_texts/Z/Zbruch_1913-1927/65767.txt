◦ ◦ ◦ ◦ ◦ ◦ ◦ ◦ ◦ ◦

Видїл робітників і жовнїрів та провізоричне правительство.
РОТЕРДАМ. (Ткб.) "Neuve Rotterdamsche Courant" доносить: Петроградський кореспондент дневника "Daily Tetegraph" доносить д. 4. с. м.: В демонстраціях, які відбули ся в четвер перед Таврійською палатою, прилучив ся до товпи резервовий баталїон фінляндського полку. Жовнїри несли прапори і написи: "Проч з Мілюковим! Проч з анексією!" Инші війска прилучили ся так, що разом зібралося 15.000 жовнїрів з прапорами. Почали ся протидемонстрації за правительством. Робітники були дуже неприязно настроєні для правительства. Як вже донесено, о півночи промовив до товпи Мілюков. Його бесїду принято з ентузіязмом. Протягом дальшої ночи настрій товпи ставав чим раз прихильнїйший для правительства. Богато осіб хотїло в розмові з жовнїрами і офіцирами довідати ся, що спонукало жовнїрів до їх поступованя. На се питаня переважно не дістали відповіди. Деякі сказали, що скликали їх старі жовнїри, инші що поступають так на приказ. Здаєть ся, що вони думали, що буде досить, щоби провізоричне правительство подало мирові умови, а Нїмеччина їх прийме. В многих фабриках приняли робітники резолюцію, яка ганьбить правительство і домагаєть ся відданя правительственної власти видїлови робітників і жовнїрів. Громади робітників удали ся до будинку Думи. Небавом прибув великий похід прихильників правительства, в тім много жовнїрів волинського полку. Обі громади демонстрантів розійшли ся спокійно.
В суботу донїс сей самий кореспондент: Вчорашний день принїс у память великі днї революції. Сотки тисяч осіб зібрали ся на Невськім Проспектї і инших великих улицях. Тягарові автомобілї переповнені жовнїрами переїздили без виразної мети улицями міста. Улицями перетягали тисячі манїфестантів з прапорами і написами, на яких виднїли кличі всїх ґруп полїтичної опінїї товпи. Рано місто — здавало ся — було подїлене на два табори, на прихильників і противників правительства. Круги інтелїґенції були за празительством, робітники проти. Протягом дня число прихильників правительства збільшало ся так, що по полудни противники правительства не могли вже показувати ся на Невськім Проспектї. Кріза минула, правительство лишаєть ся. Провідники виділу робітників і жовнїрів уратували положенє. Без них булоби правительство повалене, а наслїдком сього булаб домова війна і анархія. Сим разом небезпека була більша, нїж колинебудь від хвилї вибуху революції.
Пізним вечером в четвер почала ся спільна конференція провізоричного правительства, виконуючого видїлу ради робітників і жовнїрів та комісії Думи. Від початку було пізнати, що обі сторони хочуть дійти до порозуміня. Члени правительства здали точну справу про положенє і не укривали його грізних сторін.
Президент мінїстрів Львов заявив, що правительство є готове уступити иншим людям, які найшли би більше піддертє у народу. Мінїстер війни Гучков здав справу з відносин на фронтї і сказав, що положенє на фронтї є дуже поважне. В тій хвилі стан армії викликує велике занепокоєнє. Треба зараз видати зарядженя в цїли приверненя карности і піднесеня духа. Вяравдї положенє не є безнадійне, але коли теперішний стан потриває дальше, то можуть прийти прикрі наслїдки. Маси народу легкодушно задивляють ся на мирову балаканину, думаючи, що можна осягнути мир просто через зложенє оружя. В кінци Ґучков заявив, що не стремить до анексій та що ідеї анексій не мають в тій хвилї нїде прихильників.
Невтральна преса про можливість окремого мира з Росією.
БЕРН (Ткб). Обговорюючи останній коментар російського правительства до ноти Мїлюкова, пише "Berner Tagblatt": Зрікаючи ся анексій та санкцій і гарантій після думки Анґлїї, російське правительство стає просто в розріз з воєнними цїлями коалїції, в яких є мова про знищенє Австро-Угорщини і випертє Туреччини з Европи. Спірну точку між Туреччиною і Росією усунено. Теоретично властиво вже нїщо не стоїть на перешкодї порозумїню Росії з осередними державами, бо також в польській справі можна осягнути порозумінє. Здавало би ся, що нїщо вже не стоїть на дорозї скорому заключеню мира, але перешкодою є льондонський договір, тим більше, що Анґлїя поклала свою руку на російське правительство. Російське правительство мабуть буде опирати ся на тискови ради робітників і жовнїрів в справі окремого мира. Умови загального мира поправлять ся з хвилею, коли Анґлїя супроти некорисних відносин в Росії і війскового положеня заверне з дороги.
Коли дїяльність підводних човнів поцїлить Анґлїю в серце, то треба рішучо числити ся з тим, що анґлїйське правительство без огляду на інтереси союзників виявить готовість до мирових переговорів.
З нїмецького парляменту.
БЕРЛЇН (Ткб). Нїмецький парлямент приняв в другім читаню війсковий етат. Конституційна комісія парляменту приняла внесенє, що дає послам право відмовити зізнань у виконуваню свого заводу, хоча державний секретар Уряду справедливости заявив ся проти сього. Потім почала комісія наради над внесенєм о зміну виборчого права до парляменту, заведенє пропорціональних виборів і виборчого права жінок та о побільшенє числа посольських мандатів.
Цїсар на шесту воєнну позичку.
ВІДЕНЬ (Ткб). Цїсар вислав до мінїстра скарбу Шпіцмілєра слїдуючу телєґраму: Я приняв до відома Ваш звіт про приготовленя до 6 воєнної позички. Думаючи з вдячністю про надзвичайні чинитьби всіх верств в дотеперішніх воєнних позичках, висказую надїю, що австрійський капітал і широкі круги суспільности, яка ощаджує в тім незвичайно важнім для укінченя війни періоді, дадуть в цїлій повнї доказ нашої непохитної фінансової сили і нашої непохитної рішучости. Я сам субскрибую на 6 воєнну позичку 12 мілїонів.
Чому Італїя не почала офензиви?
"Neue Züricher Zeitung" доносить в депеші з Міляно:
Від кількох днїв в італїйській пресї виринають чутки про можливість великої неприятельської офензиви. Війсковий критик дневника "Giornale d' Italia" впевняє, що боєва дїяльність на західнім фронтї не є ще доказом, що неприятель понехав свої пляни проти Італїї. Про італїйську весняну офензиву пише згаданий критик, що теперішна хвиля до того не пригожа, бо снїгові розтопи в Альпах ще не покінчили ся. Відновленє боєвої дїяльности на італїйськім фронтї є питанєм часу і треба оставити італїйському ґенеральному штабови рішенє, коли вибрати найбільше відповідну пору до того. Инший війсковий критик пише в "Messagero", що теперішна бездїльність Італїї відповідає офензивному плянови антанту і невірний є погляд немов то нема що-до того згоди ґенеральних штабів. Постанова одностайного пляну війскового, зладженого коалїцією, є така, щоби весняну офензиву почали анґлїйсько-француські війска, а Італїя поки-що має спокійно дожидати своєї черги. 