◦ ◦ ◦ ◦

Зі світа.   Франція схиляєть ся до переговорювання з большевиками. Der Abend доносить із Парижа: Д-р Крамарж розвиває живу діяльність, щоби прихилити Францію до видатного попертя Денікіна. Француські політичні круги тепер сему противні, а то з-за зміни становища Анґлії й Америки супроти Росії. Франція бажає порозуміння з большевиками, бо боїть ся, що Анґлія й Америка випередять її в справі економічної супремації над Росією. Всі балтійські порти мають перейти під анґлійській протекторат. Францію на конференції антанти в Лондоні репрезентуватимуть Пітон і Люше.   Соціялісти проти італійського короля. Депеші з Риму предвиджують, що при отворенню нового італійського парляменту будуть поважні заворушення. Крайні соціялісти мають намір при сій нагоді висвистати короля. Міністри, раді запобігти тим сценам, застановляють ся над уступленням короля на річ князя Аости або наступника престола Гумберта.   Міжнародний уряд праці. Урядово доносять з Вашинґтону, що міжнародний уряд праці буде находити ся в місци побуту ради союза народів, його ціллю буде збирання матеріялів відносно умов праці, дорожнечі і пр. Слідуючі держави вишлють своїх урядових представників до cего уряду: Бельґія, Фрація, Анґлія, Італія, Швейцарія, Еспанія, Голяндія та Аргентина.   Реченець окупації Шлеска й Прусії. Найвисша рада визначила реченець окупації Горішнього Шлеска на половину грудня, а Східної і Західної Прусії на 20. грудня.   Середно европейська федерація. "Achtuhrblatt" доносить, що будапештенські політичні круги признають певним утворення господарської федерації між Австрією, Угорщиною, Чехословачиною і Югославією. Розходить ся о чисто господарський союз, який вчинив би можливим обмін товарів без митних обмежень.   Макензен в подорожах. В дорозі з Будапешту до Німечини задержав ся у Відни був. полевий маршалок Макензен. Поїзд стояв під охороною француських жовнірів і почесного почоту. На зустріч Макензенови вийшли відпоручники властий і много публики. Привитання змінило ся вскорі на бурливу заяву втіхи з приїзду, пані засипали гостя квітками.   Війна між Америкою і Мексиком? З Роттердаму доносять, що Зєдинені Держави вислали Мексикови ультімат. Американська армія і фльота готові вимусити освободження консуля Дженкінса.   Німці скріпляють залогу на Шлеску. На горішнім Шлеску наступило частинна пересунення військових німецьких сил та скріплення кордонів. В місцевостях, де було по 30 жовнірів, тепер їх більше сотки.   Коаліція уповажнює Польщу до офензиви проти большевиків. "Morning Post" доносить на поважній основі, що коаліція поручила Польщі розпочати ґенеральну офензиву проти большевицької Росії.   Япанська армія на Сибірі. Міністер війни в правительстві Колчака Стіланов, що перебуває тепер у Гельзінґефорсі заявив представникам преси, що на Сибірі ділає япанська армія зложена з 71.000 піхоти та 14.000 кінноти.   Ратифікація мира знов відложена. Лойд Джордж повідомив Палату Громад, що ратифікація мирового договору мусить бути знов відложена, бо виявили ся труднощі в питанню порозуміння з німецьким правительством у справі обсаджених теріторій.   Нова Рада 