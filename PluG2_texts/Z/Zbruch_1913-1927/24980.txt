◦ ◦ ◦ ◦ ◦ ◦ ◦ ◦ ◦ ◦

Настрій у Львові. Відомість про відмовну відповідь Сербії прийшла до Львова через ц. к. Кореспонденцийне Бюро коло 8. год. вечір. Рівночасно редакциї дневників одержали телефонїчні відомости від своїх кореспондентів. За хвилю місто зароїло ся від надзвичайних додатків. На численні запити, чому ми не видали надзвичайного додатку, пояснимо, що такі додатки можна видавати тільки тодї, коли числить ся на масову публику. А що наша суспільність по більших містах творить меншість, то видаванє таких додатків принесло би нам тільки значні материяльні шкоди. Відомість про відповідь Сербії викликала зараз відповідний настрій. По каварнях оркестри почали грати австрийський гимн, що декуди викликало демонстрациї з сторони польської публики. Так прим. в каварни "Metropol" польська публика привитала австрийський гимн псиканєм, яке втихомирила тільки грізна постава присутних там офіцирів. Зараз по відіграню австрийського гимну та сама публика почала домагати ся відіграня "Jeszcze Polska nie zginęła", що орхестра відіграла кілька разів. В "Народній Гостинници" відбував ся комерс учасників всеукраїнського учительського Зїзду. Сю нагоду використав Dziennik polski до так само бездонно безглуздої як і підлої денунцияциї, нїби-то в "Народній Гостинници" Rusini śpiewali "Boże caria chrani". Видно, україножерство польської преси перейшло вже в стан божевіля, коли можливі — не кажемо такі підлі, бо до сього ми звикли, але такі глупі денунцияциї!
Воздушна труба. Пишуть нам зі Зборівщини: На полях села Вовчковець перейшла 21. с. м. т. з. воздушна труба. На пів дозріле збіжє викрутила і помервила до непізнаня, а поукладані копи порозвалювала, носячи снопами на кільканайцять метрів високо. Перестрашені женці кинулись на землю, бо як оповідають, підривало їх з землї у воздух. Се все тривало 10 до 15 секунд і заняло лиш простір около 200 метрів широкий, а потім пігнала труба в східнім напрямі. 