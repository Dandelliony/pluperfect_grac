 ◦ ◦ ◦ ◦ ◦ ◦ ◦ ◦ ◦ ◦ 

Заграничний огляд.
Зїзд в Абациї. До Відня телєґрафують, що на останній конференциї мінїстрів докладно обговорено балканські справи; конференция довела до цілковитої згоди поглядів на ріжні справи. Між иншим обговорено справу Альбанїї й економічної експанзиї Австриї й Італії в Малій Азиї. Неофіцияльно Сан-Джулїяно звернув увагу ґрафа Берхтольда на публичну опінїю в Італїї, яка дуже прихильно відносить ся до потрійного союзу, але бажає, щоби були сповнені бажаня австрийських Італїйців що-до унїверситету. Берхтольд запевнив італїйського міністра, що він дуже щиро ставить ся до бажань італїйського населеня і бажає їх сповненя.
Ще про зміну потрійного порозуміня на союз. Недавно відомий француський історик Лявіс умістив у ґазетї Temps статю, в якій різко нападав на Анґлїю за те, що вона не досить дбає про розвій воєнних, сухопутних сил. На його думку, порозумінє з Анґлїєю не дає особоливих користий для Франциї. Красшим був би союз між Росиєю, Франциєю і Анґлїєю. Тепер Daily News умістила відповідь, в якій між иншим говорить ся: "можемо запевнити п. Лявіса, що анґлійський нарід, не зважаючи на свої симпатиї до Франциї, нїколи не стерпів би нї воєнного, нї фльотового союза з Росиєю. Вже сама згадка про такий союз викликає велике обуренє серед Анґлїйців". 