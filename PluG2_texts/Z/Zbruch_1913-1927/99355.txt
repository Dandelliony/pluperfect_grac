◦ ◦ ◦ ◦

Кроваві заворушення в Ірляндії. К.Б. доносить з Льондону: В многих місцях в Ірляндії прийшло знову до кровавих сутичок. В Бельфаст убито 13 осіб, ранено над 200.   Заходи мадярського уряду в справі Словаччини і Підкарпатської України. Пат. подає за денником "Лідове Новіни", що мадярський уряд розпочав дипльоматичні заходи, аби вимогти коректуру границь на Словаччині в свою користь і в першій мірі дозвіл на обсадження Підкарпатської України. Як доносять "Лідове Новіни" мадярська армія готова до походу, а словацькі мадярони приготовляють ґрунт на случай заняття Словаччини мадярськими військами.   Вільсон домагається плєбісциту на Тешинськім Шлеську. Як доносить "N.Y. Herald" американський амбасадор Wallace по одержаній з Вашінґтону інструкції, повідомив раду амбасадорів, що президент Вільсон не признає ніякого иншого способу полагодження польсько-чеського спору о Тешинський Шлеськ, як тільки дорогою плєбісциту. Згаданий денник додає від себе, що така заява мусить впровадити раду амбасадорів у велике заклопотання, бо вона бажатиме обминути хоча би й найменше напруження відносин з Америкою.   Француські соціялісти в III. Інтернаціоналі. "Echo de Paris" доносить зі Стокгольму, що француські соціялістичні провідники Кашен і Фронард перед допущенням їх до участи в нарадах ІІІ. Інтернаціоналу в Москві підписали деклярацію, в якій заявили, що солідаризуються цілковито з большевизмом, осуджуючи парляментарний устрій вважають диктатуру пролєтаріату справедливою і обіцюють приготовити француський пролєтаріат до метод російського пролєтаріату.   Франція і Ватикан. Комісія француської Палати послів заявилася 19 голосами проти 15 за відновленням дипльоматичних взаємин з Ватиканом.   Льойд Джордж про ірляндське питання. По донесенням з Льондону на делєґації робітничих товариств Льойд Джордж заявився за тим, аби Ірляндії дати певну форму самоврядування під умовою, що вона останеться інтеґральною частиною бритійської імперії.   Виміна полонених. З Марсилії відплило до Одеси 4.000 російських полонених, в тім 29 большевицьких комісарів, котрі мають бути заміняні за француських полонених.   Мадярський уряд домагається видачі Белі Куна. Радіо з Науен доносить, що мадярський уряд звернувся до німецького уповноважненого з домаганням видачі Белі Куна. Німецький уряд в цім напрямі не видав ще ніякого рішення.   Туреччина підпише мировий договір. "Temps" доносить з Константинополя, що Туреччина підпише мировий договір, та що делєґат, котрому доручено підписання договору, прибуде в найблищім часі до Парижа.   Большевицька поміч турецьким націоналістам. По радіотелєґрафічним донесенням з Ліону на основі телєґрам з Константинополя большевики мають намір в найблищім часі вислати поміч турецьким національним військам.   Крассін і Каменев не їдуть в Льондон. Як доносить Райтер, Крассін і Каменев не виїдуть до Льондону. Каменев вертає до Росії, підчас коли Крассін удасться до Стокгольму.   Громадська думка 