◦ ◦ ◦ ◦ ◦ ◦ ◦ ◦ ◦ ◦

Від п. віцепр. Юлїяна Романчука одержали ми нинї таку депешу: Дякуючи найщирійше на згадку про мої уродини, прошу дуже вже з огляду на теперішні сумні відносини здержати ся від усякого святкованя або манїфестацій. Однодушно і згідно присвятїмо всї наші почуваня і дїла нашій вітчинї! — Романчук.
Засїданє комісії для історії штуки Наукового Товариства ім. Шевченка буде дня 26. лютого (понедїлок) о годинї 6. вечером в канцелярії Товариства вул. Чарнецького ч. 26. — Заряд.
Ніклеві 20-сотикові гроші будуть по думцї, розпорядку мінїстерства скарбу вимінювані в ц. к. касах і урядах до 30. цвітня 1917 р. включно.
Запит. 1. Чому в бараках в Освенцїмі, хоча там майже виключно українські виселенцї і сезонові робітники в числї до 2000 — нема священика гр.-кат. а лише латинський, що не може обслужити людий, котрих мови не знає? 2. Чому в Освенцїмі при ревізії робітників сезонових з Прусії відбирають їм українські молитвослови, кажучи, що се не вільно? 3. Чому хоч приходять вже контракти робітничі, не пускають робітниць на роботу, нїби-то задля якоїсь там школи?
Товщ з дробу на картки. Постанови мінїстерського розпорядку з 30. серпня 1916 відносять ся також до товщу з гусий і иншого дробу і тому вільно його продавати тільки за картками.
В справі управильненя обороту насїнєм червоної конюшини подає Краєве Товариство господарське "Сїльський Господар" у Львові. Рескриптом з дня 27. сїчня 1917 р. ц. к. Намісництво з порученя ц. к. Мінїстерства рільництва звернуло увагу всїх ц. к. Староств і районових Команд на се, що закупно насїня червоної конюшини у продуцентів дозволене лиш членам Воєнного Союза для торговлї насїнєм червоної конюшини (Kriegsverband für den Kleesamenhandel Wien VIII, Langegasse 74), або особам, що одержать від згаданого Союза уповажненє до закупна, але вони обовязані відпродувати товар лиш членам Союза. Особи, що потребують насїня для власного господарства, можуть без перепон набувати його у продуцентів безпосередно після унормованих цїн. Торговельні фірми, котрі детайлїчно продають насїнє місцевим рільникам, а самі набувають його виключно від членів Союза, не мусять бути членами Союза. Рескрипт взиває ц. к. Староства, щоби до 15. лютого донесли, чи в повітї нема запасів червоної конюшини, котрі можна би зареквірувати для Воєнного Союза.
Російські Поляки про Пілсудського. З нагоди установленя польської державної Ради часопись "Sprawa polska", орґан польського Народного Комітету в Петроградї пише між иншим про Пілсудського: "Є в державній Радї людина зовсїм необчислима, а саме п. Й. Пілсудський. Се без сумнїву незвичайна індивідуальність і сильний характер. Знаємо, що він був противний добровільній війсковій службі під нїмецькою комендою. Які його теперішні полїтичні пляни, се невідомо. Від Пілсудськото можна сподївати ся вчинків полїтично незрілих, легкодушних (прецї він має за собою формованє галицького лєґіону), однак можна й сподївати ся по нїм рішучих і конечних виступів. Се покаже найблизша будучність.
Відзначенє. Лїкар д-р Степан Гасюк, надпоручник 15 полку драґонів, одержав срібне signum laudis. 