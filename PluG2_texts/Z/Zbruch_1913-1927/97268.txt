◦ ◦ ◦ ◦

  Шевченкові свята. В неділю відбулося в салі дівочої ґімназії СС. Василіянок Шевченкове свято. Вечір зачався промовою, яку з жаром виголосила одна з учениць. На програму склались ще хорові пісні, тріо, гра на фортепяні і дві деклямації. В середу дня 28. квітня відбудеться в салі тов. Лисенка концерт в честь Т. Шевченка, який устроює українська молодіж академічної ґімназії та її філії у Львові.   Папського Шамбеляна д-ра Юрика — як довідуємося — перевезено останної ночи з золочівської вязниці до Львова, звідки мають його перевезти на захід. Стан здоровля д-ра Юрика по відомих подіях в Золочеві грізний, до чого в значній мірі причинилася вогкість в тюрмі, від якої ціле тіло опухло. На голові і на плечах досі не загоїлися рани від побиття.   Поклик Українського Гор. Комітету в Коломиї. Одинокою інституцією, на якій опирається уся громадяньска діяльність й життя в Коломиї і взагалі на Покуттю це Український Горожанський Комітет в Коломиї. До нього звертаються люде о моральну й матеріяльну піддержку. Інтерновані, конфіновані, сотки бідного або хвилево збіднілого українського населення, усі позбавлені зарібку, неприняті до служби, жадають його помочі, жадають хочби ложку страви раз на днину для піддержання життя, для ратунку від голодової смерти. Та Комітет не розпоряджає ніякими фондами, ніякими субвенціями, ніякими підмогами, удержується принагідними збірками поміж місцевим населенням, які далеко не в силі відповісти величезним потребам Українського Гор. Комітету. Тому виділ Українського Гор. Ком. взиває увесь український загал поспішити йому з необходимою помічю, уможливити ратунок голодуючого населення. Усі, що можуть, хай поспішать якнайскорше з своєю жертвою для цих, що силою обставин знайшлись у тяжкому положенню. Жертви в натураліях і грошах проситься надсилати на адресу Український Гор. Комітет в Коломиї, вул. Костюшка 34 а.   Розполітиковування школи. Рада шкільна за підписом свого найвищого начальника п. Собіньского видала обіжник до дирекцій всіх середніх шкіл і окружних шкільних рад, в котрім поручає освідомлювати шкільну молодіж (середніх і народніх шкіл) про плєбісцитову квестію. Для закріплення політичного характеру свого обіжника поручає навіть завдавати молоді домашні вправи на такі теми. Все те звязане з акцією для оборони "kresów zachodnich".   Польський міністер скарбу видав розпорядок, яким забороняється банковим інституціям приймати чужу валюту до депозиту або їх льомбардовання, о скільки їх властителі не вилєґітимуються позволенням на привіз, уділеним державною комісією привозу й вивозу (ПАТ).   Недуга очей. У Варшаві шириться тепер нова недуга очей, такі обяви її: Нечайно одно око червоніє, недужий дістає горячки і не може дивитися тим оком. На другий день око замикається і ропиться, а недуга переходить на друге око. Поволі горячка проминає, очи отвираються, та закрівавлення ще довге не уступає. Кажуть, що недугу спричинюють погані роди мила.   Громадська думка 