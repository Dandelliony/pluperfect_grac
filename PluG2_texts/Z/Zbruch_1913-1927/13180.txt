Війскові справи.

Підвисшенє континґенту рекрута.
Спільний міністер війни Кробатів, не спинюючись в Будапештї, поїхав прямо до маєтків угорського президента мінїстрів ґр. Тіси, куди приїде рівночасно й мінїстер гонведів Газай. Подорож ся остає в звязи зі справою нових війскових предложень. Мінїстерство війни бажає підвисшити континґент рекрута о 40.000 мужа та хоче добути дальші значнійші кредити на закупно легких пільних гавбиць та важких гавбиць. Конференция не має обовязкового характеру. Тут розходить ся радше о те, щоб поінформувати угорське правительство про потреби спільної армії. По сій ковференциї відбудеть ся ще сего тижня або з початком жовтня спільна конференция мінїстрів, на котрій западе остаточне рішенє в сій квестиї.
Підвишенє континґенту рекрута не має потягнути за собою ніяких національних концесій. Теперішний мінїстер гонведів Газай поробив супроти спільної управи армії зобовязаня іменем угорського правительства, ще засідаючи в кабінеті Лукана. Колаж кабінет Тіси перефорсував вже підвисшенє презенцийного стану в Угорщинї, то тим менше не буде робити перепон, коли розходить ся о підвисшенє континґенту рекрута.
Заосмотренє краєвої оборони в полеві армати.
Останний випуск вістника розпорядків краєвої оборони приносить вістку, що з днем 1 жовтня б. р. буде уформованих вісім дивізий полевих армат краєвої оборони і то ч. 13 у Відни, 21 в Празі, ч. 22 в Ґрацу, ч. 26 в Літомерицях, ч. 43 у Львові, ч. 44 в Лїнцу, ч. 45 в Перемишли і ч. 46 в Оломуцу. З уваги на се, кожда дивізия піхоти краєвої оборони мати ме крім істнуючих дивізий полевих гавбиць (кожда по одній) також по одній дивізиї полєвих канон. Розвиненє тих дивізий на полки буде правдоподібно лише квестиєю часу і привзаня грошевих засобів. 