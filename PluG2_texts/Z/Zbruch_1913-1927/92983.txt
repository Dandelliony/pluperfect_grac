◦ ◦ ◦ ◦ ◦ ◦ ◦ ◦

В парляментарних француських кругах ходять вісти, що Клємансо зголосить кандидатуру на президента републики.   Канадійський парлямент ратифікував мировий договір з Австрією.   Бельґійський уряд зажадав 970 міліонів франків відшкодування від німецького уряду за розстріляння в часі війни Бельґійців.   На Сицилії прийшло до хлопської револьти. Війська перейшли на сторону хлопів.   Віденська робітнича рада рішила на однім із засідань затвердити уклад між соціялдемократами і христіянськими суспільниками. Наслідком цего д-р Бауер зголосив свою димісію.   На випадок абдикації італійського короля засяде на престолі кн. Аоста, відомий націоналіст і приятель Д'Анунція.   Коаліція поставила полковникові Бермонтови ультімат, щоби він залишив війну з Лотвою. Бермонт одначе не послухав і бомбардує Риґу.   Після париської ухвали, на підставі якої заряджено плєбісцит, а яка була принята ще 27. вересня ц. р., плєбісцит на Шлеску відбудеться в три місяці по нотифікації заінтересованими державами, а саме 5. січня 1920 р.   Вперед! 