Про українське громадянство і закони.

Львів, 2 серпня 1916.
В думках і дїлах переважної, на жаль, части українського громадянства Галичини, в тім, що громадянство се тепер думає про положенє свого народу в краю і державі, та що на підставі сього думаня тепер робить в публичній области або що лишає незробленим, — на самім днї всього того лежать одна кардинальна помилка, яка веде за собою цїлий ряд від’ємних наслїдків. Се — помилка в оцїнцї пануючих у нашій країнї відносин публичного житя: полягає вона на тім, що ми занадто схильні піддаватись кождому зверхному вражіню, занадто схильні — місцеві, хвилеві і переминаючі явища полїтичного житя вважати явищами загальними, твердо закоріненими й тривкими, одним словом, що ми занадто легко забуваємо, що маємо перед собою порядки провізоричні, а не абсолютні.
Відносить ся се особливо до порядків, які по усуненю російського наїзду держава вводила в ріжних галузях державної управи. До порядків сих український громадянин в яких 90% випадків не вмів і не вміє знайти відповідаючого дїйсности становища. Замість достойно і самопевно стояти на твердій основі істнуючих законів, не змінених і навіть не завішених війною, він раз-у-раз вітрив носом всякі "курси" і "зміни курсів".
Що всяким, говорячи термінами Гайнріха Гайного, "Крамполїнським" і "Вашляпським" є дуже на руку така схильність українського громадянства до резиґнації і закладаня рук, потрібних до береженя національних і горожанських прав, се при знаню вдачі сих панів доволї легко зрозуміти.
Але рівно легко зрозуміти, що з такими, як наші галицькі громадяни, "вразливими" і на кожду сплетню про "курси" "чутливими" елєментами, не далеко може заїхати жива суспільність.
Супроти сього ще раз повторюємо се, а кождий галицький Українець з'осібна мусить собі втовкати се в тямку аж до успіху:
Жиємо в провізоричних порядках — ми, Галичина, держава, цїла Европа. Хто бере істнуючу провізорію за абсолютну, тривку дїйсність, той нетільки себе немилосерно виводить за ніс в поле, а й шкодить загальній справі. Нема тепер нїчого певнїйшого над се, що такі порядки в нашій країнї, які у нас заведено провізорично і які сама державна власть виразно означила провізоричними, по війнї не вернуть ся. Не можна отже після них "орієнтувати ся" і шукати собі в них претексту до оправдуваня своєї пасивности, своєї охлялости, своєї податливости, свойого недбальства.
Закони обовязують нинї старі. Дороги, якими доходить ся нарушеного права, також в принципі ті самі; вони може навіть облекшені, коли взяти під увагу пружистість війскових урядів, яким підлягає велика часть справ. Над кождим сїльським жандармом, повітовим фельдфеблем, міським полїцїянтом якої-б він ранґи і не був — є висші власти, контролї яких він підлягає. У воєннім часї контроль ся особливо строга і треба тільки розумно і гідно доходити свого права через усї інстанції, а право се врештї мусить дійти до здїйсненя.
Заслонюватись усякими "курсами" супроти обовязку оборони права можуть тільки люди легковірні або недбалї. 