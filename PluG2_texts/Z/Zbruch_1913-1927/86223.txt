◦ ◦ ◦ ◦

Офіціяльне повідомлення з 13. І. 1919. На північ Львова: В районі Белза ми злапали польський ескадрон і розбили його, взяли полонених і скоро стріли. В Жовкві нами взято 17 скорострілів, декілька гармат, 6 авто, 3 потяги з муніцією і харчами. Крім того захопили курієр, який віз дуже важні телєґрами до польської начальної команди. У Львові: В 6. год. Поляки відкрили сильний вогонь від Львова, а потім значними силами перейшли в наступ. Після двохчасового перемінного бою ми заняли Скнилів і Боднарівку. На південь від Львова: Коло 1-шої години 3—4 куріні Поляків перейшли в наступ на Любінь великий, Черляни і потиснули наші частини. Начальник Штабу Українських Військ Полковник МИШКОВСЬКИЙ.   Офіціяльне повідомлення з дня 14. січня 1919. На північ від Львова: ми заняли знова Зарудці і Костиїв. У Львова: стрілянина. На південь від Львова: ми знова заняли з боєм лінію до Банюшки, Любінь малий, Кушовичі, Задвірну, Завидовичі. Начальник військ полковник МИШКОВСЬКИЙ.   Державна мова на Україні. Справу державної мови на Україні, спірну за часів гетьманьщини, остаточно вирішено. 31. грудня Директорія затвердила закон, силою якого мовою державною на Україні стає мова українська.   Назначення. Звісного по всій Україні сеніора українських письменників Д. Маркевича назначено по приказу Директорії судєю найвищого суду. Д. Маркевич находить ся зараз у Вінниці й бере живу участь в політичному життю нашого міста.   Виділ "Взаїмної Помочи" галик. і буков. учителів, відділ окр. в Тернополі, взиває всіх товаришів (ок) явитися на сходини, які відбудуть ся 20 січня 1919. року о год. 10. рано. Справа дуже важна — всі учителі Українці, і навіть не члени повинні явити ся. За Виділ: Ст. Бриковичівна, Март. Коссовський.   В справі шкільництва. В ціли усунення безграмотности в повіті, поручаєть ся Управителям шкіл і учителям зорґанізувати при кожній школі курси грамоти для тої молодіжи що вийшла вже з шкільного віку, а через воєнні події втратила можність вивчити ся грамоти. Такі самі курси належить з’орґанізувати й для старших по можности в окремих відділах, або в злуці з молодіжию. На курсах тих кромі науки читання і писання мають ся вчити української історії й ґеоґрафії. Навчаннє на курсах має ся начати по Богоявленських святах. Працю на курсах тих буде ся окреме ремунеровати, а висота ремунерацій залежна буде від числа учнів і вислідів праці. Про орґанізацію курсів належить оголосити прилюдно після принятого звичаю. Всіх о. Парохів просить ся заохочувати всіх неграмотних вписати ся на курси грамоти і терпіливо та з завзяттєм поконувати всі трудности, які стояти муть на перешкоді в вивченню грамоти.   Український Голос 