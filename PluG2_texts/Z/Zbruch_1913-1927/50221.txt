Похорон Намісника.

БЯЛА. (Ткб.) Точно в годинї третій по полудни вдарено в дзвони і рівночасно вихилилася з будинку теперішного приміщеня намісництва металева домовина з мощами св. п. Намісника краю. За домовиною ступала пані намісникова з донькою й найблизшою родиною умерлого. За родиною йшов заступник Найяснїйшого Пана Й. Е. мінїстер краєвої оборони Ґеорґі, далї прибули в імени правительства п. мінїстер для Галичини Моравський в товаристві мінїстерського радника д-ра Юлїя Твардовського, б. мінїстер рільництва, теперішний шеф шлеського краєвого правительства Й. Е. Відман, шеф ґенерального штабу бар. Конрад фон Гецендорф з жінкою, Й. Е. комендант краківської кріпости Кук з шефом штабу Ґрімом, Й. В. ґенерал поручник Бранднер і Канїц. цїс. нїмецький ґенерал майор Крамон, атташе нїмецької амбасади в Відни підполковник гр. Каґенеґ, Й. Е. краєвий маршалок Станислав Нєзабітовський з членами краєвого Видїлу Бернадаїковським, Домбським і Кивелюком, урядничий персонал намісництва, делєґації і т. п.
Два обвішені вінцями вози попереджували караван. Кондукт вів парох Бялої Рихлїн в окруженю численного місцевого і замісцевого духовенства, війскових капелянів і о. шамб. Войнаровського, делєґата львівської грецько-католицької митрополії. Жалібний похід удав ся до парохіяльного костела в Бялій. По обох сторонах домовини станули в двох рядах війскові почесні сторожі під проводом офіцирів. По короткій молитві при головнім вівтари о. епископ Сапіга в окруженю канонїків, пароха о. Рихлїка і делєґата львівської гр. кат. митрополії Войнаровського та дуже численного духовенства розпочав "Castrum doloris". По скінченю відправи взяли жовнїри домовину на рамена. За домовиною ступала родина, потім заступник Найяснїйшого Пана Й. Е. мінїстер Ґеорґі, Начальний Командант армії арх. Фрідріх з дружиною, шеф ґен. штабу бар. Конрад фон Гецендорф і т. д. Кондукт вів краківський епископ Сапіга серед голосів дзвонів, тонів війскової орхестри і жалібних співів. Здовж цїлої дороги творили жовнїри шпалїр. На зелїзничім двірци по відправленю молебнїв зложено домовину до зелїзничого воза прикрашеного в серединї сосною.
Торжественний похорон св. п. Намісника ґенерала піхоти ф. Колярда відбудеть ся в Wiener Neustadt середу д. 12. с. м. в 3. год. попол. з зелїзничого двірця на кладовище військової академії. 