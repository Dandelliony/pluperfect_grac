◦ ◦ ◦ ◦

    Нові арештовання. Миколу Старуха, сина арештованого посла Тимотея, арештовано і запроторено на Ялівець. Микола Старух разом з трупою театральною Нового Театру вернув недавно з України. Після кількадневного передержання членів трупи в тюрмі випущено їх на волю. А от тепер п. Старуха увязнено от так собі ні з сього ні з того в друге.   Папські іменовання в нашій церковній єрархії. З місії при Св. Престолі подають нам офіціяльно відомість, що Папа іменував о. канон. Алекс. Бачинського у Львові апостольським протонотарієм "ad instar" (папське бреве з дня 11. мая 1920 ч. 550) і оо. кан. Тита Войнаровського, Олексу Пясецького та о. Леонтія Кумицького апост. домашніми пралатами (бреве з дня 11. мая ч. 551 і 552). Інсталяція відбулася в м. неділю в арх. церкві св. Юра.   Смерть д-ра Ридиґера. В суботу вечером помер у Львові нагло на удар серця д-р Людвіґ Ридиґер, професор хірурґії на львівськім університеті, іменований в останніх часах ґенералом-лікарем польських військ.   Мораторій у Східній Галичині на основі міністеріяльного розпорядку має обовязувати до кінця біжучого року. В західній Галичині мораторію знесено.   З кінотеатрів. Від 28. с. м. кінотеатри Коперник і Марусенька висвітлюють потрясаючу драму в 4 діях п. з. "Вир життя" зі славнозвісною З. Ґранде і Сіньоретом в головних ролях. Се до глибини потрясаюча траґедія жіночої душі, яка бореться між повинністю і коханням, щоби спасати честь і добро сімї. Програму доповнюють знимки з природи в околицях Тур та денник Пате.   Громадська думка 