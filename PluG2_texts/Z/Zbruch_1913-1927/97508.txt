◦ ◦ ◦ ◦

Петлюра творить кабінет у Винниці. "Ґазета поранна" доносить: В минувшу суботу отаман Петлюра приїхав у Камянець подільський, а не могучи там ні дійти до порозуміння з партіями ні скласти кабінет, виїхав у понеділок зі своїм почотом до Винниці, де під сю пору відбуваються наради в справі утворення уряду. Є сподівання, що на днях буде проголошена ліста нового уряду.   Анґлії грозять повстання. "Evening Standard" доносить, що анґлійський уряд довідався, що в червні мають вибухнути в Ірляндії, Єгипті, Індіях і Канаді повстання проти Анґлії. Осередком цього руху є Ню-Йорк, де находиться також будучий президент ірійської республики, де Валєра. Валєра розпоряджає вже воєнною касою з двома міліонами фунтів штерлінґів.   Плєбісцит на Тешинськім Шлеську. Чеська коресп. Бюро оголошує таку Радіотелєґраму з Парижа: Рада амбасадорів рішила відложити плєбісцит в Тешинськім князівстві до 12. липня ц. р.   Анґлія в окупованих областях Німеччини. Берлінський "8-Uhr Blatt" доносить з Льондону, що анґлійський уряд заявив в Палаті громад, що Анґлія не має на міру побільшати війська в окупованих областях Німеччини.   Проти обниження відшкодовання. К.Б. доносить з Базилєї: Міжнародна антантська комісія під проводом Пуанкаре заявила, що не може згодитися на обниження відшкодовання, яке належиться державам антанти від Німеччини.   Анґлія одержить мандант над Палестиною. Сіоністична "Хвіля" доносить, що в анґлійській Палаті посол Едварс заінтерпелював державного секретаря закордонних справ в справі ухвали Найвищої Ради в Сан Ремо, що до Палестини. Іменем уряду зложив Бонар Льов таку заяву: "Анґлійський уряд додержав слово, дане жидівському народови, що Анґлія, Франція, Італія, Америка і инші союзні держави відбудують жидівську державу в Палестині, та що Анґлія одержить мандат Ліґи Народів над Палестиною". Анґлійська партія праці приняла також однодушно ухвалу, в якій домагалася вирішення справи Палестини і приступлення до будови національно-жидівської оселі в Палестині. Вона заявилася також за тим, аби Анґлія обняла мандат над Палестиною.   Б. Льов про польську офензиву. Льондон. Ава. Відповідаючи в палаті громад на запит у справі офензиви польської армії, Бонар Льов сконстатував іще раз, що анґлійське правительство не вважає себе покликаним давати державам сусідуючим з Росією які небудь ради щодо їх поступовання ані не бере відповідальності за це поступовання. У відповіли на запит, чи анґлійське правительство впливає на Ліґу народів щодо поступовання згідно з §.11. статута, Б. Льов заявив, що польсько-російська війна не є свіжо зачатою війною, тому анґлійське правительство не думає впливати на Ліґу народів, щоби інтервенювала в цій справі.   Ніті уступить. Польдгу. Радіо. В Римі числяться з можливістю уступлення Нітія і повороту Джоліті.   Ультімат Асербейджану до Вірменії. Льондон. КБ. З Батум доносять, що нове совітське правительство Асербейджану вислало до вірменського правительства ультімат, в котрім домагається, щоби Вірменія зреклася жадань в справі границь.   Фош приїде до Праги. Прага. КБ. "Венков" доносить: З Парижа вернув ґен. Пеллє, котрий заявив, що марш. Фош приїде до Праги ще перед Дешанелем.   Чесько-румунська угода в справі границь. Ліон. Радіо. З Букарешту доносять, що румунське правительство заключило з чеським угоду в справі границі між Румунією і Чехо-Словакією. Румунські війська мають евакуувати декотрі румунські дістрікти, які ганяли чеські власти. За це одержить Румунія відповідні рекомпензати.   Румунсько-француська угода. Букарешт. КБ. Румунське правительство підписало з француським правительством угоду в справі звороту матеріялу, що находиться на Дунаю, котрий неприятель полишив в Румунії підчас свого відвороту.   Справа німецько-данської границі. Ліон. Радіо. Чотири члени міжнародньої комісії згодилися, щоби першу плєбісцитову стрефу признати Данії, бо при голосуванню припало там для Данії 70 прц. голосів. В другій стрефі більшість громад заявилася за Німеччиною, а 28 прц. за Данією. Анґлійський і шведський делєґат є за признанням цеї стрефи Німеччині, а француський і норвеський пропонують, щоби 4 громади зах. части стрефи віддати Данії, а решту Німеччині.   Громадська думка 