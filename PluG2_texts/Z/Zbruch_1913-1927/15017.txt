Митрополит Шептицький в справі ритуального убийства. — Маршалки повітових рад. — Велика пожежа в Станиславові.

Митрополит Шептицький в справі ритуального убийства. Як ми вже подали вчера в телєґрамах, N. Fr. Presse в раннім числі з 4 с. м. містить в справі ритуального вбийства інтервю свого львівського кореспондента з митр. Шептицьким. Се інтервю звучить: Гр.-кат. Митрополит архиепископ ґр. Андрій Шептицький приняв нинї (1 с. м.) нашого кореспондента і навязуючи до виміни листів між льордом Ротшільдом і кардиналом державним секретарем Мері дель Валем, висловив ся серед ним ось як: "Було-б очевидно зайвим додавати що-небудь до заяви кардинала державного секретаря Мері дель Валя про документи, що відносять ся до обвиненя Жидів у ритуальних убивствах. Менї самому, як се можу певне заявити, нїчого не звісно, що могло би бути підставою для такого обвиненя і як-небудь оправдати теорию ритуального убийства, на скільки вона відносить ся взагалї до жидівської релїґійної суспільности".
Маршалки повітових рад радили вчера у Львові під проводом снятинського маршалка ґр. Мойси над запомоговою акциєю, над справою реґуляциї рік, каналів і доріг. В нарадах руководили ся учасники інтересами обшарників.
Велика пожежа в Станиславові. В ночи з пятниці на суботу минувшого тижня вибухла в Станиславові з незвісної причини велика пожежа. Огонь вибух в однім з приватних домів при Караїтській улиці і в короткім часї мимо помочи згоріло до 20 домів, в яких мешкали лише самі Караїти. Між иншим згоріла дуже стара та славна караїтська сьвятиня, з котрої одначе удало ся виратувати старинні памятки. 