◦ ◦ ◦ ◦ ◦ ◦ ◦ ◦ ◦ ◦

Відзначенє. Цїсар надав у найласкавійшім признаню знаменитих заслуг в воєннім оборотї ст. комісареви львівської дирекції почт і телєґрафів п. Петрови Пєсцьоровському кавалєрський хрест ордеру Франца Йосифа на лентї війскового хреста заслуги.
Поминальне Богослуженє за українських Сїчових Стрільцїв як і тих українських Борцїв, що геройскою смертю полягли на полї слави, устроює ві второк 11. с. м. в годинї 9. рано в гр. католицькій парохіяльній церкві Українська Громада міста Золочева.
Монарх до мешканцїв міста Львова. На телєґраму з висловами вірнопідданчих почувань до Найяснїйшого Пана, вислану ц. і к. ґенералом Францом Рімлем, командантом міста, з нагоди відслоненя у Львові статуї "Зелїзного Лицаря", надійшла слїдуюча телєґрафічна відповідь: "Його Цїсарська і Королївська Апостольська Величність зволив приняти зі щирим вдоволенєм вислови вірнопідданих почувань населеня кор. прест. міста Львова з причини відслоненя "Зелїзного Лицаря" і дякує сердечно населеню за сей вислів незмінної вірности і відданя. На Найвисший розказ Барон Шіссль в. р." — Про що Поважаних Мешканцїв міста з правдивою радістю повідомляю. Львів, дня 5. цвітня Адам Ґрабовський в. р.
Телєґрами з нагоди відслоненя "Зелїзного лицаря м. Львова". Комітет "Зелїзного лицаря" у Львові вислав з нагоди відслоненя "Зелїзного лицаря" телєґраму з поздоровленєм для команданта ц. і к. II. армії з вдячною згадкою про славне, незабутне відбитє Львова. На сю телєґраму прийшла така телєґрафічна відповідь: "Дякую дуже Шановній Президії "Зелїзного лицаря м. Львова" з цїлого серця за память з приводу нинїшного торжества. Сї так горячо відчуті слова телєґрами пригадали менї найкрасший день мого жовнїрського житя, день, в котрім я міг донести нашому горячо улюбленому Начальному Вождови, що вирвано ворогови гарне столичне місто королївства Галичини. Длятого особливо жалую, що не можу з причини службових занять перебувати нинї серед так близьких мому серцю мешканцїв Львова. — Бем, вл. р., ґенерал кавалєрії". Й. В. Намісник Колярд прислав слїдуючу телєґраму: "Не можучи ізза недуги особисто взяти участи в торжестві відслоненя "Зелїзного лицаря м. Львова", пересилаю в імени моїм і моєї жінки комітетови й патріотичному населеню м. Львова найгорячійші бажаня з нагоди сеї високої і гарної для столицї краю хвилї. Нехай сей лицар буде знаком сих почувань, які нерозірваними вязами получили в великій історичній хвилї населенє столицї краю з особою улюбленого Монарха, з державою й її геройською армією. — Колярд, вл. р. Намісник". Крім сього наспіли телєґрами від мінїстра для Галичини Моравського, архиепископа о. Теодоровича, від ґр. Вікенбурґа, предсїдателя ц. к. австрійського фонду для вдів і сиріт і від многих инших осіб, далї письма від президента мінїстрів, мінїстра ц. к. краєвої оборони, мінїстра публичних робіт і від инших визначних осіб.
Управа піль. Управа м. Львова оголошує: Наслїдком розпорядку ц. і к. Найвисшої команди армії і ц к. намісництва заряджуєть ся: 1. На весну 1916 р. мусять бути всї поля, що надають ся до управи, обсїяні або засаджені ярим збіжем, окоповими або яринами. — 2. Усї господарські роботи в 1916 р. на цїлій території громади мають бути переведені спільними силами під управою і наглядом Управи міста. — 3. До працї коло рілї обовязані усї мущини і женщини, як також і дїти повисше лїт 12 з виїмком духовенства й учительства як і осіб, котрі з огляду на злий стан здоровля, або конечну потребу опіки над домовим господарством або над дрібними дїтьми працювати не можуть. Всї властителї зглядно посїдачі є також обовязані доставити після тарифи, виданої Управою міста, потрібних до робіт коний, возів, як також машин і знарядїв рільничих. Про ужитє робучих сил, як також інвентаря живого і мертвого рішає Управа міста. — 4. Праця буде оплачувана властителем ґрунту абе наємником після тарифи, виданої Управою міста, по точнім виконаню робіт. В виїмкових случаях може Управа міста зарядити виплату належитости за працю в пізнїйшім речинци. В тім случаю будуть видані потрібні зарядженя в цїли забезпеченя тої належитости з доходу, який буде узисканий з плодів. Одначе з нїякім случаю факт тимчасової невиплати належитости за працю не звільняє бід обовязку послуху візваню до виконуваня робіт. — 5. До обсїяня і управи ґрунтів полишених без властителя обовязані є куратори установлені судом. — 6. Всїлякі переступи тих приписів, опір і непослух супроти заряджень Управи міста або її делєґатів карані будуть з цїлою строгостію Управою міста, а крім того 7. На случай тяжших переступів, особливо полевих шкід, пашеня по сїножатях і тратованя засївів, зістануть винні віддані ц. і к. військовим судам полевим до укараня. — Адам Ґрабовський в. р. 