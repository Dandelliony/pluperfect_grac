◦ ◦ ◦ ◦

    Навязання торговельних зносин між Норвеґією і совітами. З Москви доносять, що норвежський уряд розпічне небавом переговори з совітським урядом в ціли навязання торговельних зносин. Делєґатом з боку Росії іменований Літвінов.   Анґлійська нота до совітського уряду. "Daily Herald" доносить з Христіянії: Крассін предложив в Москві анґлійську ноту з предложеннями анґлійського уряду на таких основах: Обі держави здержуються від ворожих кроків і від обопільного вмішування у внутрішні справи. Росія зобовязується заплатити за товари доставлені Анґлією. Ці точки мають бути підставою до осягнення порозуміння між Анґлією і совітською Росією.   Румунія і совіти. З Букарешту доносять, що президентом Палати вибраний Занфіреску, котрий в програмовій бесіді заявив, що закордонна політика Румунії повинна стреміти до навязання добрих взаємин з совітами, в чім може рахувати на попертя Анґлії.   Справа розоруження Німеччини на конференції в Спа. Радіо з Науен доносить: На засіданню конференції в Спа в справі розоружения Німеччини представник німецького уряду ґен. Сек на основі обширного статистичного матеріялу представив теперішний стан справи розоруження. До видачі воєнного матеріялу і зменшення числа війська потрібний період 5 кварталів. Так можна би почавши від 1/Х.1920 здемобілізувати квартально 30.000 жовнярів і зменшити у відповідній степени стан бриґад. Що до деяких спеціяльних справ військових лікарів і урядників запропонував Сек спеціяльну конференцію з військовими знатоками і противної сторони. Льойд Джордж відкинув пропонований реченець 5 кварталів і згодився що найвище на продовження реченця розоруження на дальших 3 місяців. Вкінці зажадав в цім напрямі точної відповіди. Міністер для закордонних справ Сімонс зазначив знову конечність дальшої проволоки.   По Спа — Остенда або Льондон. Як доносять бруксельські денники конференція в Спа буде закрита мабуть в суботу вечером. Наради над побічними справами мають бути продовжувані в Остенді або Льондоні.   Воєнне положення. Варшава. "Курєр Варшавскі" з 9. ц. м. доносить: Рівне відзискали ми й остає в наших руках, одначе наша позиція не є ще зовсім певна. На південь від Звягля між Рівним і Житоміром, одна з наших армій дісталася на зади 12. большевицької армії і на зади другої дивізії піхоти, яка товаришить кавалєрії Буденного. В околиці Овруча, на північ від Звягля а на схід від Олевська наші відділи передісталися на зади четвертої большевицької дивізії. В цій околиці вибухло повстення місцевого населення проти большевиків, котре сприяє польському війську, винищує менші большевицькі відділи, нищить їм мости, відбирає транспорти і робить найріжнійші труднощі.   Третий Інтернаціонал. Науен. "Форвертс" доносить, що московський конґрес приняв просьбу німецьких независимих соціялістів і спартаківців о приняття їх до третого Інтернаціонала, одначе під деякими услівями, котрі ліве соціялістичне крило приняло без застережень. Наскільки ціла партія независимих не приступить до Інтернаціонала, наступить у цій партії розлам.   Делєґація для вуглевих справ. Париж. "Матен" доносить зі Спа, що представники коаліції задумують запропонувати для вуглевих справ установлення в Берліні постійної делєґації, котра мала би за завдання контролювати розділ вугля.   Конференція в Спа. Ліон. Офіціяльний комунікат з засідання в середу: Д-р Сімонс представив незвичайні труднощі німецького правительства в справі виконання мирового договору, а заразом небезпеку, яка грозить йому. Зазначив він конечність предложення подробиць що-до воєнних матеріялів, що є в Німеччині. Подробиці ці будуть основою оцінки союзних держав, у якій скількости можна зредукувати чинний стан і зоруження армії. Ґен. Сек вручив конференції ноту з подрібним вичисленням матеріялів, крісів, гармат і т. п. і предложив, щоби постепенна редукція воєнного матеріялу чинного стану армії послідувала протягом 15 місяців. Анґлійський премієр висловив іменем союзників занепокоєння ізза положення в Німеччині, яке німецький міністер представив у свойому експозе.   Громадська думка 