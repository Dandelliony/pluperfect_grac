◦ ◦ ◦ ◦ ◦ ◦ ◦ ◦ ◦ ◦

Українська заява в буджетовій провізорії.
ВІДЕНЬ, 25. лютого 1918. В буджетовій комісії промовляв між иншими п. Окуневський, який заявив, що Українцї застерігають собі сим разом становище що до кредитів, бо не запало рішенє клюбу, і будуть голосувати за буджетовою провізорією, але не в признаню внутрішної полїтики австрійського правительства, а з огляду на заграничну полїтику, в якій нарештї раз признано слушність Українцям. Отже є справою чести за се зреванжуватись. Українцї готові розпочати переговори від народу до народу, однак першим успіхом є, щоби Поляки закинули своє становище історичних прав до української землї та обмежили ся до своєї етноґрафічної области. На Поляках мстить ся тепер стара полїтика Казимира Великого, яка склонила їх покинути свої претенсії до Балтійського моря і устя Висли, де була їх колиска і шукати добичи на областях України. Тому, що ся мрія не може тепер сповнити ся, прийшло до штучного заворушеня.
Українцї не відступлять від своїх домагань та подїл Галичини, за власне намісництво і власний сойм в українській области. Коли Поляки на се згодять ся, вони готові дати їм найдальше йдучі ґарантїї прав для польської меншости. Українцї дали доказ найбільшої уступчивости тим, що згодились на зміну арт. ІІ. мирового договору в користь Поляків.
Совіт приймає нїмецькі умови мира.
ПЕТРОГРАД (ПА). В ночи на 24. с. м. відбуло ся плєнарне засїданє головної виконуючої комісії, на якім по бурливій дискусії 126 голосами проти 85 (26 здержало ся від голосованя, 2 анархісти не брали участи в нарадах) принято нїмецкі умови мира в Берестю.
ПЕТРОГРАД (ПА). Дня 24. с. м. о год. 7. рано вислано до правительств: нїмецького, австро-угорського, болгарського і турецького таку іскрову телєґраму:
По думцї рішеня головної виконуючої комісії і ради представників робітників, жовнїрів і селян в 24. лютого 1918 о год. 4.30 над pаном постановила рада народних повновласників приняти мирові умови, поставлені нїмецьким правительством і вислати до Берестя делєґацію, щоби підписала мир.
Предсїдатель совіта народних комісарів: Володимир Лєнїн; комісар для заграничних справ: Лев Троцький.
Большевицькі війска не хотять іти проти України?
БЕРЛЇН, 25. лютого 1918. Телєґрафічна Унїя доносить зі Стокгольму: "Вечернее Время" подає, що комісар Прошан мав розмову при помочи кабля з українським штабом большевиків. Відповідь була дуже неясна й можна було її так поясняти, що українські большевицькі війска перестали бороти ся за інтернаціонал й що вони вже не хотять поборювати війск Центральної Ради. Вони поставили навіть домаганє, щоби російські большевицькі війска забрали ся негайно з української области. З инших жерел доносять, що навіть самі російські війска не мають вже охоти бороти ся з Українцями й відмовляють послуху.
Дальші успіхи на Сходї.
Злука з українським війском в Житомирі.
БЕРЛЇН (Вольф). Урядово доносять для 25. лютого:
Ґрупа ґен. Айхгорна: Наші війска заняли Бернав. Баталїон Естонцїв пішов там під прикази нїмецької команди. Поступаюча перед своїми дивізіями 18 наступна сотня і сотня 116 полку гузарів заняла вчора Дорнат. По дорозї взято 3000 бранцїв й здобуто кількасот возів. Сей лїтаючий нїмецький віддїл зробив протягом 5 і пів дня над 210 кільометрів.
Ґрупа ґен. Лїнзінґена: В Рівнї попав в наші руки цїлий російський штаб "спеціяльної армії", їх начальний вожд утїк. Передні сторожї осягнули Житомир й злучили ся з українськими війсками.
БЕРЛЇН (Вольф). Урядово доносять дня 25. лютого вечером:
Місто і кріпость Резаль занято нинї по боротьбі о годинї 10.30 перед полуднем. Псков (на південь від озера Пейпус) є в наших руках. 