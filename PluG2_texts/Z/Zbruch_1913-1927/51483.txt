◦ ◦ ◦ ◦ ◦ ◦ ◦ ◦ ◦ ◦

Нїмеччина й Туреччина
Інтерпеляція й відповідь в парляментї.
БЕРЛЇН (Ткб). На вчерашнім засїданю парляменту соц.-дем. Герцфельд інтерпелював зміст промови турецького мінїстра заграничних справ, виголошеної на банкетї в честь нїмецьких послів, а також о суть договору, про який говорив мінїстер.
Державний підсекретар Ціммерман відповів: На основі урядового француського перекладу мінїстер згадав передовсїм про оборонний договір, який Нїмеччина на початку війни запропонувала Туреччинї. Туреччина пропозицію приняла, обі держави договір підписали й ратифікували. Зміст має бути держаний в тайнї, отже не можна подробиць оголошувати. Договори, про які мінїстер крім того згадав відносять ся до справ конзулярних, охорони й помочи правної в цивільних справах, видаваня злочинцїв і оселюваня. Зміст договорів коло подробиць опираєть ся на договорях, які Нїмеччина заключала давнїйше з иншими державами, одначе творить одноцїльну правну систему. Очевидно, що що-до Нїмеччини нова правна система без згоди законодатних тїл держави не може стати правосильна, отже договори будуть перед ратифікацією предложені парляментови до затвердженя по думці конституції.
Справа Ірляндії.
ЛЬОНДОН (Ткб). "Times" пише: Парлямент тепер в цїлости занятий ірляндською справою. Виразні познаки промовляють за тим, що останні подїї витворили змінене парламентарне положенє, в якім ірляндські партії можуть відіграти важну ролю.
ЛЬОНДОН (Ткб). В палатї льордів відбула ся в ірляндській справі дискусія, в якій цїлий ряд бесїдників остро критикував полїтику правительства в Ірляндії, яке не бачило, що дїєть ся, й допустило до повстаня.
ЛЬОНДОН (Ткб). В палатї громад премієр Аскіт подав до відомости, що вибираєть ся до Ірляндії, щоб порадити ся з цивільними й війсковими властями й управильнити ірляндські відносини так, щоби всї тамошні партії були вдоволені.
Димісія Дельбріка.
БЕРЛІН (Бюро Вольфа). Державний секретар внутрішних справ Дельбрік з приводу нарушеного здоровля подав ся до димісії. Що до особи його наступника, то в огляду на орґанїзаційні справи, які є на деннім порядку, рішенє не наступить аж по якийсь часї.
Почвірнє порозумінє в Греції.
АТЕНИ (Ткб.) Представник Бюра Вольфа доносять: Французи обсадили грецький форт Дамтене, на північ від Демір Гіссар, мимо протесту малої залоги форту. Крізу, витворену домаганєм держав почвірного порозуміня в справі перевозу сербського війска грецькими зелїзницями до Солуня, уважають за відвернену, значить, становище грецького правительства було успішне.
Турецькі успіхи на Кавказі
ЦАРГОРОД (Ткб.) Головна кватира оголошує: Ворог, випертий в відтинка на південь від ріки Чорух, зумів по части вдержати свій відворот в віддаленю 6—12 км. на схід від своїх попередних становищ. Протинаступ, зроблений двома баталіонами неприятеля на правім крилї для вїдзисканя давних становищ відперто, при чім неприятель мав страти. 