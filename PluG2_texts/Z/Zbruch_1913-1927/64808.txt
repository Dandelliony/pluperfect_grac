В справі "Маківки".

Лист до редакції "Дїла".
Хвальна Редакціє! Прошу о поміщенє отвертого листа в справі "Маківки" — товариства, котре від якогось часу вдираєть ся в наші часописи з власною реклямою.
Люди, що підписують сю рекляму, голосять urbi et orbi про велику цїль та задачу, яку се товариство вкладає на себе. Цїль велика — мовляв — добро Стрільцїв, поміч для них, поміч для інвалїдів УСС. і т. и. На се потрібні є фонди, на се потрібні гроші.
Я нинї не писав би сього листа і не мішав ся до справи, коли б вона мене не обходила, а ще більше, коли б її добре не знав. Знаючи ґенезу "Маківки", подаю її до відома загалови, до відома суспільности.
Десь при кінци червня або з початком липня 1916 р. зявив ся був в коші УСС. в Потоцї один із теперішних директорів тов. "Маківка", просив всїх офіцирів на осібну нараду і представив на тій нарадї справу основаня "Маківки". Представив він сю справу незато більше ось як:
Щоби звеличати память погибших стрільцїв на Маківцї, дати спромогу інвалїдам УСС. користати з підмоги й помочи суспільности належить сотворити інституцію, котра би зорґанїзованєм тої помочи та памяти ся заняла. Найкрасше сотворити якесь товариство оперте на членських вкладках, скажім щось а як товариство кредитове або товариство взаїмних обезпечень, котра мало би за цїль призбирати богато членів, придбати богато вкладок, а коли товариство розвинеть ся і потреба буде урядників, вони мають рекрутувати ся виключно із інвалідїв УСС. З часом — референт свято в сеє вірить — призбираєть ся поважний капітал, і тодї можна буде подумати про закладанє осель, навіть про поміч матеріяльну для інвалїдів УСС. Щоби сю думку перевести в дїло, вже завязала ся дирекція товариства, котра в далекій закутинї, Новім Санчи, вводить товариство в житя під назвою "Маківка". І референт як один із членів дирекції, приходить до стрільцїв представити сю справу з проханєм о раду, о думку, а передовсїм о поміч у формі членських вкладок.
Всї присутні, а були тодї присутними пп. офіцири УСС Рожанковський, д-р Левицький, Дідушок, Індишевський, Гнатюк, Hакорак, Навроцький, д-р Воєвідка, хорунжі і підхорунжі Грицай, Мосора, Чумак, Леонтович, Кульчицький, інж. Левицький, здаєть ся і д-р Назарук і богато інших, котрих імен я собі не пригадую, висказали ся одноголосно проти заснованя такої їнституції; вказано на се, що се є підприємство чисто приватне спекулятивного характеру, котре із стрільцями нїчого спільного не має, не стоїть в нїякій звязи з стрілецькою орґанїзацією. Се підприємство кількох приватних людий, котре хоче тільки ужити стрілецького імени для своїх особистих інтересів, ужити стрілецтва як покривки для скорого та легкого заохоченя суспільности до вкладок. Додано також, що тут нїякої згоди Б. У. давати не могла, тимбільше, що Б. У має вже готовий статут фонду інвалїдів УСС. Та що сей фонд є в руках Б. У. і вона ним заряджує. І коли о. директори маючого ся заснувати товариства хочуть, можуть свою працю класти на побільшенє того фонду. Кромі сього полк УСС., що стояв в полї, має свій полковий фонд інв. і помочі для вдів і сиріт по УСС. складаний стрільцями і офіцирами із їх заслуженин і число книжки щадничої того фонду є 3056 в Зем. Банку гід. у Львові.
Заборонено також п. референтови як стрільцеви виносити справу закладаня "Маківки" у тій формі як її референт представив перед суспільністю.
Відповідь п. директора була ось така: Мої панове, то шкода говорити, ми і так зробимо, що схочемо...
І дивно! За якийсь час почало ся засновуваня "Маківки", почало ся від реклями. Я думав і вірив, що п. референт як карний член суспільности та так дуже дбаючий про її добро послухає сього голосу загалу стрілецького. Переконую ся однак, що нї.
Тому уважаю своїм обовязком піднести сю справу прилюдно, пояснити її, щоби суспільність пізнала, яке є відношенє УСС. до підриємства "Маківки".
IV.1917.
Василь Дідушак. 