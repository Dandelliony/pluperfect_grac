◦ ◦ ◦ ◦

Дефіцит міста Львова по обчисленням буджетової комісії на 1919 і 1920 роки виносить 118 міліонів корон.   Ціни вугля. З днем 1 квітня установив львівський маґістрат такі нові ціни на вуголь: за 100 кґ. горішно-шлеського вугля з доставою перед хату на карти побору 103 марки, за 100 кґ. галицького вугля з доставою перед хату на карти побору 68 марок, за 100 кґ. того самого вугля в міському складі 66 марок, в районовому 68 марок, за 100 кґ. карвінського коксу з доставою перед хату на карти побору 118 марок.   Замкнення границь. Дирекція фінансів у Львові оголошує: В ціли виконання закону з дня 24. марта 1920. про стемпльовання та виміну коронових банкнотів та запобіження напливу цих банкнотів із заграниці, буде в найблищих днях значно обмежений зглядно замкнений граничний рух, а особи, котрі переходять границю будуть віддані як найдокладнійшій особистій ревізії. Тому для оминення неприємностей остерігається публику, аби здержалася під сю пору від подорожей за границю зглядно від повороту із заграниці.   Дорога купіль. Урядник Блянк перед купіллю в лазні св. Анни у Львові віддав портієрови до переховання золоту папіросницю і золоту шпінку до краватки. Одначе при відході вже їх не дістав. Портієр оправдується, що віддав иншому гостеви.   Як далеко сягає власть жандармерії? 3. 4. в Кугаєві (17 кільометрів за стрийською рогачкою) комендант жандармерії Бардаховський завісив в урядованню війта (Українця) Івана Батога і всіх радних і сам покликав всіх місцевих Поляків і 2 parade-ruten-ців: Івана Диньку і Мандзюка, заіменував їм війта і казав 7. IV. поїхати до присяги. Мандзюк не зголосився до присяги чи до приречення, писарем "іменовано" учительку (Польку) з експонованої польської школи. Ціль сього: переведення ухвали, щоби змінити мову викладову в українській школі (100 дітей), викинути учительку Варвару Буру і на її місці посадити Гелєну Сосновську і т. д.   Приватна власність — "łupem wojennym". Філія Т-ва "Сільський Господар" в Дрогобичи купила весною 1919. р. насіння городовини і пашних бураків. Частину насіння продала філія минулого року, а оставшу частину замаґазинувала в одній кімнаті там. Пов. Ради. Коли до Дрогобича війшли польські війська, захопили вони се насіння і віддали під опіку там. польського повітового рільн. реферату, котрим завідує поручник Потен. По кількаразовій інтервенції в старостві та у рільничого референта заявив нарешті сей останній, що не видасть сего насіння філії "Сільського Господаря", бо се насіння віддала йому військовість як "łup wojenny" і сей "łup" він має вислати до Львова. Вартість забраного насіння — коло 70.000 К. Сей случай варто би взяти під розвагу знатокам міжнароднього права на доказ у наукових підручниках, що приватна власність також може бути предметом "łupu wojennego". Нужденне се міжнародне право! Кождий натягає його на своє копито!   Пожар в Радехові. Дня 13 квітня, в першій день Великодних свят, під вечір, навістила місто Радехів велика пожежа, наслідком якої пішло з димом стодвайцять нумерів, здебільша міщанських загород. Огонь, наслідком сильного вітру так скоро обняв велику скількість будівель, що всяка ратункова акція була унеможливлена. Багато худоби полишилось в огні. Сильно потерпіло також жидівське населення і то найбідніще, яке густо замешкувало дільницю, котрою пересунулась пожежа. Згоріла також велика торговля, т. зв. "Радехівський Базар", в якім находилися великі, апровізацийні припаси міста, згоріла аптика і польська захоронка. Негайна поміч бідному населенню, яке лишилось без даху і поживи, конечна.   Громадська думка 