◦ ◦ ◦ ◦ ◦ ◦ ◦ ◦ ◦ ◦

По повстаню в Іряндії.
Подробицї орґанїзації. — Сензаційне арештованє. — Манїфестації в Америцї.
ЛЬОНДОН. (Райтер). Королївська комісія, яка одержала порученє перевести слїдство в справі повстаня в Ірляндії, розпочала свою дїяльність. Sir Nathan, підсекретар льорда поручника, представив подробицї орґанїзації, число й узброєнє нельояльних ірляндських добровольцїв, стверджуючи, що з 180.000 націоналїстичних добровольцїв 11.000 прилучило ся до нельояльних. З початку війни число тих нельояльних добровольцїв оцїнювано на 5.200, з чого 3.000 було в Дублїнї. До сього числа треба ще додати т. зв. горожанську армію, яка в Дублїнї числила 3000 людий. По вересни 1914 р. трудно було ствердити, яким способом гроші з Америки приходили до Ірляндії. Спосіб заосмотрюваня добровольцїв в оружє полягав на тім, що богато оружя вкрадено а війскових маґазинів і викуплено від жовнїрів на відпустцї. Богато револьверів перевезено в пакунках подорожних. Мунїцію роздобуто подібними способами, але запаси її не були великі.
ЛЬОНДОН. (Райтер). Поручник White, син знаного з бурської війни пільного маршалка Юрія White, арештований в Валїї під закидом, що намовляв гірників до страйку з приводу розстріляня провідника ірляндського повстаня Connoly.
БЕРЛЇН. (Ткб.) Представник Бюра Вольфа в Ню Йорку доносить іскровою телєґрамою з 14. с. м.: В католицьких церквах в цїлім краю були "requiem" і богослуженя за засуджених на смерть провідників ірляндського повстаня. В Ню-Йорку проповідник в церкві св. Павла завізвав зібраних молити ся за пониженє Анґлїї. Він сказав, що засудженє провідника ірляндського повстаня на смерть є вчинком божевільним і навів приповідку, що кого Бог хоче покарати, тому відбирає розум. В ріжних містах Злучених Держав, а також в Вашінґтонї відбуло ся 120 зборів. На одних зборах в Ню Йорку бесїдники вказували на ролю Вільзона, повну засад людяности. Є обовязком Вільзона розпочати з Анґлїєю переговори в справі покараня смертю провідників ірляндського повстаня, які не були злочинцями, тільки воєнними полоненими. Вивішенє прапора ірляндської републики принято бурливими оплесками.
Інтервенція папи.
ЛЬОНДОН. (Райтер.) В палатї громад державний секретар Ґрей подав до відомости, що представник Анґлії при Ватиканї донїс, що з нїким не зносив ся в справі можливости мира. За те Ватикан робив у Берлїнї представленя в справі понеханя війни підводними човнами.
БЕРЛЇН. (Ткб.) "Nordd. Allg. Ztg." пише: На основі донесеня Бюра Райтера донїс державний секретар Ґрей в палатї громад, що Ватикан робив у Нїмеччинї представленя в справі понеханя війни підводними човнами. Те донесенє не відповідає дїйсности. Як довідуємо ся з міродатного жерела, дав папа Нїмеччинї і Злученим Державам пізнати, що готов між ними посередничити в спірнім питаню. Цїсар подякував папі за добру волю, вказуючи на відповідь, яку Нїмеччина дала Америцї.
НЮ ЙОРК. (Ткб.) "Associated Press" доносить з Вашінґгону: Вільзон відповів на письмо папи. Офіціяльні круги в Білім Домі відмовили вдавати ся в дискусію в справі письма папи та відповіди Вільзона. За те в инших кругах подають, що виміна письм тільки здалека відносила ся до справи мира в Европі. Зачувати, що Вільзон повідомив папу, що стараєть ся, щоби Злучені Держави не були замотані в війну та що зробить в сїй справі все, що дасть ся погодити з правами Ірляндії.
Злучені держави й анґлїйська полїтика бльокади.
НЮ ЙОРК. (Ткб.) "Evening Post" доносить: Домаганє виступленя проти неправної бльокади, яку переводить коалїція, зростає з дня на день. Зближаєть ся хвиля, коли анґлїйські зарядженя проти невтральної торговлї мусять довести до крізи. Впливові круги думають, що тільки заключенє мира може вратувати від дипльоматичного конфлїкту з Анґлїєю. В конґресї росте обуренє з приводу неучинности Анґлїї в справі бльокади. Згідливість Нїмеччини висунула більше нїж перед тим на перший плян справу і ставлень в Анґлїї.
Анґлійський підступ.
ГЕЛЬЗІНҐФОРС (Ткб.) Нїмецький парохід "Trave" затопила вчера вечером на висотї Куллєн торпеда анґлїйського підводного човна. Залогу, зложену з 17 людий, уратовано. Анґлїйський підводний човен допустив ся надужитя фляґи, бо вивісив нїмецьку воєнну фляґу, щоби виманити нїмецький корабель зі шведських вод.
Зміна француського посла в Ромунїї.
БУКАРЕШТ (Ткб.) Француський посол Бльондель на власну просьбу відкликаний. Його заступником назначений Сен Олєр.
Воєнні відшкодованя в Нїмеччинї.
БЕРЛЇН (Ткб.) Спеціяльна комісія парляменту радила над проєктом закона в справі установленя воєнних шкід і ухвалила, що на державу спадає обовязок повного відшкодованя та що союзні держави мають як найшвидше заплатити стверджені шкоди, а держава має їх удїлити конечних на се зачетів.
Воєнні комунїкати австро-угорського ґенерального штабу з 20 мая.
Війна з Італїєю. На південно-тирольськім фронтї наш наступ дальше відкинув ворога. В долинї Суґана вдерли ся наші війска в Roncegno.
На хребтї Арментерра взяли вони Сассо Альто.
На схід від здобутого форту Кампомольон є в наших руках Tonezza, Passo della Vena і Monte Melignone. Тут пробували Італїйцї зробити протинаступ поспішно прикликаними війсками, одначе його відперто. Також з Соі Santo ворог уже прогнаний.
Від початку наступу полонили наші війска 257 офіцирів, над 12.000 жовнїрів, здобули 107 гармат, серед них 12 гавбиць 28-центиметрових, 68 мат. крісів.
Наші летуни кинули бомби на двірцї Pen, Vicenza Citadella, Gastelfranco, Treviso, Casara, Cividale і на ворожі стації лїтаків.
Воєнні комунїкати нїмецького ґенерального штабу з 20. мая.
Західний терен війни. В Арґонах посунулись вперед нїмецькі патрулі по переведеню нами висадженя мін аж до другої ворожої лїнїї. Сконстатували вони, що ворог потерпів великі втрати в убитих і вернулись з кількома бранцями.
Знов гладко відперто кілька наступів проти наших свіжо здобутих становищ по обох боках дороги Окур Ен.
Зістрілено 5 ворожих лїтаків, з них один огнем піхоти на півд. схід від Ваї, дальші чотири у воздушній боротьбі коло Обревіль.
Наші летуни напали з успіхом ворожий корабель коло фляндрійського побережа та захисти, ґалі лїтаків і двірцї коло Дінкерки, Поль, Дікмінде, Поперен, Амієн, Шальон і Свіп.
Східний терен війни. В околицї Сморґоня нїмецький летун збив на землю російський лїтак. 