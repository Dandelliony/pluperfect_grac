◦ ◦ ◦ ◦ ◦ ◦ ◦ ◦ ◦ ◦

З нагоди 25-лїтного ювилею священьства Його Ексцелєнції Митрополита Андрея ґр. Шептицького відправить ся в архикатедральній церкві св. Юра в недїлю дня 26. серпня с. р. о год. 9½ в Його наміренє торжественна понтіфікальна Служба Божа.
Опозиція У. П. Р. проти правительства? "Nowa Reforma" доносить під датою 23. серпня с. р. з Відня: У вівторок і середу радила у Відни парляментарна комісія українського клюбу. Обради були строго довірочні. Однак кореспондент "Now-ої Reform-и" довідуєть ся, що під вражінєм звітів послів, які вернули із східної Галичини, всї бесїдники промовляли в дусї крайно опозиційнім. Підношено жалї з приводу приверненя польської адмінїстрації у відбитих областях, способу виконуваня реквізицій в східній Галичинї і покривдженя східної Галичини в справі відбудови. Ухвалено ті жалї представити міродатним чинникам, а в случаю безуспішности того кроку, вступити в парляментї на дорогу різкої опозиції проти правительства.
Зміна адмінїстраційного подїлу на Волинї. Від 20. липня с. р. в окупованій части Волинї перестали істнувати т. зв. окружні команди, яких було дві: ковельська і володимирська, зате власти установили т. зв. повітові команди, які мають управляти меншими областями, а яких буде 11.
Карти на побір тютюну в Австрії. Віденські дневники доносять, що в жовтни с. г. буде заведена в Австрії карта на побір тютюну. Приготовленя вже почали ся. Жінки не одержать карт на побір тютюну. Тижнева пайка виносити буде 10 циґар або 25 папіросів, а хлопцї низше 18 лїт одержать половину того.
Вивіз бараболь з краю. Як нам доносять з Відня, вибирають ся відти до Галичини представники Центрального Уряду апровізаційного в справі орґанїзації вивозу бараболь для Відня. Поки що має бути вивезених 15 тисячів ваґонів, крім кількадесяти тисячів ваґонів, які згаданий Уряд має в краю вибрати для инших потреб. Коли взяти до того під увагу, що армія в поли і ґарнїзони війскові зареквірують для себе значну скількість бараболь, то для місцевого населеня остане дуже мало. 