◦ ◦ ◦ ◦ ◦ ◦ ◦ ◦ ◦ ◦

Воєнна хроніка від 21. до 27. грудня.
Подїї сего тижня представляють подібний образ як подїї минулого: на східнім теренї використуванє побіди над Москалем у Польщі, на західнім цїлковита нерухомість фронтів, на південнім новоуґрупована дефензива, на турецькім повільні поступи.
На східнім теренї війни
перестали Москалї пятитись і станули знов до бою... 20-го відбито їх над Ляторицею і коло Лупківського провалу, посунено ся наперед на лїнїї Кросно-Заклїчин, а в долинї Бялої аж до Тухова. Рівночасно ударено на укріплені становища Москалїв над Равкою і Нїдою. 21-го зроблено значні поступи над. Ляторицею і долїшним Дунайцем. 22-го розвинулись сильні бої здовж цїлого довжезного фронту. Над Бзурою і Равкою вспіли Нїмцї вибороти перехід на східний беріг, на привім березї Пілїци, Нїди й Дунайця та в Карпатах на верхівях Ужа, Ляторицї й Великої Ріки тривали дальші бої. 23-го положенє не змінило ся. Постійні атаки Москалїв, на цїлій лїнїї вказують, що почала ся властиво нова велика битва. Особливо коло Кросна, Ясла, Тухова і над долїшним Дунайцем йшли завзяті бої. 24-го зачали Нїмцї нову атаку від сторони Зольдау, зайняли Млаву і взяли 1000 Москалїв до неволї. Над Бзурою і Равкою прийшло до завзятих боїв на баґнети. Над Нїдою взято 2000 Москалїв до неволї. В Карпатах сягнули наші війська вже до верецького провалу і взяли 650 Москалїв до неволї. 25-го стянули наші війська при узецькім провалї та відбили московські атаки на верхівях В. Ріки і Ляторицї. В Галичинї відперто Москалїв знов до Лїська, між Вислоком і Бялою атакували Москалї, завзято через цїлу різдвяну ніч. 26-го зайняли наші війська Узецький провал, однак Москалї вспіли знов зайняти Ясло і Кросно. Зате Нїмцї побили їх в Прусиї коло Лєцен і взяли 1000 в полон і посунулись значно наперед над Бзурою і Пілїцою.
Стоїмо отже на східнім теренї серед нової величезної битви. Усї згаданї операци се подрібні посуненя по величезній шахівници. Що-й-но їх сумованє дає образ загальних вислїдів. Ось битва між 11. і 20. грудня дала Австрийцям в руки 43.000 московських полонених — найлїпший доказ великої побіди. Та вона розтягалась на величезні простори і тому ляїк не зміг поза богатьома деревами побачити лїса. Так і тепер годї з'ориєнтуватись про вислїд теперішної битви, але все вказує на те, що вона буде для союзних військ теж побідна.
На західнім теренї війни розпочали ся наслїдком запорядженя ґен. Жофра загальна атака на Нїмцїв, 20-го відбили вони атаку Анґлїйцїв коло Ля Бассе (200 пол.) і Французів в Арґоннах (3 маш. кріси), 21-го відбито знов Анґлїйцїв і забрано їм одну гармату, 5 маш. крісів, 2 метавки мін і 300 полонених. Французи стратили в Арґоннах під Шальон теж 1 гармату, 3 машинові кріси і 600 полонених. 22-го були атаки майже на цїлім фронтї: коло Рішбур, Фестібер, Альбер, Компєнь, Верден, в Арґоннах однак усї скінчились лиш великими стратами Французів і Анґлїйцїв. 23-го і 24-го ослабли дещо атаки, але тривали дальше. 25-го були знов малі атаки причім полонено до 300 Французів. 26-го були знов невеликі стички коло Амєн, Компєнь, у Воґезах причім полонено знов 200 Французів. Загалом остання атака коштувала Анґлїйцїв 3000 убитих, 800 полонених, 14 машинових крісів, 12 метавок до мін і богато воєнного материялу. Нїмецькі лїтаки бомбардують француські міста у відплату за бомбардованя отвертих нїмецьких міст Французами.
Загалом війна на заходї задержала вповнї свій постійний характер: укріпленої дефензиви зі сторони Нїмцїв.
На південнім теренї війни
обняв тепер головний привід на місце уступившого ґен. Потіорека архикнязь Евген, Австрийські війська знов зайняли позициї здовж границь монархії. Борба поза невеликими перестрілками надстала. 24-го відбила твердиня Білеца слабу атаку Чорногорцїв.
На азийськім теренї війни
віднесли Турки 24-го значну побіду над Москалями між Олти та Ід, взяли 6 гармат і звиш 1000 полонених. Цїла провінция Азербейджану є тепер в їх руках. Московська армія находить ся у відворотї.
На африканськім теренї війни
побили Нїмцї Анґлїйцїв коло Ґаруб у південній Африцї. Повстанє Бурів ширить ся мимо полоненя Девета щораз дальше.
На мори
удало ся австрийському підводному суднови в проливі Отранто 23-го тяжко ушкодити два ворожі панцирники. Одно вороже підводне судно затонуло. 25-го пробували Анґлїйцї напасти на нїмецькі води при устях Ельби і Везеру, однак без нїяких успіхів; їх лїтаки кинули кілька нешкідливих бомб, але мусїли втїкати перед нїмецькими лїтаками, котрі знов своєю чергою ушкодили оден транспортовий корабель і два контрторпедовцї Анґлїйцїв. 