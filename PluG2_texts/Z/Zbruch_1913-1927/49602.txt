Положенє в Східній Галичинї й Буковинї.

ВІДЕНЬ. (Ткб.) З воєнної пресової кватири доносять: В останніх російських комунїкатах находять ся тут і там згадки про успіхи, які можуть викликати вражінє, мовби Росіянам вдало ся передовсїм над Днїстром посунути ся наперед. В тій мірі треба передовсїм ствердити, що нїде на полудни від Днїстра нема Росіян, з виїмком бесарабського фронту, який тягнеть ся під Сомушином на південь в напрямі Бояна і який від половини року 1915 остав незмінений. Противно, в деяких відтинках находять ся наші становища на північ від сеї ріки, так власне на північ від Залїщик, де є ослонені дуже сильно збудованим примістком, висуненим в половину дороги до Тлустого. Так тягнеть ся наша лїнїя від Сомушина аж до устя Стрипи здовж Днїстра або на північ рівнобіжно з сею рікою в напрямі зі сходу на захід. Від устя Стрипи тягнуть ся далї позиції на горбках, що лежать перед Стрипою по східній сторонї в напрямі на північ і від більше пів року не змінили ся, аж до околицї на полуднє від сих точок над Днїстром, про які доносять Росіяни згадуючи про свої успіхи. Треба зазначити, що через шанець в Михальчу, на північний захід від Устєчка, при оборонї котрого здобув собі такі лаври 11. полк драгонів, не був покладений міст, тілько що служив він до сього, щоби вивідним віддїлам, що находять ся на північнім березї Днїстра, дати опертє, так, що його втрата не означує зміни нашої лїнїї на велику міру. Що-до місцевостий Лїтача і Хмелеви, про які згадує російський комунїкат з 23. с. м. і які находять ся в кутї на схід від Стрипи і на північ від Днїстра, стверджуєть ся, що лежать вони між обома фронтами, отже є обсаджені часом нашими, а часом російськими висуненими наперед вивідними віддїлами, що одначе не має значіня для дальших випадків. 