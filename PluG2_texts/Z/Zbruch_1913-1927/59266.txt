◦ ◦ ◦ ◦ ◦ ◦ ◦ ◦ ◦ ◦

За українську присягу урядників. З кругів урядничих пишуть нам: При змінї престола всї урядники і слуги державні мусять на ново складати присягу. При сїй нагодї власти нехай пошанують почуваня урядників української нації. До тепер було так, що присягу службову мусїли дотичні складати виключно в польській мові. Наше заступництво повинно безпроволочно занятись сею справою і подбати у всїх краєвих властий, щоби нову присягу урядники і слуги державні української народности складали в українській мові.
"Український лєґіон". В найновійшім (47.) числї віденського ілюстрованого тижневника "Das interessante Blatt" находимо теплу згадку про "Український лєґіон". Читаємо там між иншим: "Віддїли охотників, що зараз з початку війни потворились в Галичинї, бились при кождій нагодї з геройською відвагою. Дізнані втрати є все доказом витревалости і відваги; на отсе кроваве свідоцтво чести заслужив собі український лєґіон як найсправедливійше. Де лиш брав участь в бою, всюди визначив ся надзвичайною відвагою та геройською витревалістю; нераз висказувала йому за се признанє начальна команда армії. У вересни с. р. був український лєґіон в бою коло Бережан, де понїс такі великі втрати, що команда армії була змушена взяти його з перших закопів та зарядити доповненє. Дорогоцїнними жертвами крови дали Українцї доказ любови своєї вітчини і треба сподїватись, що по війнї тому талановитому народови отвертою стане дорога до скорого культурного розвою". Доповняють статю чотири образки з житя УСС. — офіцирів та рядовиків.
Цїсар Франц Йосиф І. для польського лєґіону. Як доносить "Nowa Reforma", одержала президія польського начального Комітету народового в Кракові повідомленє, що цїсар Франц Йосиф І. жертвував польському лєґіонови прапори, які мають йому бути вручені в хвили вступленя в ряди польської армії.
Відзначеня. Українці 30 п. п. відзначені в послїднім часї: Пор. Михайло Климкевич, команд. 12 комп. Signum laudis. Пор. Петро Вакович, команд. 9 комп. Signum laudis. Фенрих Кобринський велика срібна медаля. Фенрих Засїтач Юлїян велика срібна медаля. Фенрих Дєдик Іван мала срібна медаля. Фенрих Головінський Юлїян мала срібна медаля. Фенрих Забій Володимир мала срібна медаля.
Заходом української академічної молодїжи відбудеть ся в суботу, дня 2. грудня 1916 в Преображенській церкві (вул. Краківська) о год. 9 рано Поминальне Богослуженє за товаришів-академиків, поляглих на полі слави, в рядах Українського Сїчового Війска та ц. к. армії, на яке запрошуєть ся всю українську громаду.
Кругла сирота по священику, дівчинка 3—4 лїтна, здорова і умово розвинена, знайде приміщенє; добрі люди приймуть її за свою і дадуть їй старанне вихованє. Близшої інформації удїлить секретар укр. сирітського захисту у Львові, о. В. Лициняк, вул. Вроновська 5.
Жалібні манїфестації. Українські товариства і інституції. Народний Комітет відбув у суботу 25. с. м. засїданє, присвячене жалібній манїфестації ізза смерти Цїсаря. Засїданє отворив заступник голови о. крилошанин Войнаровський промовою, присвяченою памяти бл. п. Цїсаря Франца Йосифа І. Промову вислухали присутні стоячи. По виборі представників Народного Комітету до кондолєційної депутації до намісника засїданє на знак жалоби замкнено. До ц. і к. кабінетової канцелярії вислано таку телєґраму: Народний Комітет у Львові, потрясений смертю Його Цїсарської і Королївської Величности Цїсаря Франца Йосифа І., котрого батьківській добротї український нарід Галичини завдячує можність свобідного національного розвою, просить, щоби було йому вільно іменем українського народа Галичини зложити у стіп Найвисшого Престола вискази глубокого співчутя і заяви непохитної вірности і повної відданности до сего Престола і Пануючої Династії. Підписані: Тит Войнаровський, заступник голови, Д-р Степан Баран, секретар.
Кондолєнційні депутації у намісника бар. Діллєра. В понедїлок 27. с. м. в полудне явили ся в намісництві у ц. к. намісника бар. Діллєра українські депутації: від Народного Комітету під проводом посла д-pa Сидора Голубовича, від культурних товариств під проводом о. крилош. Івана Чапельського, від економічних товариств під проводом д-ра Стефана Федака, від гуманїтарних товариств під проводом дир. Василя Нагірного і від Ставропіґії під проводом радн. двора Олександра Барвінського і іменем сих орґанїзацій зложили в руки намісника заяви співчутя. П. намісник заяви приняв і прирік предложити їх новому Цїсареви. Відповідаючи депутації Народного Комітету, п. намісник зазначив між ин., що він певний, що при співдїланю всїх інтересованих знайдеть ся дорога, щоби в "краю Галичинї" сотворити на будуче основи національного мира, культурного розвитку і господарського добробуту.
Товариство "Української Бесїди" у Львові. З приводу смерти Франца Йосифа І. зібрав ся видїл на торжественне засїданє під проводом голови товариства правительственного радника Іллї Кокорудзи. Голова товариства, отвираючи засїданє, висловив найглибший жаль по причинї смерти Його Величества і найбільшу вдячність, що за славного панованя бл. п. Цїсаря зазнав український нарід в Галичинї всесторонного розвитку взагалї, а найдавнійша з українських товариств народних "Українська Бесїда" разом з народним українським театром, котрим вона від самого початку опікує ся, з окрема. Члени видїлу вислухали промову стоячи і рішили одноголосно: 1) вислати кондолєнційну телєґраму до ц. к. кабінетової канцелярії; 2) явитись на поминальнім Богослуженю в ставропіґійській церкві; 3) взяти участь в жалібній депутації українських товариств. На знак жалоби на тім засїданє замкнено. 