 ◦ ◦ ◦ ◦ ◦ ◦ ◦ ◦ ◦ ◦ 

Ювілейний концерт Т. Шевченка у Львові визначено на 9. марта, та місця концерту і розпродажі білєтів ще не оголошено тому, що досї нема певности, чи на концерт буде відступлена саля міського театру. Дир. Гелєр не зважив ся наняти салї на власну руку, тільки передав децизию до рук міської управи. І якраз нинї о год. 5-ій децидувати ме в сїй справі театральна комісия міської ради.
Воєнні вправи на папері. Недавно у Bідни розпочали ся так звані вправи на папері. Вони полягають на тім, що офіцери ґенерального штабу вправляють ся в воєнній тактиці кермуючи боротьбою між арміями на мапах. Сї вправи, хоч і відбувають ся на папері, мають велике виховуюче значінє, розвиваючи у офіцерів орієнтацийний змисл. Новое Время з приводу сих вправ говорить, що їх диспозициєю є війна над полудневими границями Росиї й над границями балканських держав, а потім додав, що час би й Росиї завести такі вправи, а то тим більше, що кожда така гра на папері може дуже придати ся на будуче, коли доведеть ся вести справжню війну.
Середні школи.
Дводнева кріза соймова, спричинена польськими матацтвами в справі середних шкіл, покінчила ся вчора принятєм отсих резолюций комісиї шкільної:
1. Сойм годить ся, щоби ц. к. правительство способом згідним із своєю заявою приняв на етат державний приватні ґімназиї з українською викладовою мовою в Чорткові, Яворові й Рогатинї та з'орґанїзував істнуючу філїю ц. к. академічної ґімназії у Львові як самостійну ґімназию і заложив філїю ґімназиї з українською викладовою мовою в Перемишли.
2. Сойм взиває ц. к. правительство, щоб — згідно зі своєю заявою з дня 1. марта 1914 р., що істнуючі від кількох лїт середні школи з польською викладовою мовою в Чорткові, Яворові й Рогатинї перейме на державний етат рівночасно з українськими ґімназиями в тих самих місцевостях, та що в тім самім часї удержавлять в сорозмірно відповідній скількости инші школи середні з польською викладовою мовою, — приступив до перенятя сих шкіл на державний етат.
3. Сойм взиває правительство, щоб як найскорше заложив школи: шлюсарську в Новім Савчи, бляхарську в Ряшеві, млинарську у відповіднім місци, промислову жіночу у Львові, столярську в Делятинї та инші професіональні школи промислові, рукодїльничі і торговельні в краю з узглядненєм потреб обох народностий.  