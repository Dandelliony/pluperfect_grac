Слова і дїла.

Львів, 15 мая 1918.   Безпосередно по переворотї в Київі, коли характер з’їзду землевласників, який проголосив гетьманство, і склад гетьманського кабінету дали основу бачити в переворотї небезпеку для української державшої самостійности в користь відбудованя "єдіної нєдєлїмої", — шеф штабу ґен. Айхгорна ґен. Ґренер заявив делєґації українських партій, що нїмецька власть, яка признала гетьмана, поручила йому стояти на становищи української державної самостійности і вести "лїву" полїтику, себто полїтику основних полїтичних і соціяльних реформ.   Те, що сказав ґен. Ґренер українським партіям, те сам заявив у головній комісії нїмецького парляменту віцеканцлєр Буше на основі телєґрафічного звідомленя нїмецького посла в Київі бар. Мумма.   І те саме говорить кореспондентам нїмецької преси гетьман Скоропадський і його президент мінїстрів Лизогуб.   Так звучать слова нового нїмецько-гетьманського курсу на Українї. А як виглядають дїла?   Поки-що першим і найважнїйшим дїлом нової власти є орґанїзація кабінету. З автентичних голосів державної української преси наші читачі мають ясне понятє про те, як орґанїзовано гетьманський кабінет і яке його полїтичне обличє. Українським партіям, — не вважаючи на те, що вони були готові піти на далекосяглі уступи, бо признати факт перевороту і працювати з новою властю, — унеможливлено участь в правлїню. Нова власть відкинула умови, ставлені українськими партіями, які домагали ся тільки того, чого мусїли домагати ся, коли мали взяти на себе відповідальність перед народом і історією: щоб вони творили в кабінетї більшість, і щоб законною основною правлїня до часу скликаня Державного Союзу признано вироблену й ухвалену ними конституцію, а не самоволю гетьмана. Одначе нова власть заявила, що вона може допустити Українцїв до участи в кабінетї тільки як меншість, щоб мати українську декорацію, але на те, щоб Українцї була рішаючим чинником в українській державі, вона не згодить ся.   Таким чином представників українського народу, дїячів українського національного відродженя і творцїв української держави виключено від правлїня в українській державі, яке піддано ворожим українській державности російським елєментам кадетсько-октябристським.   Що сї елєменти взагалї і зокрема їх представники в гетьманськім кабінетї справдї ворожі українській державности, автентичне свідоцтво мають читачі в державнїй українській пресї.   Заяви членів гетьманського кабінету в своїх партійних кружках і вдоволенєм подиктовані коментарі російської преси до сих заяв говорять також проречисто про напрям полїтики гетьманського кабінету. Вони менше або більше ясно, але за те зовсїм недвозначно заявляють, що їх цїль: з'єдиненє всїх частий бувшої російської імперії.   Отже слова гетьманської власти і її дїла взаїмно себе виключають. Питаємо, чому вірити: словам чи дїлам?   При сїм треба все тямити одно: що гетьманська власть на Українї, се тільки декорація нїмецької власти. Між Центральною Радою й ґен. Айхгорном ішла власне боротьба за власть; настановленє гетьмана означає повну побіду ґен. Айхгорна.   Через те слова і дїла гетьманської власти є рівночасно словами і дїлами нїмецького правительства. Словами воно заявляє, що стоїть на становищи української державної самостійности, але його дїла перечать його словам.   Як се пояснити? На нашу думку так, що нїмецька полїтика, яка в берестейськім договорі — здавало ся — заявила ся рішучо за самостійною українською державою, тепер має на увазї також другу можливість: відбудованє Росії. Котру з сих можливостей Нїмеччнна вибере, вона може ще й сама не знає. В кождім разї можливість відбудованя Росії набрала вже для неї на стільки ваги, що вона до сеї можливости примінює свою полїтику на Українї.   Тому се противенство між словами й дїлами нїмецько-гетьманського курсу. Слова означають, що сей курс ще не рішив ся зірвати з українською державною самостійністю; дїла означають, що він уже рішив ся на всякий випадок підготовити собі шлях до відбудованя Росії.   Дїло   