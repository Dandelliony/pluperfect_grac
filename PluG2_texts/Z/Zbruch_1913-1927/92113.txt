◦ ◦ ◦ ◦ ◦ ◦ ◦ ◦

Оперативний звіт Штабу Головного Отамана з дня 11. вересня 1919. На півночі переступили наші частини біля Яблінця залізничу лінію Новгород Волинський-Коростень. Впрочім не зайшло нічого особливого.   Оперативний звіт Штабу Головного Отамана з дня 12. вересня 1919. Наші частини, які борються в районі залізничного вузла Христинівка, заняли Умань і Яроватку. Тим виказали операції в районі на південь і схід від Вапнярки вже тепер великий успіх. Весь простір Бірзуля, Ананів, Хощевата, Умань, Яроватка, Балабанівка і Гайсин від більшовиків цілком звільнений. Впрочім нема ніяких особливих подій. В. з. ген. Квартирмайстра Долєжаль пплк.   Українська самопоміч. Кружок укр. слуг помагає харчами нашим вязням-селянам в Бриґідках. Нещасні укр. вязні бються прямо за кусник хліба і ложку юшки, а Ляхи предкладають нам унію!... Чи не підлий цинізм?   Лєкція про Камянець і камянецьку фортецю професора камянецького Держ. Університету О. Сіцінського відбудеться для старшин і урядовців залоги в неділю 14-го вересня в 12 годині в помешканні місцевого Церковно-історично-археологичного Музею Комісарська площа 27. Після лєкції екскурсія для орляду місцевих памяток старовини і фортеції.   Збирайте матеріяли до укр. історії! При Бібліотеці камянецького Державного Українського університету улаштувався відділ по історії революційного руху, де збираються всі матеріяли, що стосуються до нашої революції. Тому ласкаво звертаюся до всіх громадян допомоги Університетові в цій справі і передати йому всі відповідні матеріяли, — книжки, летучки, проклямації, листки, копії наказів, резолюцій, газети і т. и. — Університет увесь цей матеріял старанно збереже і він стане цінним джерелом для будучого історика української революції. — Ректор Університету, Професор Огієнко.   Стрілець   