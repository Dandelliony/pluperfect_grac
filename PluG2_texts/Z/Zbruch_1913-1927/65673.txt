◦ ◦ ◦ ◦ ◦ ◦ ◦ ◦ ◦ ◦

Цїсар Карло в Галичинї. Кореспонденційне Бюро доносить: Спеціяльний двірський поїзд, яким їхав цїсар, переїхав 3. с. м. через Краків. На запросини цїсаря всїв до поїзду намісник Галичини ґр. Ґуйн.
Талєргоф розвязаний. На основі спільного рішеня ц. і к. мінїстерства війни і ц. к. мінїстерства внутрішних справ розвязано вже табор інтернованих полїтично підозрілих в Талєргофі коло Ґрацу. Мішана війсково-цивільна комісія в Ґрацу покінчила вже сими днями свої роботи, перейшла поіменно всїх інтернованих і рішила щодо кождого, чи має бути увільнений і вернути до краю — з засади будуть могти вернути тільки до дальшої воєнної области, а лише в надзвичайних разах за дозволом війскових властий і до тіснїйшої — чи має бути вільний але конфінований в одній з громад західно-австрійських провінцій, чи має бути відданий під судове слїдство і уміщений в слїдчій вязници. Число інтернованих виносило ще в послїдних часах около три тисячі, з котрих значна часть верне тепер до краю, решту конфінують, а тільки кількох мають перевести до слїдчої вязницї. Перед кількома днями розпочали вже випускати інтернованих з Tалєргофу, решту випустять в найблизших днях. Розвязанє табору інтернованих в Талєргофі остаточно положить конець великанському числу неповинних жертв воєнної хуртовини і людської "сусїдської" злоби, які в Талєргофі стрінули український нарід. Розвязанє Талєргофу треба завдячити безупинним заходам президії Загальної Української Ради, яка в сїй болючій справі внесла до війскових й цивільних властий кілька основних пропамятних письм і робила особисті заходи у найвисших чинників держави.
Відзначенє. Семен Трусевич, студент прав, тепер хорунжий 89. п. п. одержав на днях малу срібну медаль хоробрости за хоробре поведенє перед ворогом.
Посол д-р Евген Левицький, надворний і судовий адвокат у Відни, вписаний на лісту оборонцїв перед судами війсковими.
Важні постанови для тих, що виїзджають до купелевих місць. Ц. к. Уряд для виживленя людности видав зарядженє в цїли забезпеченя предметів поживи для купелевих і лїчничих місцевостий в лїтнім сезонї. На основі тих заряджень обовязані ті мешканцї міст з людностю понад 20.000 людий (себто в Галичинї мешканцї Дрогобича, Кракова, Львова, Нового Санча, Перемишля, Ряшева, Стрия, Тарнова і Ярослава), які бажають в сїм роцї виїхати до лїчничих місцевостей в краю а саме: до Трускавця, Любіня, Івонича, Рабки, Криницї, Щавницї, Закопаного, Немирова і Риманова а також до инших лїчничих місцевостий, положених в Австрії поза Галичиною що найменше на 4 тижнї, зголосити свій виїзд письменно до 1. червня с. р. в тій полїтичній власти повітовій, в якої окрузї положена лїчнича місцевість. В такім зголошеню треба подати: імя і назвище виїзджаючого, число осіб, які з ним виїзджають, день наміреного приїзду, час побуту в лїчничій місцевости, назву постійного місця побуту. До того виїзджаючій повинен вимельдувати ся в своїй комісії роздїлу карт хлїбових, цукрових і т. д.; він одержить лєґітимацію, з якою зголосить ся в тій власти лїчничої місцевости, яка придїлює поживу. Перед виїздом з місця лїтного побуту треба вимельдувати ся там і по приїздї до дому замельдувати ся. В купелевих місцях приїзжі з виїмком хорих осіб не одержать більше поживи, як місцева людність. 