◦ ◦ ◦ ◦

Зі світа.   Le Temps про справу Бесарабії. Le Temps твердить, що Найвища рада зівсім не повідомила румунського президента міністрів Вайда Войвода, неначеб союзні держави відмовлювали прилучення Бесарабії до ру мунської держави. Наслідком заяви п. Вайца Войвода перед Найвисшою радою, представники союзних держав просто тільки відповіли, що не мають повновластей до рішення справи приналежности сеї провінції. При тім додали, що міжсоюзницька комісія для румунських справ висказала думку, що Бесарабія повинна вернути до Румунії.   Знесення бльокади і офензива. New Jork Herald в париськім виданню пише: "В кругах мирової конференції відмовляють всяких інформацій щодо руху анґлійських кораблів. Ся мовчанка вказувалаби мабуть що проєкт знесення російської бльокади висунено лиш на те, щоби закрити військові приготовання, що тепер відбувають ся. Деякі личности думають навіть, що як тільки анґлійські війська будуть сконцентровані на полудневій границі Росії, коаліційні дипльомати занехають імовірно свій проєкт поборювати совіти при помочи економічних середників і розпічнеть ся з боку коаліції офензива на великі розміри". — Півурядовий париський орґан Le Temps наводить те донесення без слівця заперечення зі свого боку.   Американські сіоністи відбудовують Палестину. Для попертя еміґрації Жидів з Росії і Польщі по Палестини, збирають американські сіоністи гроші — досі мають вже 10 міліонів долярів. Часть цеї суми призначують на закупно землі, а часть на будову шпиталів і на купно санітарних матеріялів.   Затонення анґлійського корабля. На висоті Бреста затонув анґлійський парохід "Неро". Виратовано 5 осіб, 15 осіб хибує.   Не 150 міл. долярів тільки 50 міл. долярів. Доносять що републиканські члени фінансової комісії послів увалили згодити ся на кредит для осередної Европи в висоті тільки 50 а не 150 міл. долярів.   Конференція прибалтійських держав. Від 15—22 січня відбувала ся в Гельсінґфорсі конференія Фінляндії, Естонії, Лотви, Литви і Польщі. Слідуюча конференція відбудеть ся в Ризі.   Конференція амбасадорів займаєть ся в понеділок адрійським і російським питаннєм. Міністер війни Черчіль обговорюючи справу реорґанізації армії, заявив, що правительство задумує крім правильної армії утворити також нову добровольчу армію, якої ціллю була би оборона бритійської держави й виконаннє зобовязань супроти Франції та Бельґії. Армія ся числила би на воєнній стопі 145.000 вояків, а за границю вислало ся би її що йно на основі нового закона.   Анґлійсько-большевицькі переговори. Berl. Alg. Zeitung містить інформації копенгаських часописей, в котрих сказано, що ред. час. Daily Herald подекуди офіціяльно переговорює з представниками російських совітів у справі признання совітської републики, в справі виключання мира між Росією і коаліцєю та в справі повного знесення бльокади.   Віднова анґлійсько-японського союза. З Токіо доносять, що ведуть ся переговори в ціли віднови анґлійсько-японського союза.   Нова Рада 