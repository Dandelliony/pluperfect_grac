◦ ◦ ◦ ◦ ◦ ◦ ◦ ◦ ◦ ◦

Вакациї мінїстрів.
ВІДЕНЬ. (Вл. т.) Президент мінїстрів ґр. Штірк виїхав до Фесляв. Мінїстер внутрішних справ бар. Гайнольд виїхав до Зальцбурга.
Цісар на ловах.
ІШЛЬ. (Ткб.) Цісар був вчера перший раз на ловах. При поворотї зібрані товпи населеня витали його з одушевленєм. Цісар виглядав добре і черство і своїм здоровим виглядом викликав загальну радість, а за овациї дякував повіваючи капелюхом.
Похорони посла Гартвіґа.
БІЛГОРОД. (Ткб.) Похорони Гартвіґа відбули ся вчера при асистї війска і численної публики. З домів повівали жалібні хоругви, а склепи були позамикані. Війско держало шпалїр. До росийського посольства прибули о год. 9. рано престолонаслїдник кн. Олександер, всї мінїстри, дипльоматичне тїло, австрийський посол бр. Ґісль і богато инших достойників. Білгородський митрополит покропив тїло, а опісля відвезено його до катедри. Похоронні церемонїї в катедрі тривали близько годину, а опісля зложено тїло в почетнім гробівци, який дарувала громада міста Білгороду; лежить він коло гробу був. президента кабінету Мільованїча. Похорони відбули ся спокійно, без жадних випадків.
Наслїдник престола кн. Олександер не був на похоронї Гартвіґа.
Рада міста ухвалила назвати одну улицю улицею Гартвіґа.
Арештованє анархістів в Триєстї.
ВІДЕНЬ. (Пр. т.) Reichspost доносить, що в Триєстї 13. с. м. переведено богато арештовань. В ріжних льокалях арештовано 11 осіб з причини недозволеного ношеня оружя. В каварни "Верді", де зібрало ся було богато анархістів, арештовано 20 осіб а 17 з них віддано краєвому судови.
Між арештованими анархістами було богато з Анкони і Романї, а то понайбільше індивіди, що утїкли по послїдних революцийних подїях в Італїї. При ревізиї, переведеній в помешканях арештованих, сконфісковано богато анархістичних брошур.
Послїдні днї кн. Віда.
ДУРАЦО. (Ткб.) На горбку Рашпуль видно живий рух повстанців. На узгірю поставлено дві гармати. Ізмаїл Кемаль бей виїхав до Вальони.
ДУРАЦО. (Ткб.) Князь приняв димісию мінїстра судівництва.
ДУРАЦО. (Ткб.) Ґенерал Вер доносить з Вальони, що Берат дістав ся в руки повстанців. Вдало ся виратувати 1 армату і 4 мітрайлєзи. Ґенерал думає, що упадок Вальони наступить до двох днів. Ґенерал має намір полишити до двох днїв місто разом з залогою тому, що і положенє міста є дуже некорисне і залога дуже слаба.
ДУРАЦО. (Ткб.) Після автентичних інформаций коло Вальони кипить бій. Два італїйські пароходи відплили до Вальони, щоби взяти на палубу італїйських горожан. Ціла фльотиля, сконцентрована коло Дураца, відплила до Вальони.
Критика француської армії.
ПАРИЖ. (Ткб.) Сенат радив позавчера над предложенєм в справі одноразових видатків на краєву оборону. Справоздавець комісиї Імбер критикував остро війскові запорядженя, вказав, що нїмецька артилєрия сильнїйша від француської і що також стараня про апровізацию армії й укріпленє східної границі не є достаточні. Викинено мілїони. Війскову орґанїзацию мусить змінити ся. Мінїстер війни Месімі признав, що більша часть закидів справоздавця влучна, але се лише виїмок. Просив ухвалити жадані кредити, щоби безпроволочно почати будову, причім докладно будеть ся перестерігати переведеня проґрами краєвої оборони. Сенатор Клємансо констатує, що положенє тривожне. Сенат ухвалив домагати ся від правительства енерґічно дальших пояснень.
Грозять смертию болгарському королеви.
СОФІЯ. (Прив. тел.) Дневник Камбана містить лист якогось Ґеорґева з Царгороду, в якім автор пише,що король Фердинанд мусить понести смерть за зраду вітчини і страшне упокоренє Болгариї.
Гуерта абдикує.
МЕКСИКО. (Ткб.) Удержуєть ся чутка, що Гуерта виїхав до Веракруз, щоби всїсти на корабель "Еспана," на котрім є вже кількох мексиканських урядників.
ВАШІНҐТОН. (Ткб.) Олїєра повідомив Бріяна, що абдикация Гуерти в користь Карбагаля наступить нинї-завтра. Бріян заявив, що Злучені Держави не признають Карбагаля, але готові з ним почати неофіцияльні переговори. 