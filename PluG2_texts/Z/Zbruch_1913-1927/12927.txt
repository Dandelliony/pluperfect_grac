Телєґрами

„Два напрями."
ВІДЕНЬ. (Пр. тел.) Нинїйша Neue Freie Presse у окремій довшій статі обговорює політичні трудности в Галичині, витворені по послїдних соймових виборах пинявою акциєю в справі виборчої сеймової реформи. Неґативне становиско ворогів соймової реформи причинило ся безпосередно до утвореня в українськім полїтичнім таборі двох ґруп: радикальної, яка числить за собою подавляючу більшість послів і уміркованої. Радикальна група стратила надію на скоре і можливе полагодженє виборчої соймової реформи, бо не має не тільки довіря, але навіть не бачить доброї волї у теперішної соймової більшости до полагодженя виборчої реформи. Ся радикальна ґрупа, стративши надію на полагодженє реформи висуває тепер на перший плян унїверситетську справу, яку з приводу надії на скоре полагодженє виборчої соймової реформи посунено на другий плян.
Москвофіли на всеросійськім з’їздї.
КИЇВ (Прив. тел.) На всеросійськім хліборобськім з’їздї промовляв делєґат Общества ім. Качковського, накидаючись на „ворогів Росиян за кордоном". Серед присутних піднісся проти москвофільського делєґата протест. Голова з’їзду напімнув москвофільського делєґата, щоби не вносив політичних спорів на з’їзд.
Виміна бранців.
БІЛГОРОД (Прив. тел.). Сербська війскова власть передала в руки болгарських війскових властий в граничнім місті Суково 2.238 болгарських жовнірів і підофіцирів, одного підполковника, одного майора і 36 офіцирів висшої ранґи.
Сербсько-грецька границя.
БІЛГОРОД. (Прив. тел.). Працї над усталенєм границі йдуть дуже пиняво, бо показало ся, що мапи, якими користувала ся комісия, далеко не відповідають теренови. Здаєть ся, що через те працю комісиї припинить ся.
БІЛГОРОД (Прив. тел.). Достовірні круги впевняють, що грецьке правительство зовсїм певно прийме в справі границі становище Сербії.
Протиросийська демонстрація в Болгариї.
ВІДЕНЬ. (Ткб.). Русское Слово доносить з Одеси: Дирекция росийського Товариства плавби на Дунаю одержала від свойого аґента в Нїкополїс вісти про великі протиросийські демонстрациї, які відбули ся в тім болгарськім портовім містї. По вимаршу румунських війск з Нїкополїс сотки Болгарів демонстрували по вулицях з револьверами і палками. З окликом „най гине Росия" кинула ся товпа на аґенцию росийського товариства плавби на Дунаю, щоби її здемолювати. Та властям вдало ся прогнати роз’ярену товпу і привернути супокій. На домаганє росийського посла болгарські в ласти зарядили строге слїдство. 