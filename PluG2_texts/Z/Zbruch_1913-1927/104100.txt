◦ ◦ ◦ ◦ ◦ ◦ ◦ ◦ ◦ ◦

  Просвітня й конституційна комісії приняли законопроєкт про ruski університет в Станиславові. Зазначено, що до орґанізації університету слід приступити після орґанізації станиславівського wojewódctwa. Доручено урядові приготовити кредит в 10 міліонів марок на теольоґичний і юридичний факультети.   Нафтові справи перейшли до міністерства торгу й промислу; до цього часу вони належали до справ міністерства фінансів. Директором нового нафтового департаменту назначений др. Бернард Діяманд (брат кол. львівського депутата).   Адміністративна комісія в Сеймі зацікавилася кількістю державних автомобілів при ріжних установах, і рішила зробити заходи про зменшення їх. — Кошти утримання державних самоходів в одній Варшаві доходять четверта міліярда марок.   Большевики забирають у селян сельсько-господарські знаряддя. Особа, яка прибула з Кам'янця, передає про новий експеримент комуністів над українським селянством. Совітська влада видала роспорядження про те, аби все сільсько-господарське знаряддя було забрано у селян й вивезено у призначені пункти для комуніяльної обробки землі весною. Зазначене роспорядження викликало надзвичайне обурення селянства. Протест набирає дуже небезпечних для большевиків форм і розмірів. Є підстава думати, оповідає прибувша особа, що в богатьох селах дійде до кровавих сутичок з комуністами.   [Воля, 19.03.1921] 