Ще про утвореня польської держави.

Львів, 16 падолиста 1916.
Покінчали ся святочні обходи Поляків з приводу проголошеня утвореня польської держави і заповіди розширеня автономії Галичини — і можна приступити до полїтичної оцїнки тої їх сторони, яка має не тільки теоретичний але й реальний полїтичний інтерес.
Святкували Поляки свято визволеня свого народу, свято покладеня основ під будову польської держави там, де доси було тільки російське ґенерал-ґубернаторство, і під будову польської державности — адже так вони се інтерпретують! — в Галичинї.
Святкували свято осягненя прав і роздумували — не могли не роздумувати! — які обовязки, яку відповідальність беруть на себе з тими правами.
Сї обовязки, ся відповідальність відносять ся нетільки до польського народу. Нетільки Галичина складаєть ся в двох третих частях з території історично й національно української, але і в склад польського королївства вже в теперішних границях входить Холмщина, а при тім Поляки інтерпретують згадку манїфестів обох цїсарів про будуче означенє границь королївства так, що ті границї мають бути посунені "можливо найдальше на схід", значить, що в склад будучого королівства мали би ввійти дальші українські землї, на яких польський елємент творить найвисше (відповідно до околиць) 6% населеня.
В полїтичних публїкаціях з часу війни та часть польського табору в Австрії, яка заявила ся за центральними державами, часто зазначувала, що сповненє її домаганя потрібне не тільки з огляду на поляків, але також тому, бо тільки на Поляків може оперти ся український нарід в своїм дальшім розвитку.
Ми проти кождої такої польської заяви протестували, виказуючи на основі історії польської Річипосполитої й на основі полїтики галицьких Поляків правдиве обличє польської державности супроти українського народу.
Тепер появили ся манїфести обох цїсарів і відручне письмо нашого цїсаря в польській справі, наступили польські святочні обходи з сього приводу, — і що ми побачили? Що Поляки анї словом, вже для самої приличности, не згадали про те, як вони думають на тих територіях, де збираються будувати польську державність, уладити свої відносини до українського народу. Тільки орґан партії, яка до своїх провідників зачисляє мінїстра Бобжинського, презеса польського кола і польського Н. К. Н. Білїнського і віце-презеса Н. К. Н. Яворського, поспішив ся проголосити свою радість з того приводу, що наслїдком відокремленя Галичини не повинні повторити ся хвилї, коли Українцї могли би жадати подїлу краю, — отже радість з того, що Українцї стануть полїтично безсильні!
Розумієть ся — і се зазначуємо з особливим натиском — нїчого не змінило би ся в сути справи, якби Поляки були більш обдумали справу й поступили инаше, проголосили відомі фрази про свою "miłość do bratniego ludu ruskiego" чи навіть так само відомий клич "wolni z wolnymi і równi z równymi", — ми-ж так добре знаємо дїйсну вартість тих фраз і кличів!
Та се власне характеристичне, що Поляки так врадували ся перспективою відбудованя польської державности — на "східних окраїнах Річипосполитої"! — такі стали самопевні, що навіть не вважали за відповідне проголосити для збереженя приличности згадані — фрази.
Ще акти, з приводу яких Поляки обходили свої свята, не здїйснені, а вже Поляки трактують український нарід через "non est". Се дає нам передсмак тої полїтики, яку вели би Поляки супроти українського народу, коли б справдї повстало польське королївство в плянованих Поляками границях і відокремлена Галичина.
Коли хто з міродатних кругів центральних держав мав які ілюзії що-до відношеня Поляків до українського народу, то голоси польських полїтиків і польської преси, промови на польських святочних обходах, словом: цїле поведенє Поляків з приводу проголошеня актів в справі польського королївства й Галичини повинно бути для них проречистим доказом, що ті ілюзії — абсолютно безосновні. 