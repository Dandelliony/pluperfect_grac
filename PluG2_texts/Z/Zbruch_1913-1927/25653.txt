◦ ◦ ◦ ◦ ◦ ◦ ◦ ◦ ◦ ◦

Сподївана війна.
ВІДЕНЬ. (Ткб.) Ґазети зазначують згідно, що виповідженє війни Анґлїєю і Франциєю зовсїм не було несподїванкою, а є природним випливом союзних відносин між державами потрійного порозуміня. Австро-Угорщини се виповідженє війни не заскочило. Ґазети констатують, що Франция в часї балканської крізи де тільки могла, старала ся входити в дорогу Австро-Угорщинї. Не можна отже чудувати ся, що Франция, яка буцім-то так дуже любить мир, станула зі своїм союзником Росиєю, котра при своїм консервативнім характері так дуже цікавить ся убийниками й помічниками убийників. Що Анґлїя на оправданє свого кроку покликуєть ся на зломану невтральність Бельґії, то — як пише Fremdenblatt — се є тільки претекстом для Анґлїї до виконаня зобовязань, які вона взяла на себе в часї розгару ненависти проти Нїмеччини.
Ґазети згідно стверджують, що Австро-Угорщина з повною вірою глядить на сили свої і своїх союзників, та висказують сердечний привіт хоробрим австро-угорським морякам, котрі ідуть в бій за справедливу справу.
Продовженє мораториї.
ВІДЕНЬ (Ткб.) Нинїшна Wiener Zeitung оголошує цісарський розпорядок в справі продовженя мораториї.
Болгарин перед війною.
СОФІЯ (Ткб.). Урядова часопись оголошує розпорядок, яким заборонено вивозити худобу, поживу і т. п.
Престолонаслїдник у цісаря.
ВІДЕНЬ (Ткб.). Часописи доносять: Цісар приняв престолонаслїдника арх. Кароля Франца Йосифа і арх. Зиту на півгодинній авдиєнциї.
Затоненє корабля Льойду.
ТРИЄСТ (Ткб.). Пароплав "Барон Ґавч" котрий вчера пополудни покинув Люсін ґранде, щоби їхати до Триєсту, підчас подорожи затонув. Доси виратовано 130 людий з залоги, видобуто 20 трупів.
Відозва Словаків.
БУДАПЕШТ (Ткб.). Угорські Словаки видали відозву, в якій взивають усїх братів, щоби з повною посьвятою станули в боротьбі за оборону вітчини з мадярськими братами.
Зміна в італїйськім мінїстерстві маринарки.
РИМ (Ткб.) Аґенция Стефані доносить, що мінїстер маринарки Мільо уступив наслїдком недуги. Наслїдником його іменовано віцеадмірала Віяле.
Запереченє неправдивої вісти.
БЕРЛЇН. (Ткб.) З огляду на вісти, розширювані анґлїйським урядом заграничних справ, Бюро Вольфа уповажнене з міродатної сторони заявити, що Нїмеччина не закладала зовсїм на Північнім мори мін, котрі утрудняли би торговельну невтральність. Нїмеччина там мін не закладала, а запустила їх лише в безпосереднім віддаленю від анґлійських побереж.
Сконфісковане депозитіво.
БЕРЛЇН. (Ткб.) Norddeutsche Allgemeine Zeitung доносить: Росия, Франция, Бельґія й Анґлїя мають депозити в ріжних фінансових інститупиях. Виплату сих депозитів сим ворожим державам по вибуху війни будеть ся карати яко державну зраду.
В Берлїнї начальний командант видав приказ, що всї депозити Росиї, яко ворога ведучого війну, мають бути сконфісковані.
Нїмецькі добровольці.
БЕРЛЇН. (Ткб.) Від оголошеня мобілізациї зголосило ся під оружє крім обовязаних до війскової служби 1,200 000 добровольців.
Воєнний настрій в Швециї.
СТОКГОЛЬМ. (Пр. т.) Бувший президент мінїстрів Стаф провідник лїберальної партиї, котра займала рішуче протимілїтарне становиїще до війскових проєктів короля і консервативної партиї, повідомив тепер консервативне мінїстерство, що лїберальна партия з огляду на повагу міжнародного положеня покидає опозицию проти змагань правительства коло піднесеня оборони краю.
Бомбардованє Дарес-Салям.
БЕРЛЇН (Ткб.) Анґлїйські часописи подають вістку, що Анґлїйці атакували пристань Дарес Салям і знищили там радіотелєґрафічну стацию.
Китай невтральний.
ВІДЕНЬ. (Пр. т.) Доносять сюди з Петербурга, що Китай оголосив невтральність. 