◦ ◦ ◦ ◦ ◦ ◦ ◦ ◦ ◦ ◦

Кружок ім. кор. Данила у Львові почуваєть ся до милого обовязку зложити щиру подяку отсим Вп. Добродїям: о. крил. Чапельському у Львові за дар 10 кор., о. пар. Погорецькому в Любіни за дар 21 кор. зі збірки церковної на річ нашої школи ім. кор. Данила. Школа ся, заснована перед 4-ма роками, розвинула ся дуже гарно. Cего року має 4 кляси, а в них до півтретя сотки дїтвори. На жаль наслїдком війни наша школа знайшла ся в вельми тяжких матеріяльних обставинах, бо потреби школи зросли непропорціонально, а покритя їх майже жадного. Стало ся се завдяки тому, що значну часть наших дотеперішних добродїїв покликано до війскової служби; другі же виселились зі Львова. А родичі дїтей — се крайно вбогі зарібники. Та і з тих мало котрий батько дома остав ся. Саміж матери не в силї з побираного воєнного причинку задля нечуваної дорожнечі у великім містї не то помогти школї, але як-так прокормитись та приодягтись з дїтьми. Тож кромі видатків на удержанє школи спадає на нас новий і то вельми тяжкий обовязок заняти ся одягом та харчем для тремтячої від голоду і холоду дїтвори. Прямо розпука та зневіра нас огортає на саму гадку, як дальше школу удержати, та відки добути потрібних на се фондів? Одинока ще хиба надїя наша на наш патріотичний загал, що є свідомий ваги своєї рідної школи та ще в самій столицї князя Льва. Тому при надходячих святах Різдва звертаєм ся з горячим кличем до Вп. Духовенства, Вп. Учительства, Хв. старшин громадських і наших ідейних ґімназистів, щоби з коляди деяку лепту зволили жертвувати на нашу школу. Дар се — не продавший, а в будучности принесе стократні плоди. Всякі датки, хочби і найскромнійші, просимо слати на руки касієрки Кружка ім. кор. Данила п. Т. Гошовської у Львові, вул. Телтинська ч. 7. — О. Гайдукевич, голова Кружка.
Голос з полону. Однорічні добровольцї Lir. 35 подають родинам і знакомим свою адресу в неволї. Троицкосавская, Забайкальская область, ґуб. Іркуцкъ лагерь для военнопленныхъ, Мельничук Михайло з Долини, Йосиф Василишин з Сільця беньковского, Евген Цегельський з Голоскович, Іван Тягнибік з Яричова нового, Іван Рудницький зі Львова, Іван Стефанів 40 п. п. з Розважа, Петро Качмар 77 п. п. з Купнович старих, Фердинанд Тихолїс У. С. С. з Яворова, Ярослав Макарівський У. С. С. з Калуша.
Святомиколаївський вечір у Празї. Нам пишуть: Святочно прибрана шкільна комната в Нуслях заповнена по береги українською дїтворою. Прийшли дїти з усїх трьох українських шкіл зі своїми учителями, прийшли і ті маленькі з родичами тай чимало гостий. А серед тої дїтвори її-ж невсипущий покровитель і добродїй п. радник Ів. Пулюй з Дружиною. Зачинаєть ся концерт. На естраду виходить хор нашої VI кл. школи в Нуслах під орудою п. Ушакевичевої. "Гей у лузї червова калина похилила ся..." Звенять срібні голосочки певно й сміло, хор вишколений знаменито. Кожда пісня виведена справно з житєм, що радість була слухати. Деклямації дібрано під пору і місце. Гарно виголосила Маруся Морозівна "До Основяненка", десятилїтний Т. Березюк затужив на скрипцї, виграваючи мельодію піснї "На чужинї загибаю..." a маленька Маруся Витвицька заспівала сопраном Гайворонського "Ішов стрілець на війноньку..." Ожиданий св. Николай не явив ся, бо не дістав пашпорту, отже прислав з неба на руки п. радника д-ра Пулюя сердечний лист до дїточок тай своїми ангелами три коші з дарунками. По прочитаню листа промовив управитель школи в Нуслях п. В. Витвицький, дякуючи в імени молодїжи п. д-рови Пулюєви за труди і опіку над бідною молодїжю. Залунало "Ще не вмерла", потім ангели взялись за роздачу дарунків. — Ів. Мор. 