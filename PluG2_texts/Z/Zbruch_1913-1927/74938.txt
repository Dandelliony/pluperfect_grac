◦ ◦ ◦ ◦ ◦ ◦ ◦ ◦ ◦ ◦

Посол Української Републики в Парижи.
ЛЬВІВ, 26. грудня 1917. В депеші із Стокгольму з дати 22. с. м. доносить "N. Fr. Presse":
Француське правительство іменувало полковника Демі (Demis) своїм послом на Українї з осїдком у Київі. Українське правительство вислало свойого дипльоматичного заступника до Парижа.
Брак відомостий про українсько-великоруський конфлїкт.
ЛЬВІВ, 26 грудня 1917. Про дальший розвиток подїй в области конфлїкту між українським і петроградським правительством до сеї хвилї, коли се віддаємо до друку, не маємо нїяких певних відомостий — нї з петроградської большевицької аґенції, нї від наших кореспондентів з над кордону. З огляду на те тільки з найбільшою резервою нотуємо тут донесенє стокгольмского кореспондента "Lokalanzeiger-а" про те, то треба надїятись мирної полагоди спору на тій основі, що У. Ц. Р. — мовляв — відступить від свойого сервісного "визову" (sic!), що большевики ще раз "потвердять" (!) українські права до самостійности, тай що Рада "оконечно зречеть ся свойого первісного наміру грати провідну ролю в Росії..."
З Ґенерального Секретаріяту України.
ВІДЕНЬ 22. грудня 1917. Ґенеральний Секретаріят Справедливости виробив з кінцем мин. м. отсї законопроєкти:
Українська Народня Република лишає аж до переміни всї правительственні інституції, які находили ся на її території до 20 н. ст. падолиста 1917 р. з захованєм їх попередньої дїяльности.
Всї особи, які були на державній службі й були іменовані Тимчасовим Правительством або вибрані місцевими орґанами самоуправи, лишають ся на своїх становищах, без робленя у сїй справі окремих заходів.
Українська Народня Република признає правосильними й обовязуючими закони, постанови й розпорядки, які були видані російськими законодатними орґанами і правительством до 9. н. ст. падолиста й мали тодї законну силу.
Виключене неограничене право проголошувати закони до формованя орґану власти російської федерації і право касувати закони Тимчасового Правительства належить до Української Центральної Ради.
Ґенеральний Секретаріят чи поодинокі секретарства можуть касувати розпорядки в границях свойого уряду.
Україна і церква.
ВІДЕНЬ, 23 грудня 1917. "Утро Россіи" з дня 1. н. ст. грудня у телєґрамі з Київа повідомляє:
В Ґенеральнім Секретаріятї не буде окремого секретаріяту віроісповідань, а буде отворений тільки віддїл.
Справу віддїленя церкви від держави порішать Установчі Збори.
Українське війско.
ВІДЕНЬ, 23. грудня 1917. На представлені ґенерального секретаря для війскових справ С. Петлюри Ґенеральний Секретар затвердив на уряд заступника Ґен. секретаря для війскових справ підп. А. Жуковського, б. представника Ґенерального Війскового Комітету при Головкій Управі ґенерального штабу у Петроградї.
Українїзація війск.
Петлюра видав приказ командантам київського й одеського округів поробити всї кроки до негайної українїзації війскових частий призначених для сього; щоби уникнути непорозумінь російських жовнїрів родом не з України, постепенно переводити в евіденцію відповідних війскових начальників.
Мирові переговори.
ВІДЕНЬ (ТКБ.) Кореспонденційне Бюро доносить з Берестя литовського під д. 24 грудня таке: В протягу засїдань відбутих нинї між делєґатами союзників, вже майже покінчено сформулованє відповіди на предложеня російської делєґації. Завтра відбудеть ся імовірно друге повне засїданє.
Мирові переговори.
ВІДЕНЬ (ТКБ.) Кореспонденційне Бюро доносить з Берестя литовського під д. 24 грудня таке: В протягу засїдань відбутих нинї між делєґатами союзників, вже майже покінчено сформулованє відповіди на предложеня російської делєґації. Завтра відбудеть ся імовірно друге повне засїданє.
Успіх большевиків.
ПЕТРОГРАД (ПА) Віддїл Корнїлова в силї 6000 дюдий з 200 кулеметами розбито зовсїм. Моряки Балтійської і Чорноморської фльоти також польський лєґіон гонили за ним 100 верст до харківської ґубернії. Наші втрати виносять 19 погибших, 92 ранених.
ПЕТРОГРАД (ТКБ.) Большевики опанували в Харкові дирекцію південної зелїзницї, почту і телєфон до Москви. Очікують приходу большевицьких полків. 