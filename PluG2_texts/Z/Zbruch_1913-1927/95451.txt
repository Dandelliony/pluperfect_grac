◦ ◦ ◦ ◦

Зі світа.   З білоруського життя. Національна білоруська найвисша рада перебуває в Минську. На її чолі стоїть Іван Середа, його заступником є Лотик. Кромі того належать до неї Михайловський, Терещенко і Єпазов. До ради входять всі білоруські сторонництва: cоц.-дем., соц.-револ., нар.-дем., соц. федер., католицьке центрум і краєві соц. федералісти (що сприяють Росії). Дня 13. січня с. р. виконали сі останні при помочи члена Тариби Литовського державний замах і оголосили нове міністерство. Та найвисша рада 41 голосами проти 11 не затвердила нового правительства, а члени нового кабінету виїхали з Минська. З Польщею стоять Білорусини в напружених відносинах. Вони домагають ся повної самостійности.   Протест проти анґлійської політики в Палестині. З Амстердаму доносять після Times-a, що замешкалі в Палестині магометанські й католицькі Араби запротестували в меморіялі, висланім до папи, проти прихильної сіоністам англійської політики в Палестині, з окрема проти заяви Бальфура, що Палестина має стати ся краєм Жидів.   Жадання Литовців. Литовське правительство вручило найвисшій раді антанти ноту, в котрій домагаєть ся звороту Вильна, забезпечення незалежности Литви Союзом Народів, звернення Литві литовських областей занятих Поляками і усунення польських військ поза давну демаркаційну польсько-литовську лінію.   Америка противна валютовій конференції. Бюро Райтера доносить з Нового Йорку, що секретар скарбу Гляс переслав до американських торговельних палат письмо, в котрім заявляє, що американський скарбовий уряд противний міжнародній фінансовій конференції, щоби не викликувати в Европі даремної надії на сфінансовання її потреб Зєдиненими Державами. Гляс заявляє дальше, що одиноким способом поправи злих відносин в грошевім обороті се — знесення заборони висилання золота. Американський Telegraaf додає, що американський секретар скарбу висказуєть ся в дотичнім письмі проти контролі заграничної торговлі і промислу. Скарбовий уряд є думки, що приватним особам слід полишити відповідні кроки, що мала би на ціли відбудову міжнародної торговлі. Як з сих донесень видно, то офіціяльна Америка вмиває руки від акції, що мала би довести до санації европейських відносин, відсилаючи знищені війною народи на дорогу переговорів з приватним капіталом. В сій резерві секундують їй також Анґлія і Франція.   Розрухи в Єгипті. З Атен доносять, що Єгипет є видівнею нових розрухів. Місцеве населення утворило боєві орґанізації. Жовнірі не можуть показувати ся поодиноко по улицях міста, але громадно і зоружені. Останними часами виконано ряд військових замахів. Богато осіб арештовано.   Німеччина не видасть "виновників війни". Німецьке правительство на домагання коаліції заявило, що видача "виновників війни" в руки коаліції не є можлива. На се не позволяє честь Німеччини.   Екскомуніка чеської церкви. Acta Sedis Apostolicae оголошують, що конґреґація St Officium осуджує реформаторський рух серед чеського духовенства. Конґреґація ганить, осуджує і екскомунікує декретом з дня 15. січня 1920 р. чеську церкву, що відлучила ся від рим.-кат. церкви.   Нова Рада 