◦ ◦ ◦ ◦ ◦ ◦ ◦ ◦ ◦ ◦

Перша звістка від Митрополита з Суздаля. До о. декана І. Мулика з Залукви коло Галича прийшла отся картка: "Суздаль (Володим. губернії) монастир 17. 9. с. с. 1916. Дорогий Отче Декане! Дістав я в хвилї виїзду з Курска Вашу спільну картку з 22. 5. 1916. З серця дякую і всїм посилаю щирий привіт. Чи на давні картки і телєґраму дістали мою відповідь? Я здоров. Серцем і молитвою з Вами. Нехай Бог всїм благословить. Андрій".
В справі реквізиції бараболї подає Краєве Товариство господарське "Сїльський Господар" у Львові до відома рільникам, щоби на случай, коли би заплачено за бараболю цїну низшу нїж унормована цїна максимальна (по занятю бараболї цїна відбору, "Übernahmspreis"), — зголошували ріжницю між цїною дїйсно одержаною і установленою цїною відбору яко воєнну чинитьбу ("Kriegsleistung") в приписаній дорозї на відповідних друках. Цїна відбору бараболь виносить після мінїстерського розпорядженя з 12. VIII. 1916. В. з. д. ч. 256 в часї від 1. до 15. вересня 1916 аа вибирану бараболю 12 К., невибирану 10 К., в часї від 16 вересня 1916 до 28 лютого 1917 вибирана 9 К. невибирана 7 К., а від 1. марта 1917 вибирана 11 К., невибирана 9 К за один метричний сотнар. Бараболя, признана за насїнну, має коштувати о 5 К. дорозше.
Міські округи апровізаційні у Львові. Міське бюро для консумційних карт повідомляє, що хлїбові і мучні карти в слїдуючім тижнї будуть означені печатками дїльниці. Наслїдком того можна буде реалїзувати ті карти в дїльници означеній на них а мешканцї підміських громад будуть їх реалїзувати в склепах своїх громад. До того окреме оголошенє повідомить мешканцїв, в яких склепах районових, положених найблизше мешканя консументів, мають вони заосмотрювати ся в хлїб і муку. Члени консумів не будуть купувати в згаданих склепах, тільки в консумі. За два тижнї буде на картї докладно означене придїленє кождого з посїдачів хлїбової карти.
Депутація у війскових властий в справі апровізації міста Львова. Передвчера явила ся у шефа штабу II. армії ґен. Бардольфа депутація прибічної Ради Львова в справі апровізації міста. На домаганє про заосмотренє міста в збіже і муку відповів ґен. Бардольф, що справа належить до воєнного заведеня обороту збіжем. Послїдне придїленє муки в скількости 4.000 сотнарів повинно вистарчити, впрочім треба примінювати ся до істнуючих приписів. При обговореню справи бараболь запримітив ґенерал, що після предложених йому звітів привезено до міста досї около 1000 ваґонів бараболь. З дозволу на привіз бараболь не скористало богато осіб і остала ся значна скількість карт незреалїзованих. Недостачу молока, яєць і дробу усунеть ся в той спосіб, що злишні припаси в области II. армії будуть закуплені і доставлені містови. Першенство що до молока мають дїти і шпиталї.
Поворот д-pa Рутовського. Видавана в Москві "Польска Ґазета" доносить: На основі порозуміня між російським і австро-угорським правительством віденський кореспондент "Нов. Времени" В. Янчевецький, якого завдяки інтервенції еспанського короля увільнено від кари смерти, має одержати право вернути до Росії. За те одержить право вкладу до Австрії д-р Тадей Рутовський, віцепрезидент міста Львова. 