◦ ◦ ◦ ◦ ◦ ◦ ◦ ◦ ◦ ◦

З Наукового Товариства ім. Шевченка. Згідно з ухвалою управи Наукового Товариства ім. Шевченка скликуєть ся спільне засїданє всїх наукових секцій Товариства і членів його управи на 19. с. м. т. є на суботу о год. 4. пополудни, в сали Музея при ул. Чарнецького ч. 24. На дневнім порядку: 1) Справа українського унїверситету у Львові, реферат посла д-ра Ол. Колесси; 2) Внесеня. — За Управу Наук. Товариства ім. Шевченка: Д-р Василь Щурат, делєґат Видїлу, Д-р Степан Барак, член Видїлу.
Віспа смирнїє. Днї 14. і 15. с. м. не виказали анї одного нового случаю віспи у Львові. Є се в части наслїдком пересиленя пошести, в части наслїдком масового щіпленя, переведеного в останних тижнях.
Чим царя у Львові обсипано? Відомо, що перед здачею Перемишля тамошня війскова власть зарядила знищенє великої скількости австроугорських банкнотів, що знаходили ся в війсковій касї. Про се доносили майже всї наші часописи. Але нї відки не довідались ми, що Росіяни і тими знищеними банкнотами покористувались підчас побуту царя у Львові. Пообдаровували ними львівських русофілів на те, щоб вони по царськім проголошеню анексії Галичини з балькона намісниківського помешканя обсипали царя ориґінальним конфетті. Так і стало ся. Львівські уличники пів дня мали що збирати.
Відзначенє. Золотим хрестом з короною зістав відзначений п. Стефан Скоробогатий, учитель укр. школи вправ при ц. к. муж. учит. семінарії у Львові.
О. Ян Хенцїньский, лат. парох при костелї Марії Снєжної у Львові, помер дня 11. с. м. нагло на серцевий удар, в 59. роцї житя. Про Покійного оповідає нам один поважний чоловік таку пригоду: Десь перед пяти роками женив ся один маґістратський возьний з українською дівчиною. Реферуючий радник маґістрату зажадав однак за своє призволенє, щоби наречена перейшла на лат. обряд. Не було виходу і вкінци наречена пішла до костела і зголосила свій перехід. Представляючи справу парохови о. Хенцїньскому, зачала ревно плакати. Здивований парох спитав: "Czego płaczesz dziecko?" А коли дївчина стала ще дужше від плачу заходитись, догадав ся причини і сказав: "Może ty dziecko nie chcesz przechodzić na łac. obrządek?" На се відповіла дївчина через плач: "Я від малку так люблю нашу церков і наші набоженства, кождого дня туди заходжу". На се поміркував ся пок. парох і успокоїв єї: "Nie płacz, ja tam pomówię". Вже і йому було за богато тої маґістратської "католицької ревности". І мусїв щось говорити з референтом, бо той не стояв вже дальше при своїм і дав призволенє на подруже.
Ц. к. дирекція зелїзниць держав, у Львові оголошує в "Ґазетї Львівській" розписанє будови коло 20-тьох деревяних маґазинів товарових, коло 20 мурованих домків для сторонників і коло 200 будинків господарських на ріжних шляхах зелїзничих при ц. к. дирекції зелїзниць в дорозї публичної лїцитації. Оферти належить вносити найпізнїйше дня 28. лютого 1916 до години 12 в полудни. Загальні і подрібні услівя будови, як також дотичні пляни і инші алєґати можна переглянути в віддїлї для удержаня і будови зелїзниць в будинку ц. к. дирекції зелїзниць державних у Львові, III. поверх, двері ч. 330, де можна одержати також формулярі офертові і приписи для вношеня оферт. 