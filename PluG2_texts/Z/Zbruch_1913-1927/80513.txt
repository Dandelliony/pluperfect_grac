◦ ◦ ◦ ◦ ◦ ◦ ◦ ◦ ◦ ◦

  Народний Комітет, обговоривши на черговім засїданю в суботу, 1. с. м., під проводом голови поc. д-ра Костя Левицького полїтичне положенє на Українї, одобрив становище "Дїла" в справі державного перевороту в Київі як вказане змаганєм до збереженя української державности супроти вмішуваня инших держав у внутрішні справи Української Народної Републики.   Віцепрезидент Юлїян Романчук глядає за порадою лїкаря лїтного відпочину в сїльській тишинї, найрадше в підгірській лїсистій околици. Хто з оо. духовних або пп. лїсничих міг би за доброю оплатою відступити для п. Романчука і його жінки дві комнати по можности з верандою на сад або город та дати відповідний харч (молоко, масло, біле мясо і т. п.) і услугу, зволить ласкаво донести про се під адресою: Ю. Романчук, Львів, вул. Кампіяна ч. 5.   За бої з большевиками на Українї відзначені отсї УСС.: срібною мед. хоробр. І. кляси хорунж. Ващук Корнило; срібн. мед. хоробр. II. кл.: хор. Кулай Олекса, десятн. Шепарович Юрій, дес. Палаґнюк Михайло, віст. Гладкий Тимко, віст. Рудак Андрій, ст. стр. Моклович Ярослав, ст. стр. Баранюк Іван, стрільцї: Ленюк Дмитро, Мединський Юл., Черлинюк Юра, Кіфяк Іван, усї з гуцульської сотнї УСС. та хор. Постолюк Петро осаул УСС.   В громадї Волочиска наслїдком заходів місцевого поміщика ґр. Лєдоховського мадярська війскова команда арештувала членів Земельного Комітету і забрала їх конї, які пасли ся на бувшім двірськім ґрунтї. Імена арештованих, які тепер знаходять ся у Львові: Марко Безпалько, Плятон Басістюк, Яким Безпалько, Марко Семенюк, Степан Майковський, Марко Грабовський, Тарас Матвіїшин, Василь Нижник, Денис Крикливий, Андрій Степанишин. Арештовані заявляють, що вони згідно з земельним законом Центральної Ради обняли бувші двірські ґрунти в посїданє громади і зарядили обробленє їх. Коли вийде новий земельний закон, вони тодї йому підчинять ся. В кождім разї належать вони під компетенцію українського державного суду, а не під компетенцію війскового суду австро-угорської монархії. Справою арештованя їх заняв ся голова Народного Комітету пос. д-р Кость Левицький.   Дїло   