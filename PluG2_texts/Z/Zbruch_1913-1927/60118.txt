◦ ◦ ◦ ◦ ◦ ◦ ◦ ◦ ◦ ◦

Промислові курси для женщин. На вечірний безплатний курс крою для кравчинь і старших робітниць кравецьких, а також на безплатний півдневний курс виробу цвітів для дівчат (від 14 лїт), котрі хотять бути заняті в сїм промислї яко платні робітнисї, може бути ще принятих кільканайцять осіб. Курси будуть отворені у Львові з кінцем грудня с. р. Зголошеня при долученю свідоцтв принимає бюро Краєвого Патронату промислового у Львові вул. Міцкевича ч. 5 (партер) щоденно межи 11—1 год. в полудне.
Краєвий Комітет Різдвяних дарунків для українських Сїчових Стрільцїв і жовнїрів Українцїв ц. і к. армії дякує нашим землякам за щедрі жертви, посилані чеками, почтовими переказами, або складані в канцелярії У. П. Т., одначе з огляду на многочисленні потреби Комітет пригадуєть ся суспільности, щоби бодай дуже скромними дарунками надїлити наших стрільцїв і жовнїрів у світлий празник Різдва. До комітету звертають ся наші війскові старші, духовні і світські, з ріжних полків і сторін, де служать у полї Українцї — від пинських боліт до трансильванських і італїйських Альп та балканських гір — з просьбою, не забути про бідних жовнїрів, що вже третий рік не мають щастя обходити се найкрасше родинне свято у родиннім кружку. Осолодімо їм Святий вечір. Висланий дарунок буде без сумнїву мати високе моральне значінє, а о се якраз нам всїм повинно як найбільше розходитись! Розсилка дарунків на полеві почти повинна би розпочатись вже сими днями, тож просимо поспішити ласкаво з присилкою жергв.
До нашої виселеної інтелїґенції. Просимо нашу виселену інтелїґенцію не покидати своїх братів виселенцїв, але йти з ними разом на скитальство, опікувати ся ними, боронити їх, піддержувати їх на дусї і відраджувати від кождого нерозважного кроку. — Товариство "Сїльський Господар" у Львові.
Команда міста Львова апровізаційним урядом. На послїднім засїданю міського комітету апровізаційного для Львова відчитав радн. Ґрабовський письмо намісника Діллєра, яким заводить ся нову управу львівською апровізацією. В порозумію з командою II армії передав намісник згадану управу ґенералови Рімлеви. Як помічні орґани, будуть придїлені командантови міста один штабовий офіцир з ІІ армії і один урядник намісництва. Покликанє дальших сил помічних полишене Командї міста, яка предложить в тій справі свої внесеня.
Іменованя в середних школах. Мінїстер просвіти надав професорам: Д-рови Михайлови Пачевському і Григорієви Наливайкови, обом в академічній ґімназії у Львові, VII. клясу ранґи.
Підвисшенє причинків для виселених. Мінїстерство внутрішних справ в порозуміню з мінїстерством скарбу підвисшило державні причинки для виселених, приміщених по громадах, з 1 кор. на 1 кор. 50 сот. денно на голову. Сей розпорядок має обовязуючу силу від 1. грудня с. р. В родинах, які мають більше число членів, живучих в спільнім господарстві, може найбільше 5 членів побирати по 1 кор. 50 сот. денно, прочі особи понад число 5 будуть одержувати тільки 1 кор. денно. 