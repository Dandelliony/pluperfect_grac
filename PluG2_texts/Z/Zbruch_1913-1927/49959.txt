◦ ◦ ◦ ◦ ◦ ◦ ◦ ◦ ◦ ◦

"Іменем Управи міста Львова і всїх мешканцїв без ріжницї народности і віроісповіданя витаю радісно і з живою вдячністю в особі Пана Ґенерала делєґованого заступника Найяснїйшого Пана", — говорив на святї відкритя "Зелїзного Лицаря м. Львова" до ґен. Рімля правительственний комісар ц. староста Ґрабовський. "Іменем всїх мешканцїв без ріжницї народности й віроісповіданя" витав п. Ґрабовський заступника Його Вел. Цісаря.
Відзначенє УСС. Корпусним приказом з 26. марта 1916 ч. 84 оповіщено, що ц. і к. А. О. К. відзначила: отамана Василя Дїдушка і сотника Зенона Московського війсковим хрестом хоробрости ІІІ. кл. з воєнною декорацією. Корпусним приказом з 27. марта 1916 ч. 85 оповіщено, що ц. і к. А. О. К. відзначила підхорунжих Василя Сїдельника і Клима Коника срібним хрестом заслуги з короною на стяжцї медалї хоробрости.
З Краєвого Союза Ревізійного у Львові. В цїли зіставленя статистики воєнних шкід стоваришень просимо всї наші союзні стоваришеня подати нам зараз висоту шкоди зголошеної до ц. к. староства. Рівночасно просимо подати нам квоти, субскрибовані на першу, другу і трету воєнну позичку. Тому, що в недовзї буде оголошена субскрибція четвертої воєнної позички, просимо ті стоваришеня, що зможуть субскрибувати, нас про субскрибовану квоту безпосередно повідомити.
Властителї плугів, борон і сївалок в области міста Львова мають подати в комісаріятах дїльниць скількість висше згаданих знарядів в їх посїданє, а також означити місце їх перехованя. 