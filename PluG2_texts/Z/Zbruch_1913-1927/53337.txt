◦ ◦ ◦ ◦ ◦ ◦ ◦ ◦ ◦ ◦

Цїсарський розпорядок про буджетову провізорію. Цїсарський розпорядок з 29. червня с. р. про буджетову провізорію в часї від 1. липня до 31. грудня 1916 дає правительству повновласть побирати податки після істнуючих займів і покривати видатки на рахунок прелїмінаря, який має бути законом устійнений на адміністраційний рік 1916/17. Сей розпорядок велить теж правительству покрити державні залеглі видатки з рр. 1914/15 і 1915/16.
Достава вугля дня молотїлень збіжа. Мінїстерство рільництва в порозуміню з мінїстерством публичних робіт доставить вугля рільникам, які потребують палива для молотїлень. Коли-би були які трудности в транспортї вугля, замовленого у приватних фірм, треба теж звернути ся в тій справі до мінїстерства рільництва.
Вибір ректора у львівськім унїверситеті. Ректором унїверситету вибрано знов проф. Казимира Твардовського. Буде він ректором вже третий раз безпосередно рік по роцї.
Присуд в справі Лїбкнехта. Дня 28. с. м. розпочала ся перед воєнним судом розправа проти посла Лїбкнехта. Предметом обжалованя була державна зрада, якої допустився обжалований серед обставин жовнїра стоячого в поли, себто підчас воєнного стану і спротивленєм державної власти. Трибунал виключив явність розправи з огляду на публичне зглядно, державне безпеченство. Лїбкнехта засуджено на два роки, 6 місяцїв і 3 дни вязницї та виключенє з війска. Суд орік, що він не дїлав на основі нечесних переконань, але під впливом полїтичного фанатизму, і супроти того приняв найнизший допустимий вимір кари та відступив від відобраня горожанських прав. Лїбкнехтови прислугує відклик, як правне средство проти вироку.
Кінотеатр "Червоного Хреста" Львів, вул. Академічна 8. має на час від пятницї 30. червня до понедїлка 3. липня с. р. знов гарну, доси не бачену нами програму, з якої на перше місце висуваєть ся напружаюча драма в 3 актах п. н. "Шал любви". Другою, так само гідною баченя драми є "З любови ненависть". Крім того входить в програму дуже комічна фарса п. н. "Наслїдки надзвичайного виданя" і комедія "Моріц по телєфонї". Цїлість програми доповняє "Воєнний тижневник". 