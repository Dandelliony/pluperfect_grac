◦ ◦ ◦ ◦ ◦ ◦ ◦ ◦ ◦ ◦

З дїяльности Народного Комітету (Комунїкат). На послїдних засїданях Народного Комітету з 20., 23., 27. і 31. марта с. р. обговорювано справу реорґанїзациї Головної Української Ради. Дальше раджено над справою відбудови краю і ратункової акциї і рішено попирати акцию краєвого товариства господарського "Сїльський Господар", щоби вислати наших мужів довіря до увільнених від ворога повітів, щоби перевели оцїнки шкід, спричинених війною, і були помічними на місци в перших хвилях ратункової акциї. Вкінци Народний Комітет порушив справу задуманого правительством основаня воєнного банку для Галичини і одобрив становище, яке в тій справі заняв голова Народного Комітету д-р Кость Левицький. Врештї принять до відома звіт голови, що по відбутій конференції що-до воєнного заведеня для обороту збіжем правительство іменувало членами сего заведеня д-ра Теофіля Кормоша, адвоката і директора "Руської Щодницї" в Перемишли, і д-ра Леся Кульчицького, директора "Земельного Банку Ипотечного" у Львові.
Українська пісня у Відни. Дня 15. с. м. відбуде ся під протекторатом княгинї Меттерніх-Сандор у великій сали "Konzerthans-y" добродїйний вечір, присьвячений "пісням і танцям Австро-Угорщини". У вечері брати-ме участь чимало першорядних артистів. В порозуміню з п. д-ром Костей Левицьким інтервенїював п. Василько у достойної протекторки, щоби у вечері була й українська пісня як слїд заступлена. Ввічливість сьпівачки надв. опери, панї Мариї Єріци, уможливила виконане сього бажаня, і ся знаменита сьпівачка сьпівати-ме три українські піснї. Крім того відограє орхестра "Tonkunstler-ів" під управою директора Оскара Недбаля народну українську мельодию. Програма містить також нїмецькі, мадярські, чеські, хорватські і польські мельодиї і танцї. Замовляти карти вступу можна в "Просьвітї" (VIII. Zeltgasse 5) або при Währingerstrasse 20. Цїни місць: від одної корони вгору.
Ширенє православя в Східній Галичинї. На однім з послїдних засїдань росийського Синода рішено: 1. признати установленє 52 православних парохій, 2. всї ті парохії обсадити православними батюшками з волинської диєцезиї, 3. архиепископови Евлогієви додати для нагляду над положенєм церков і духовних в Галичинї ще двох нових деканів.
Арештованя Українцїв у Львові. Дня 18. лютого росийські власти у Львові та инших місцевостях арештували дуже много Українцїв. Між арештованими находять ся також: Д-р Стефан Федаш, директор "Днїстра", Д-р Володимир Охримович, Микола Заячківський, директор "Народної Торговлї", Д-р Боцян, ректор духовного семинара, Д-р Ілярій Сьвєнцїцький, директор українського національного музея, Володимир Шухевич професор, радн. Шехович. Доси арештовано в Галичинї около 300 Українцїв та вивезено в глубину "матушки-Росиї". 