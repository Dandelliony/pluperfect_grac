◦ ◦ ◦ ◦ ◦ ◦ ◦ ◦ ◦ ◦

Вечір обрядових пісень, устроєний вчера львівським "Бояном" в великій сали Муз. Тов. ім. М. Лисенка, на стільки зацїкавив українську громаду, що багато мусїло відійти з жалем без білєтів. З чужих гостий зазначити треба присутність команданта м. Львова ґен. Рімя, цїсарського нїмецького ґенерального консуля Гайнце, директора полїції радника двора д-ра Райнлєндера та ин. Характеристику обрядових пісень подали ми в окремій статї в ч. 77 з 22. с. м. Тепер скажемо лише, що виконанє їх справило присутним цїнний духовий пир. Хорам "Бояна" і їх дириґентови п. В. Барвінському належить ся за се правдиве признанє.
З приводу злочинів проти оружної сили. "Korrespondenz Wilhelm" пише: Велика небезпека для опертій ц. і к. армїі, спричинена злочинами, яких цїлию нищити припаси, викликає потребу пригадати дотичні карні постанови. Отже окремі карні постанови установляють за такі злочини в поли на основі наглого суду, в нутрі краю на случай обтяжаючих обставин кару смерти через повішенє, а в лекших случаях кару тяжкої вязницї до 20 лїт.
"Український лєґіон в Росії". Під таким сензаційним заголовком принесла "Nowa Reforma" новинку, в якім пише: "Львівське "Дїло" принесло цїкаву інформацію про "український" або руський лєґіон в Росії" — і т. д. Таку сензацію зробила "N. Reforma" з нашого донесеня (ч. 61 з 15. с. м.) про пробу твореня москвофільського лєґіону. Замість "москвофільський" підставляєть ся "український або руський" — і інформація готове, ще й з покликанєм на українське жерело. Невжеж начальний редактор "N. Reform-и" п. Константин Сроковський, який перед 20 роками ходив демонстративно в вишиваній сорочцї і підписував ся "Кость Сороківський", якого оповіданя, видані "Українсько-руською Видавничою Спілкою", можна ще нинї дістати в книгарни, не знає ріжницї між українством і москвофільством? Чи може — говорить в нього душа ренеґата?
Урядовий комунїкат про смерть еп. Ортинського. Президія намісництва присилає отсе письмо: В послїдних часах подали деякі дневники, покликуючись на одну львівську часопись, відомість про убийство в Америцї гр.-кат. епископа Сотера Ортинського. На основі урядової інформації заявляєть ся отсим, що еп. Сотер Ортинський помер 24. марта 1916 у Філядельфії на запаленє легких. В похоронї, який був незвичайною манїфестацією для заслуг помершого взяли участь: делєґат Апостольськії Столицї, церковні достойники і як представник ц. і к. австро-угорської амбасади у Вашінґтонї ц. і к. ґенеральний консуль Ґрвічіч. 