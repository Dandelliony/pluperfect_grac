◦ ◦ ◦ ◦ ◦ ◦ ◦ ◦ ◦ ◦

Реквізиція дзвонів в Галичинї. Реквізиція дзвонів в повітах Східної Галичини, що належать до округа львівської корпусної команди, наближаєть ся до кінця. Підчас другої реквізиції, що розпочалась в серпни б. р., знайдено дзвони тільки з одній части Східної Галичини. По горлицькій офензиві в 1915 р. Росіяни забрали всї дзвони з слїдуючих повітів: Камінка Струмилова, Перемишляни, Золочів, Бережани, Підгайцї, Бучач, Тернопіль, Теребовля і Броди. Комісія обїхала ті повіти і прямо не найшла нї одного дзвіночка. Після вибуху революції Росіяни понехали реквізицію дзвонів. По сегорічній лїтній офензиві осередних держав заряджено реквізицію дзвонів — і знайдено значне їх число в повітах: Львів, Жовква, Сокаль, Бібрка, Станиславів, Богородчани, Надвірна, Печеніжин, Залїщики, Борщів, Гусятин і Скалат. Після норм оголошених рескриптом мінїстерства війни, забрано для воєнних цїлий всї дзвони понад 25 цм. проміру. Виключені від реквізицій тільки старі і цїнні археольогічні дзвони і то або на місци, або в централї для східної Галичини, якої осїдок у Львові.
Картки на обув будуть видані в короткім часї. Мінїстерство має дозволити на довіз обуви зі Швайцарії. Мінїстерство війни заявило готовість віддати до розпорядимости скіру зі своїх припасів на обув для ширших кругів. Картки на обув будуть подїлені на 3 катеґорії. Дві перші одержать картки, доказавши брак обуви. Трета катеґорія, що буде домагати ся люксусової обуви, одержить картки щойно тодї, коли в заміну віддасть 2 пари старої обуви.
Приділ скіри. На послїднім засїданю Господарської Ради міста Львова підносили деякі бесїдники пекучу справу скіри на обуву. Між иншим жадано, щоби скіру могли діставати не лише корпорації для роздїлу між шевцїв, але також і консументи зорґанїзовані в ріжних кооперативах і товариствах як консуми, стоваришеня, станові і культурні товариства, кружки і и. для поодиноких своїх членів і їх родин, бо шевцї ставляють часто надмірні цїни за свої вироби, помимо того, що вони дістають скіру з Бюра сирівцїв по відповідно дешевій цїнї. На те відповіли представники Бюра сирівцїв, що всї корпорації можуть також дістати скіру для своїх членів і їх родин, коди внесуть відповідні поданя, потверджені громадським чи парохіяльним урядом (у Львові комісаріятом) і долучать спис членів з числом їх родин, для яких старають ся о скіру. Супроти того повинні всї кооперативи, товариства, кружки і и. орґанїзації внести негайно поданє де Бюра сирівцїв при торговельно-промисловій Палатї у Львові вул. Булярда ч. 5. з долученєм спису своїх членів зглядно урядників і числом їх родин та потвердженєм громадського чи парохіяльного уряду і нас об тім повідомити карткою, щоби евентуально могти припильнувати справу. "Українське Товариство для попираня ремесла і промислу", Львів, вул. Зїморовича ч. 20.
Підвишка платнї для урядників. Австро-угорський банк ухвалив нову підвишку платнї для своїх урядників і функціонарів. Підвишка та дійде до 100% побираної платнї.
На Захист для недужих У. С. Стрільцїв у Львові відбудеть ся дня 7. падолиста с. р. великий равт з дуже богатою і ріжнородною програмою. Одною з милих несподїванок буде фантова льотерія, обильна передовсїм всїлякими практичними, а в теперішних часах так тяжкими до набутя річами, навіть такими, як дріб, крілики і т. п. Та для доповненя тої льотерії потребуємо ще богато инших фантів і тому Комітет звертаєть ся отсим з горячою просьбою до львівської Громади прийти в поміч в доповненю тої льотерії складанєм фантів. В кождій хатї найдеть ся якась дрібничка, що надаєть ся на фант і Комітет вірить, що патріотична наша Громада не відкажеть ся дещо пожертвувати, тимбільше, що дохід з равту призначений на так симпатичну для всїх цїль, як Захист для недужих наших Стрільцїв. Фанти просимо вже заздалегідь приготвляти, бо в днях 1. і 2. падолиста зголошувати ся будуть панночки з Комітету по їх відбір. 