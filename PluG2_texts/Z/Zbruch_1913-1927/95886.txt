◦ ◦ ◦ ◦ ◦ ◦

До всіх державних службовиків Українців! Всі державні службовики Українці (залізниця, почта, суд, скарб, намісництво і т. п.), яких до нині не покликано до служби, мають негайно письменно зголоситися до Українського Горожанського Комітету, Секція уряднича у Львові, вул. Руська ч. 3, II. пов., в справі спільної акції що до їх приняття. В містах, де таких осіб є більше, нехай хтось зладить з кожної декастерії спис цих осіб на осібному аркуші. В тім списі подати: 1.) Імя і назвиско, 2.) Службовий характер (сталий, провізоричний, кілько літ служби), 3.) Послідне місто службове, 4.) Чи і коли зголосився до служби, чи і коли дістав яке рішення, чи і коли вніс рекурс і який успіх. Незалежно від цего мусить кождий, що дістане відповідне рішення, внести від себе сейчас рекурс до своєї безпосередної влади, а одночасно другий примірник цего рекурсу внести до дотичного міністерства в Варшаві.   З цінникового руху столярів у Львові. Львівські столярі поставили своїм працьодавцям відповідні домагання. Відповідь має бути в протягу 3 днів. На випадок не сповнення їхніх домагань загрозили страйком.   Страйк маґістратських урядничок. Сьогодня рано застрайкували уряднички XVII б. департаменту львівського маґістрату. Причиною страйку було відмовне поладнання їхніх домагань. Досі діставали вони таку мізерну платню, що її в нинішних часах навіть не можна тим почесним іменем назвати. 51 з них діставало по 300 К. місячно, 30 по 350 К. місячно а 15 по 400 К. місячно. Їхні домагання були і так невеликі. Вони домагалися зрівнання своїх поборів з поборами урядничок головного маґістрату та і того їм відмовлено.   На еміґрації. До Відня прибули колишній радник лондонської місії Меленевський, директор Українбанку Хр. Барановський, член Оцукса Філіпович та М. Ковалевський. Українське громадянство у Відні готується до святкування 26. лютого.   Жарт з голодних людей. В середу минулого тижня розпустив якийсь шутник в Перемишлі вістку, що до одного перемиського ресторану заїхав американський міліярдер і буде роздавати бідним базплатно харчі. Поголоска скоро рознеслася по місті і до згаданого ресторану стали напливати цілі товпи. Протягом кількох мінут саля була повна. Та дожиданий американський філянтроп не являв ся. З великим трудом вдалося поліцій очистити льокаль.   Нафта. Маґістрат подає до відома, що мешканці можуть набувати нафту в рейонових склепах в рації по 2 літри на господарства, які не мають елєктричного світла, за відітненням 4-го купону мешканевої карти на нафту, в рації по 1 літрі на 4-ий відтинок карти на нафту на сходову клітку, врешті в рації по 4 літри на 8-ий відтинок рукодільничої карти на нафту. Ціна за 1 літру виносить 1 кор. 70 сот. Одночасно повідомлюється, що повний континґент нафти на біжучий місяць ще не надійшов, супроти чого мешканці, що тепер не могли зреалізувати нафтових купонів, одержать нафту сейчас, коли залягаючий континґент надійде.   24-годинний час на почті. Рада міністрів ухвалила з днем 1. січня ввести в почтовій, телєґрафічній і телєфонічній службі так внішній як і відносно сторін числення після 24-годинного годинника.   Звишка цін у Львові в порівнанню з цінами в жовтні 1918 р. представляється ось як: в жовтні 1918 р. коштував хліб 1 кґ. 90 сот. — сьогодня 800 ґр. 4.60 кор; 1 кґ. масла 24 кор., тепер 96 кор.; 1 кґ. мяса 8.40 кор., тепер 48.50; 1 кґ. бараболь 60 сот., тепер 3 і більше; 1 кґ. білого цукру в кістках 1.50 кор. тепер 1 кґ. жовтого 14 кор.; 1 л. нафти 90 сот., тепер 3. Паливо: 1 сотнар дров 14 кор., тепер 44 кор.; 1 сотнар горішношлеського вугля 14.80 кор., тепер 1 сотнар краєвого 50 кор. і т. д.   Вперед! 