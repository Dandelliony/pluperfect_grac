◦ ◦ ◦ ◦ ◦ ◦ ◦ ◦ ◦ ◦

Що дїєть ся в Росії.
КОПЕНГАҐА. (Ткб.) До "Politiken" доносять з Берґен: Росіяни, які сюди переїздять представляють відносини в Росії в понурім світлї. Від морозу замерзає на вулицях по великих містах богато бідаків, прим. в Петербурзї й Москві на Різдво. По містах панує безробітє. Робітники починають нарікати на Анґлїйцїв за проволіканє війни, якої в Росії мають уже досить. Власти боять ся робітницьких розрухів і виступають з репресіями. Цензуру заострено. На ґазети понакладано кари за домаганє скликаня Думи, на що зовсїм не заносить ся. Реакція взяла верх. Кілька осіб арештовано з полїтичних мотивів.
Ромунське збіже для Австрії.
Після угоди між нїмецькою, австрійською і угорською централею для обороту збіжем з одної сторони і ромунською комісією для продажі з другої сторони має Ромунїя доставити покищо 5 мілїонів метр. сотнарів всїлякого рода збіжа.
З тих закуплених 5 мілїонів, які мають бути вислані до кінця цвітня 1916 р., припадає 40 проц. (або 2 мілїони метр. сотн.) на пшеницю і жито, 15 прц. (0,75 або три чверти метр. cотн.) на ячмінь, 20 прц. (1 мілїон метр. сотн.) на кукурудзу, 10 прц (0.5 або пів мілїона. метр. сотн.) на овес і 15 прц. (0.75 або три чверти мілїона метр. сотн.) на горох і біб. Цїни низші нїж ті, які установила була ромунська комісія для продажі. Такси вивозові, фрахт і кошти висилкові аж до границї має платити закупник. Такси вивозові треба складати в золотї а то за кукурудзу 4 леви золотом (1 лев давнїйше був рівний 1 коронї, нинї курс його значно висший), за ячмінь 5 левів, а за пшеницю 6 левів. Припускають, що вивіз до Нїмеччини займе 55 прц. всего збіжа, а до Австро-Угорщини 45 прц. Особливо важне те, що Ромунїя забезпечила доставу дальших 5 мілїонів збіжа.
Після урядових вістий має Ромунїя ще великий запас збіжа до розпорядимости, бо більше як 15 мілїонів метричних сотнарів. Так знаходить ся на складах в Констанцї, Галацу і Браілї 449.400 метр. сотн. кукурудзи, 6,527.700 метр. сотн. вівса, 291.800 м. с. пшеницї, 19.200 м. с. жита, 119.400 м. с. пшеничної муки і 98.500 м. с. фасолї. Крім того знаходять ся великі запаси збіжа в Корабії, Чернаводї, Джорджево і в Балчику.
Цїсар Вільгельм у канцлєра.
БЕРЛЇН. (Ткб) Нїмецький цїсар, виздоровівши по легкій недузї, заповів свій прихід на снїданє до канцлєра. На снїданє запрошено також богато инших осіб. В дорозї до палати канцлєра публика з радістю витала цїсаря. Цїсар перебув у канцлєра кілька годин і живо розмовляв з гостями. По снїданю відбув довшу конференцію з канцлєром.
Атак на Солунь.
БЕРЛЇН. (Пр. тел.) "Lokalanzeiger" приносить відомість з Гаґи, що бомбардованє становищ почвірного порозуміня коло Солуня вже розпочало ся атаком в околици Дойрану. Розміщенє атакуючих армій таке: На заходї стоять нїмецькі й австро-угорські війска з головною кватирою в Монастири. Болгари стоять на лїнїї Гевґелї-Дойран, а Турки на лінїї Ксанті Ґемільдсгіна.
Недостача поживи в Петербурзї.
Через Стокгольм надходить вісти, що в Петербурзї готовлять ся завести карти на живність. Вже вони заведені в Пскові, Ревлї, Минску і Ризї. В Петербурзї з живностю щораз то скрутнїйше. Полїція перевела ревізію у 20 торговцїв і сконфіскувала в них великі запаси муки.
Війна з Росією.
Нове важке пораженє, яке понесли Росіяни на свій Новий Рік на бесарабськім фронтї, спричинило вчера знов боєву павзу, переривану тільки инодї гарматним огнем змінної сили. На південь від Карпилівки на Волини наш віддїл заатакував російське передне становище і прогнав його залогу. Зрештою нїяких особливих подїй.
Війна з Італією.
На Побережнім фронтї збільшив ся огонь артилєрії проти Монте Сан Мікелє, примістків Ґорицького і Тольмайн, Мрзлї-Верха, одначе до акції ворожої піхоти не прийшло. Доконане полками піхоти ч. 52 і 80 здобутє позиції коло церкви коло Ославії, про яке донесено вчера, принесло нам 933 полонених, між ними 31 офіцирів, 3 машинові карабіни і 3 метавки мін. Також в околици примістка Тольмайн взяли наші один ворожий рів. На Тирольськім фронтї в відтинках Шлюдербах і Ляфравн-Фільґерайт артилєрійські бої стали живійші.
Стоячи вірно на сторожі в своїх рідних горах на загроженій границї своєї вітчини, обходять нинї з оружєм в руцї тирольські цїсарські стрільцї столїтє свого істнованя. З вдячністю згадує оружна сила на півночи й півдни славні дїла сеї хороброї формації, в якої рядах витає дух героїв з 1809 р. і яка в великих боях теперішности знов здобула собі невянучі лаври.
Війна на Балканї.
На північ від Ґрагова йдуть бої серед погонї. Наше війско полонило в сїй околици 250 Чорногорцїв і дістало в свої руки один повний маґазин мунїції. Число полонених в останних днях коло Берана перевисшає 500. 