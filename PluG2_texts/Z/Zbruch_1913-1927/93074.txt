◦ ◦ ◦ ◦ ◦ ◦ ◦ ◦

Що чувати в світі?   Австрія не признає жидівської національности,— так рішили національні збори, відкинувши внесення сіоністичного посла Стрікнера 48 голосами проти 25. Проти внесення промовляв канцлер тов. Реннер.   У Відни замкнено школи на три місяці по причині недостачі вугля.   Большевицьке звідомлення: Вороніж взятий. Війська Денікіна втікають на полудне.   "Abend" доносить, що усі реляції про великі побіди Денікіна, це тільки маневр шведської біржі.   Болгарський міністер фінансів Данев подався до димісії, бо його партія рішила виступити з правительственного бльоку. Супроти цего сподіваються відступлення цілого кабінету.   Повстанчий рух верховинців, піддержуваний урядом Грузії і Азербейджану, збільшується. В останніх боях вбито 300 козаків. Усі ґарнізони в Ґабес знищені протягом одного дня. В руки повстанців впало 16 гармат, багато скорострілів і кілька міліонів набоїв.   З Ковна доносять, що на Литві проголошено воєнне положення. Литовські власти зарядили мобілізацію річників від 1896—1900.   Статистика виказує 80.000 розводів у Відні за час війни.   В Будапешті помер визначний мадярський політик, б. міністр хліборобства Беля Шерені.   Коло Петрограду йдуть бої між большевиками і білою армією Юденіча. Петроград досі находиться в руках большевиків.   З Варшави доносять, що міністрови закордонних справ лотишської републики вручено офіціяльний акт признання польською републикою независимости Лотви.   Вперед! 