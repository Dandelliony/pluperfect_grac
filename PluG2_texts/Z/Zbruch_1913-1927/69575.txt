◦ ◦ ◦ ◦ ◦ ◦ ◦ ◦ ◦ ◦

Віднова господарських орґанїзацій в відбитих повітах. До всїх інтелїґентів і свідомих міщан та селян в відбитих повітах. Війна принесла богато нових форм житя і наложила нові обовязки на населенє та дала йому нові права, про які перед війною нїхто не знав, а навіть не перечував. Середна Галичина мала вже час навчити ся того всего. Ново відбиті повіти не мали нагоди довідати ся про права і обовязки цивільного населеня в часї війни. Краєве Товариство господарське "Сїльський Господар" у Львові, ул. Зїморовича ч. 20, бажає прийти населеню з помочю в ново відбитих повітах в тім напрямі, щоби удїлити йому потрібних інформацій про воєнні господарські закони і воєннї господарські орґанїзації. Щоби мати спис одиниць, що займали ся перед війною господарськими справами, а котрим можнаби вислати потрібні інформації, просить Товариство "Сїльський Господар" всїх інтелїґентів, міщан і селян подати йому спис членів Рад філїяльних "Сїльського Господаря" і Кружків, що є на місци, і спис всїх інтелїґентів, свідомих міщан і селян в повітї. Такий спис повинен обнимати всї одиницї, що можуть займати ся господарськими справами. Особенно спис голов і членів філїяльних Рад і Кружків є конечно потрібні. Просимо надсилати нам всіми можливими способами відомости про згадані одиницї, де вони є. Найкрасше виделєґувати відпоручника філії до Львова і тут дати потрібні інформації про одиницї в повітї, що займуть ся відбудовою господарського житя, та засягнути інформації про се, як вести справи відбудови в повітї. — Краєве Товариство господарське "Сїльський Господар" у Львові, ул. Зїморовича ч. 20. І. пов.
Технічні сили для відбудови краю. Просимо всїх інжинїрів, архітектів і будівничих, котрі служать при війску, подати нам сейчас імя і назвище, рік і місце уродженя, приналежности і замешканє, повний титул і характер свого званя і цивільного занятя, дату асентерованя, віддїл, при якім служать, війскову шаржу, війскову клясіфікацію і точну свою адресу. Так само зволять подати нам свої адреси інжинїри і будївничі не війскові, що бажають знайти занятє при відбудові краю. — Краєве товариство господарське "Сїльський Господар" у Львові, вул. Зіморовича ч. 20, І. пов.
Ґоркій в підозріню. З російських дневників появила ся в послїдних часах чутка, що один з найвизначнїйших російських письменників, який до недавна проживав за границею, є вмішаний в ріжні протидержавні інтриґи. Виразне обжалованє піднїс в тій справі відомий революціонер Бурцев, який написав про те в "Биржевихъ Вѣдомостяхъ". Ґоркій через довшій час не відповідав на обжалованє Біурцева, що-йно минулого тижня помістив в своїм орґанї "Новая Жизнь" кілька слів протесту. На те Бурцев знов на шпальтах "Биржевихъ Вѣдомостий" відказав, що тільки повага хвилї і важкий біль, яким зломана тепер цїла суспільність російська здержують його під оголошеня всїх доказів, які обтяжають Ґоркого. На однім з мінїстерських засїдань обговорювано справу Ґоркого і рішено його арештувати, чого однак не виконано в наслїдок заходів робітницько-жовнїрської ради. 