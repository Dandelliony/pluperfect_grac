◦ ◦ ◦ ◦ ◦ ◦ ◦ ◦ ◦ ◦

Вистава "Катерини" на Захист УСС. В суботу дня 22. с. м. о ½8 відбудеть ся вистава опери Аркаса "Катерина" при участи війскової орхестри 23 п. п. на "Захист для хорих і ранених УСС.". Поминаючи благородну цїль, на яку йде чистий дохід вистави, львівська публика мати ме нагоду почути при повній симфонїчній орхестрі симпатичний твір Аркаса та налюбувати ся силою і красою голосу п-нї Рубчакової, пп. Рубчака, Данчака і ин., які разом з сильним, скріпленим хором обіцюють публицї зготовити милий вечір.
Війскова полекша. Відручним цїсарським письмом видано приказ, щоби низше вичислені війскові особи приналежні до воєнних віддїлів, о скільки вони не є активними — були ужитї на таких становищах, призначених для спосібних до фронтової служби при армії в поли, які не є виставлені на постійне дїланє неприятеля; 1) одинокий полишений при житю син родини, з якої вже двох або більше синів упало, або померло від ран, понесених при сповнюваню воєнної служби, наслїдком воєнних трудїв, або наслїдком недуги, якої набавили ся в часї воєнної служби, 2) батько шести або більше незасмотрених дїтий, на яких удержанє він має старати ся.
Війсковий перегляд ополченців з відбитих повітів. У Львові видано оповіщенє маґістрату з зазивом до війскового перегляду всїх тих ополченцїв, уроджених в рр. 1899—1867, що перебувають у Львові, а походять з відбитих повітів східної Галичини. В згаданих повітах перегляд розпочав ся вже з днем 15. с. м.
Краєва команда жандармерії вернула з днем 18, вересня с. р. до Львова з Бялої та почала тут своє урядованє.
Перші українські курси для дїтий від 3—7 лїт будуть засновані з початком жовтня та будуть ведені на взір заграничних шкіл фреблївських. Ізза браку відповідного поміщеня і тому, що сили учительські заняті рано, наука відбувати ся буде попол. від год. 3—5. Проте буде се немала полекша і поміч в вихованю дїтий, які бодай на пару годин щоденно найдуть відповідне для свого віку занятє. Сили учительські образовані фахово на окремих курсах і в заграничних школах. Школа приміщена серед городів, з видом на цїле місто, відповідає вимогам модерної шкільної естетики і гіґієни. Особливу увагу звертаєть ся на вихованя національне, рідну мову і пісню. Окремий відділ нїмецької конверзації. Крім шкілки засновані будуть також курси нїмецької і француської мови для старших. Вписи розпічнуть ся дня 20 вересня між 4—5 год. в школї коедукаційній при ул. Цитадельній 9 (Бічна Оссолїнських) І. поверх і тривати будуть до 25. вересня с. р. — За управу курсів Софія Олеськівна. 