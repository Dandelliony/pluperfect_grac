◦ ◦ ◦ ◦ ◦ ◦ ◦ ◦ ◦ ◦

Український Ґенеральний Секретаріят творить окреме війско з козаків.
ПЕТРОГРАД. (Ткб.) Прокуратор київського трибуналу повідомляє правительство, що рада і Ґенеральний Секретаріят України творять окреме війско з українських козаків.
Проголошенє ірляндської републики.
ВІДЕНЬ, 1. листопада 1917. Тутешні дневники на основі звідомлень анґлїйської преси приносять відомости про конґрес Sinu-Feln-у, який створено 25. минулого місяця в Дублїнї. Предсїдатель конґресу Артур Ґрісейш зобразив історію самостійницького руху протягом воєнної доби, якого цїлею є зробити ірляндську справу з внутрішного анґлїйського питаня міжнародним питанєм. Бесїдник опісля різко осуджував дїяльність Редмонда, закидуючи йому зраду ірляндської справи.
Конґрес виробив новий статут Sinn Fein-у; статут відкликуючи ся на проголошенє Ірляндії у великдень 1916 самостійною републикою відмовляє Анґлїї права законодавства в Ірляндії. Всїх членів Sinn Feinn-у візвано, щоби всякими способами нївечили полїтичну власть і війскову силу Анґлїї в ірляндській републицї.
Вибрано управу і новий виконуючий видїл зложений з 24 членів, між ними 4 жінки.
Ґр. Гертлїнґ — канцлєром.
МІНХЕН (Ткб.) "Korr. Hoffman" оголошує телєґрами, якими обміняли ся ґр. Гертлїнґ і баварський король. Ґр. Гертлїнґ заявляє, що приймає покликанє на державного канцлєра, а король дає йому дозвіл на уступленє з уряду баварського мінїстра.
БЕРЛЇН (Ткб.) Цїсар Вільгельм звільнив канцлєра д-ра Міхаелїса на його внесенє з уряду канцлєра, пруського президента мінїстрів і пруського мінїстра заграничних справ, надаючи йому при тім ланцюх до великого хреста ордеру Червоного Орла; його наступником на сих урядах іменував баварського мінїстра ґр. Гертлїнґа.
Мілюков і загранична полїтика Росії.
ПЕТРОГРАД. (Ткб.) В тимчасовім парляментї обговорював Мілюков заяву мінїстра заграничних справ Терещенка. Годить ся він на погляд мінїстра, що загранична полїтика і оборона краю є сильно з собою звязані. Коли хочеть ся обі добре вести, мусить ся конечно привернути в війску карність, усунути заколот в краю і утворити сильну власть, яка була би спосібна нетільки до видаваня відозв, зле також і до дїл. Бесїдник годить ся на полїтичні розємні суди, на зменшенє зброєнь і на парляментарну контролю над дипльоматією, так одначе, щоби ся контроля не вела до власної зради, як пр. до жаданя негайного оголошеня тайних договорів. Годить ся на формулу що-до права народів до рішаня про свою будучу долю, але не в формі такій, як се розуміє крайна лївиця.
В справі вказівок р. ж. ради для її представника за границею сказав Мілюков, що сей документ повтаряє принципи стокгольмського манїфесту, але їх утопійно пересуджує і то з користю для інтересів Нїмеччини. Тільки утопісти можуть думати, що дорога до мира веде не через побіду, а через бунт робітничих мас і намірені заворушеня в армії. Треба жалїти, що ся большевицька теорія запанувала і за границею і в Росії.
Сї кличі стоять в яркій суперечности з вимогами житя. Тому російські дипльомати, не хотячи попасти в сю суперечність, є нераз приневолені до облуди, як се маєть ся із вказівками удїленими Скобелеву. З хвилею оголошеня сього документу стало ясним, що представники російської демократії на париській конференції стануть в суперечности з управителем урядової російської заграничної полїтики. Нїчого дивного отже, що союзники не розуміють, для чого до них їде Скобелев.
Бесїдник подрібно розбирав сї вказівки, що складають ся з трьох думок: миролюбних, скандинавсько-голяндських і думок Ж. Р. Р. Важна часть сих вказівок є овіяна духом протиросійським, особливо часть, що займаєть ся свобідним розвитком народів та посуваєть ся навіть до полїтичного віддїленя їх від Росії. Справу Ельзас, Льотаринґії і Бельґії уміщено в сих вказівках на користь Нїмеччини, справу Сербії в австрійськім дусї. Питаю ся, як представники російської демократії будуть могти засїдати на сїй конференції побіч представника правительства без нарушеня поваги Росії.
Плян сього документу зневтралїзованя проливів приневолив би Росію до удержуваня сильнїйшої нїж досї фльоти і урядженя дуже коштовної оборони на цїлім побережу Чорного моря. Інтереси Росії на полудни тільки тодї були би забезпечені, колиб Росія мала війскову контролю над проливами.
Мілюков закінчив словами: Демократія не тільки не хоче нїчого зробити для доброго заступленя російських інтересів в Парижі, але противно пропонує погіршенє нашого положеня. Ми не повинні чванити ся перед союзниками нашою демократичною висшістю, не повинні давати їм наук, бо вони можуть їх зректи ся, овшім хилимо ся з пошаною перед Францією й Анґлїєю, які по 3 роках зусиль збирають на полях боїв богате жниво, перед Сербією й Ромунїєю та перед Італїєю, яка тепер поносять удари завдавані ворогом, врештї перед новим, свіжим і сильним союзником Америкою, яка висилає до Европи хоробрі лєґіони жовнїрів.
Не буде нової енунціяції в польській справі.
ВІДЕНЬ (Ткб.) Polnische Press Agentur довідуєть ся з поінформованих кругів: Відомість подана одним дневником з Мінхен, що д. 4. с. м. як в день іменин цїсаря Карла треба сподївати ся важної полїтичної заяви в справі Польщі і південно-словянських областий, є зовсїм безосновна. Просто годї зрозуміти, якою дорогою можуть взагалї повставати такі поголоски.
Україна і мирові предложеня робітницької ради.
Проти замислів Московщини і Польщі.
ЛЬОЗАННА, 25. жовтня 1917.Укр. прес. бюро доносить із Стокгольму на основі донесень з російсько-фінляндської границї:
Зміст мирових предложень, які робітницько-жовнїрська рада велїла свойому відпоручникови заступати перед державами коалїції, викликала у всїх українських кругах велике незадоволенє. Українцї з крайним обуренєм вказують на те, що рада займаєть ся всякими народами і краями всего світа, що змагають до свободи, тільки не згадує нї словом про найбільший нарід і край, від віків винищуваний Московщиною в її хосен, який змагає до осягненя свободи, запорученої міжнародними договорами — про Україну. Се нарочне нехтованє найважнїйшого національного питаня середущої і східної Европи приписують в першій мірі централїстичному напрямови, який панує в робітницькій радї, а опісля посередним або безпосередним впливам деяких польських кругів, які із зростаючою ворожнечею відносять ся до українських визвольних змагань, особливо і справі Холмщини, Підляша, Волинї і Східної Галичини.
Сподїють ся енерґійного протесту Української Центральної Ради, яка звернеть ся до західних держав коалїції про виданє міжнародних ґарантій, які запоручать певну автономію України в російській федерації.
Справа мира в анґлїйській палатї громад.
РОТЕРДАМ (Ткб). Парляментарний кореспондент дневника "Daily Mail" пише, що є намір викликати в палатї громід в понедїлок дебату над справою мира і справою Ельзасу і Льотаринґії.
Скобєлєв недопущений до участи в конференції антанту.
ВІДЕНЬ (Прив. тел). Париський "Matin" доносить що Скобєлєв не буде допущений до нарад держав коалїції, які мають відбути ся. Як відомо, Скобєлєв мав брати участь в конференції держав антанту як представник російської демократії і одержав від робітницької ради інструкції, які викликали невдоволенє анґлійських і француських правительственних кругів.
Знесенє кари смерти на російськім фронтї.
ВІДЕНЬ, 1. падолиста 1917. Петроградська "Рабочая Ґазета" оповіщує телєґрафічний приказ Керенського, на основі якого аж до дальшого розпорядку має бути здержане виконуванє присудів смерти на фронтї.
Можливе відложенє установчих зборів.
ЛЬОЗАННА, 25. жовтня 1917. Укр. прес. бюро доносить з Петрограду під датою 20. жовтня: Робітники всїх тутешних фабрик паперу проголосили страйк. Наслїдком того дуже можливо, що реченець скликаня установчих зборів буде відложений, бо достава потрібних з того приводу припасів паперу, виборчих карток, відозв і т. ин., якої сподївано ся в сих днях, по всїй імовірности не буде виконана в означенім реченци.
Евакуація Одесси.
ЛЬОЗАННА, 25. жовтня 1917. Укр. прес. бюро доносить: Управа міста Одесси рішила перенести банки, урядуючі в Одессї, до сусїдних міст. Будинки банків будуть обернені на шпиталї для ранених жовнїрів.
Кабінетова кріза з Еспанїї.
ЛЬВІВ, 2. падолиста 1917. Еспанський президент мінїстрів Дато внїс прошенє о димісію. Полїтична кріза в Еспанїї триває від весни с. р. Крізу викликали демократичні круги суспільности, які заступлені — для нас річ дивна — офіцирськими орґанїзаціями. Домаганєм згуртованих в тих орґанїзаціях офіцирів — се перебудова державного ладу на демократичних основах.
Користуючи ся невдоволенєм широких мас з протидемократичного режіму держави коалїції викликали в Еспанїї своїми аґітаціями заворушеня. Наслїдком того заведено виїмковий стан в краю, який що йно знесено. Заведеня нормальних відносин і усуненя стану облоги домагали ся перш усего офіцири, щоби мати можність успішнїйшої пропаґанди серед широких кругів своєї суспільности. Заворушеня здавлено протягом короткого часу завдяки рішучому виступови війска і його офіцирів, які не бажали того, щоби демократичний рух за широкими полїтичними реформами зійшов на манївцї анархії.
До бажань офіцирів і тих кругів еспанського громадянства, які гуртують ся довкола них важко примінити ся консервативному кабінетови Дато. Крім заострюєть ся, бо офіцирські орґанїзації хапають ся що раз різкійшої практики. На днях відкрито протоколи із тайних засїдань "Центральної лїґи оборони", зорґанїзованої офіцирами піхоти в Барчельонї, з яких слїдує, що офіцири рішили потягнути до відвічальности ґенералів, що поборюють демократичні течії серед офіцирського корпуса.
Серед таких відносин Дато був спонуканий внести свою димісію. Після послїдних донесень король впевнить Дата про своє дальше, незмінене довірє. 