◦ ◦ ◦ ◦ ◦ ◦ ◦ ◦ ◦ ◦

Воєнна хроніка від 29. марта до 4. цьвітня.
Події минулого тижня не принесли нїякого важнїйшого рішеня судеб сьвітової війни. Весняна розталь відограла мабуть визначну ролю в тім нерішенім ходї операций.
На східнім теренї війни
станув довжезний фронт цїлком на московській териториї і всї зусиля Москалїв виперти Нїмцїв за границю не повели ся. На полудни йде фронтова лїнїя по старому понад Нідою, Дунайцем і здовж головного хребта Карпат, щоби на Покутю дойти до Прута і Днїстра.
28-го відперто московські атаки в авґустівськім лїсї й між Піссеком і Омулєвом. Під Вахом взяли Нїмцї 900 Москалїв в неволю. В Польщи і Краківщинї не було змїни, в Карпатах відперто Москалїв в долинах Ондави і Лабірця, на Буковинї посунули ся союзні війська наперед. 1430 Москалїв полонено. 29-го здобули Нїмцї Тавроґи з 300 московськими полоняниками, відперли Москалїв коло Пільвішок з великими втратами, полонили під Краснополем 1000 Москалїв, головно кінноти з 5 машиновими крісами і відбили Москалїв коло Цеханова. В Польщі були лиш канонади, московський нічний напад над Лососїною відперто. В Карпатах, відбито Москалїв коло Банявельдь і Ужка, під Зелїщиками виперто їх поза Днїстер. 30-го полонено коло Тавроґів 1000 Москалїв, коло Краснополя 3000, взято 7 машинових крисів і одну гармату, коло Клїмків 600 полонених. В Польщі й Краківщинї положенє не змінилось. В Карпатах були коло Лупкова й Ужка завзяті бої, в котрих по московській сторонї брали вже участь війська, що облягали Перемишль. 31-го відперто Москалїв коло Авґустівського лїса і Клїмків, при чім полонено 720. В Карпатах відперто Москалїв коло Тїсної, Кальнищ, Ужка і полонено їх 1900. Загалом полонили союзни війська в мартї 96.000 Москалїв, здобули 9 гармат і 129 машинових крісів. 1-го цьвітня відперто проби Москалїв перейти через Равку коло Скерневіц і їх нічні атаки під Опочном та під Іновлодзом над Пілїцою. Таксамо не вдались атаки в долинї Лабірця та між Лупковом і Ужком. 2-го був на півночи загальний спокій. Нічний напад Москалїв над Нїдою відперто. В Низькім Бескидї був супокій, у Високім трівали бої дальше. Між Прутом і Днїстром відперто сильні напади Москалїв по цїлоденній битвї. Під Залїщиками кипіла від десяти днїв завзята борба, що скінчилась остаточним відпертям Москалїв. 3-го був на польсько-литовськім теренї супокій. В Карпатах були бої над Лябірцем, коло Вирової та Ужка. Коло Тїсної й Берегів посунули ся Москалї дещо вперед. На Покутю був супокій.
На західнім теренї війни
удержав ся довжезний тамошний фронт мимо частих француських і анґлїйських атак зівсїм без нїяких змін. 28-го відбито француські напади коло Комбр і Маршевіль. У Воґезах були лиш канонади. 29-го були лиш малі перепалки в арґонськім лїсї та в Льотаринґії. 30-го лиш канонади. 31-го кріваво відперто француські атаки коло Пон а Муссон. Француські летуни кидали бомби на Брюґґе, Ґістель і Куртре, однак не заподїяли військам шкоди. 1-го зробили Нїмцї деякі поступи коло Діксмюд і полонили 50 Бельґійцїв. Коло Пон а Муссон і Люневіль були більші стички з Французами, у Воґезах лиш канонада. 2-го були завзяті канонади між Мазою й Мозелею, Коло Пон а Муссон виперто Французів зі здобутих ними позиций. 3-го відперли Нїмцї Бельґійцїв під Діксмюд, а Французів коло Пон а Муссон і коло Нідерасбах у Воґезах.
На південнім теренї війни
збомбардували Серби 31-го отверте місто Орзову. За те збомбардовано Бельґрад.
На мори
продовжалась підводна бльокадя Анґлїї зі звичайною енерґією. 29-го затопили Нїмцї два анґлійські пароплави, 31 — знов два. Деякі пароплавні анґлїйські лїнїї здержали рух. 1-го знов два анґлїйські пароплави затонуло, 2-го затопили Нїмцї 5. Від початку війни до початку марта втратила Анґлїя кораблїв з ладунками в загальній вартости за 180 мілїонів корон, і то після власного признаня. 