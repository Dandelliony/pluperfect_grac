Нужда на селі.

З Сокальщини пишуть:
Образ знищеня і нужди представляє село Городище василиянське в повітї сокальськім. Село положене в долинї над зреґульованим Бугом, який своїми "врегульованими" водами заливає рік-річно поля і сїножати і нищить цілковито засїви і взагалї всю працю тамошних людий, чого майже не було перед реґуляциєю. За реґуляцию заплатили чи заплатять селяни грубі гроші, а користь з неї згорнули вже спекулянти в свої безденні кишенї і покупили по кілька фільварків, а селянам зістала з реґуляциї хиба на сїножатях груба верства неурожайного піску, нанесеного водою з Буга і жаборинє постелене по полях, пасовиску і сїножатях, що заповітрує воздух і спричинює ріжні хороби. Село колись заможне — нинї перейшло на жебрацьке, знищене "зреґульованим" Бугом. Мущини, гонені нуждою, виеміґрували до Канади, а зістало їх тілько, що навіть не було з кого вибрати радних при послїдних громадських виборах і позаписувано з конечности на радних таких людий, які вже від кількох лїт перебували в Канадї! Нужда змагає ся скорим темпом дальше і сего року зістало мущин ще менше. Парубків нема вже в селї давно, бо всї вони опинили ся в Канадї, а до асентерунку не стане сего року анї один! Дївчата на зарібках або в Прусиї, або також в Америці — а в селї зістало кількох — словом кількох мущин, жінки і дїти, а всї вони такі, до еміґрациї вже не спосібні.
Всї описи галицької нужди, що появляли ся в Дїлї в своїм часї — є нїчим супроти того, що дїє ся тепер в Городищу і як би не поміч, яку посилає дехто з-за моря своїм кревним, було би в селї стало ся щось непредвиджено страшне, хоча і тепер помимо помочи зза моря, люди в селї стоять перед крайною розпукою. Треба було бачити на Великдень під церквою при сьвяченю пасок тих кількоро ходячих кістяків, на яких лицях, повикривлюваних з голоду і нужди, читати можна було жести нїби плачу за своїми чоловіками, синами і дочками — хоч сльози з їх очий вже давно всї виплили.
Хто-ж поможе тим нуждарам — австрийським горожанам, які колись несли свою кров державі, що колись платили податки (нинї вже нема з чого), а з ласки галицької господарки краєвої втїкли за море, або що страшнїйше — гинуть з голоду?!
Приїздив сюди кілька разів правительственний комісар зі Сокаля і бачив, як ціле село стояло під водою, як на полях і сїножатях було 2—4 метри високо води; приходили і стверджували то само жандарми і минулого року в осени прислало ц. к. староство з Сокаля для цілого села — аж 100 К словами сто корон запомоги! — і то лише 100 К, хоч такі повени навіщають село вже від кількох лїт з ряду. Запомогових 100 К передали селяни на церков, чи на адмінїстрацийні видатки громадські, бо на иншу ціль годї було їх ужити.
Жнив від кількох лїт вже майже не було, бо все зогнило, а послїдного року жали люди в водї по пояс і висше, а зжаті колоски клали на ґалєри, випозичені від управи реґуляциї Буга.
Сеї весни знищив вже вилив Буга озимину, бо вода стояла по полях більше як місяць. Видїл повітовий в Сокали вислав в зимі до зверхности громадської квестіонар, в якім по виповненю мали бути представлені шкоди, що потерпіли поодинокі господарі; квестіонар сей мав спричини і більшу запомогу для села, одначе громадський писар з Пархача не зробив сего, хоча селяни ходили до него аж два рази і просили його о те. Зробив се аж функціонар Видїлу повітового в Сокали, до якого селяни були змушені віднести ся і квестіонар відійшов до Видїлу краєвого мабуть вже — за пізно.
Запомогову акцию веде в Пархачи і Городищи В. Кінах. Він позбирав від людий з Городища задатки, казав їм кілька разів їхати до зелїзниці до Кристинополя 11 клм. по бараболї, ґрис і т. и., але при роздїлюваню барабосї чи ґрису по цілоденнім чеканю відправляв городецких селян вечером з нїчим до домів, говорячи "для вас не стало", хоч для значно богатших пархачан, які уміли відповідно попирати свої просьби у В. Кінаха, все було і бараболь і ґрису подостатком. Говорять голосно в Пархачи і Городищу, що Василь Кінах і його кревні довго будуть згадувати запомогову акцию добрий словом. Задатки звертає В. Кінах селянам, але хто їм заплатить за те, що вони наймали фіри і цілими днями вижидали дармо на зелїзничім двірци в Кристинополи?
Про худобу і не згадувати, бо вся вигинула ще в осени, молока в селї ніхто і не бачить тепер.
Сею дорогою звертають ся селяни до обох послів пп. д-pa Е. Петрушевича посла до парляменту і д-ра Р. Перфецького посла до сойму, щоби їм виєднали в правительства тепер хоч найконечнїйшу поміч, бо 100 кор., присланих в осени з ц. к. староства зовсїм не охоронили їх від голодової нужди. Рівнож просять селяни обох послів підняти найенерґічнїйшу акцию, що-би поправлено нездарну реґуляцию Буга, через усипанє здовж берегів відповідно високих валів з слюзами, бо в противнім разї село буде засуджене на цілковиту загладу, а вину сего понесуть в першій мірі "реґулятори" Буга, які реґулюючи Буг мали мабуть иншу ціль, а не поправу відносин надбужних сїл, а особливо Городища василіянського, яке реґуляциєю просто знищено.  