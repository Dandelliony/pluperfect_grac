◦ ◦ ◦ ◦ ◦ ◦ ◦ ◦ ◦ ◦

Анґлїйська преса про промову нїмецького канцлєра
ГАҐА (Пр. т.). "Manchester Guardian" займаєть ся широко промовою державного канцлєра і вказує на те, що сути промови в Анґлїї не зрозуміли. Доси розвинула ся по обох сторонах — о скілько ходило про промови — одна програма знищеня другого. А се мало все такий наслїдок, що сим одушевляли ся нетільки ті, перед котрими виголошувано ті бесїди, але й ті, проти котрих вони були звернені. Промова канцлєра зірвала з тим способом й уможливила конкретне питанє про будуччину Европи, хоч би й з нїмецького становища. Мова канцлєра є воєнною промовою, вона вправдї не навязує ще офіціяльних переговорів між воюючими сторонами, але всеж таки не пошкодилоб воно, колиб полїтики антанту в своїх реторичних виводах не лїтали під хмарами, тільки з своєї сторони подали поясненя про те, як після їх думки можна забезпечити мир в Европі. Вони зробилиб вже один крок вперед, колиб могли виказати ся перед публикою, що дїйсно займали ся головними питанями і колиб представили невтральному світови й власним народам конкретнїйші пропозиції, нїж ті, що містять ся в загальних фразах, які мабуть більше дають сили неприятелеви нїж союзникови.
ГАҐА (Пр. т.). "Nieuwe Courant" пише про відповідь Аскіта на промову державного канцлєра: "Аскіт мав нагоду дати докладне поясненє про слово, яке стоїть між обома партіями; знищенє пруського парляментаризму. Він сього не зробив як і канцлєр не зовсїм виразно сказав про Бельґію. Всеж таки в промові канцлєра слїдно якийсь звук доброї волї до спільного зближєня, який — здаєть — не зовсїм ріжнить ся від становища союзників. Так само і в педаґоґічнім вислові Аскіта "знищенє пруського мілїтаризму" лежить легко доглянений початок зближеня.
Українці з приводу смерти ґен. Колярда
ВІДЕНЬ (Вл. кор.). В імени української парляментарної репрезентації Галичини вислав др. Кость Левицький до вдови ґен. Колярда кондолєнцїйну телєґраму.
На похоронї ґен. Колярда в Вінер Найгтадт взяли участь присутні в Відни українські посли під проводом д-ра Костя Левицького і зложили вінець з лентами в українських національних красках з написом: "Незабутному Намісникови — вдячні Українцї Галичини".
Христ. соц. дневник "Reichspost" наводить передовицю "Дїла", присвячену пок. намісникови ґен. Колярдови.
Успіхи нїмецьких підводних човнів
БЕРЛЇН (Б. Вольфа). В місяци марти затопили нїмецькі підводні човни або міни 207.000 тон торговельних кораблїв.
Злучені Держави й Мексік
МЕКСІК Сіти (Б. Райт.). Мексік вислав до Злучених Держав ноту, в якій жадає, щоби американські війска завернено з мексіканського табору і щоби боротьбу з Віллї поручено армії мексіканських конституціоналїстів.
Цїсар Вільгельм на воєннім богослуженю в головній кватирі
БЕРЛЇН (Б. Вольфа). З великої головної кватири доносять, що цїсар Вільгельм був 13. цвітня присутній на воєннім богослуженю в головній кватирі, яке правив кардинал Гартман.
Російський комунїкат
ВІДЕНЬ. (Ткб.) З воєнної пресової кватири доносять: Комунїкат російського ґенер. штабу з 12. цвітня: Над Двиною й на південь від Двинска місцями огонь артилєрії й піхоти. Неприятельська артилєрія острілювала вчора в околици примістка Ікскіль кілька становищ. Коло Кутиня в віддаленю 40 км. на південний захід від Пинска мали наші вивідні віддїли кілька успішних перепалок з нїмецькими патрулями. На північ і південь від зелїзничого двірця в Олиі старав ся неприятель зблизити ся до наших ровів і окопати ся.
Воєнні комунїкати австро-угорського ґенерального штабу з 14 цвітня 1916
Війна з Росією. Вчора була наша лїнїя над долїшною Стрипою і на північний схід від Черновець під сильним огнем гармат. В ночи прийшло до сильних боїв в поли перед кутом устя долїшної Стрипи й на південний схід від Бучача, які в части ще ведуть ся. В південній части поля боротьби завернено залогу одного висуненого шанця до головного становища. На північний схід від Язлівця вдер ся неприятель також до одного нашого висуненого становища, одначе скорим протинаступом відкинено його назад, причім полонили ми одного російського офіцира, трьох хорунжих і 100 рядовиків. На дорозї з Бучача до Чорткова опанував австро-угорський вивідний віддїл несподїваним наступом російську передню сторожу. Проти фронту війск Архикнязя Йосифа Фердинанда розвивала неприятельська артилєрія збільшену дїяльність.
Війна з Італїєю. Також і вчора піддержувано з обох сторін артилєрійський огонь, о скілько на те позваляли обсерваційні відносини. На Змарзлім Верху заняли наші війска висунені становища і відперли кілька протинаступів при тяжких втратах Італїйцїв. Коло Флїчу й Понтоби взяла наша артилєрія неприятельські становища під сильний огонь. На тирольськім фронтї йшов неприятель кілька разів до наступу. Його проби, заняти наші становища у відтинку Суґана і на горбках по обох сторонах Новалєдо відперто. На дорозї Поналє спорожнили наші війска нинї в ночи оборонний мур на південь від Спероне і станули сильно на найблизшім становищи. В теренї Адамельо заняли Альпейцї граничний хребет Досон ді Дженова; на південь від хребта Шпільфзер розбив ся неприятельський наступ на Монте Скорлюццо.
Воєнні комунїкати нїмецького ґенерального штабу з 14. цвітня
Західний терен війни. Поминувши місцями більше оживлені, а в теренї Мози сильні гарматні бої, нема нїчого важного до сказаня. Проби наступу на лївім березї Мози завмерли в нашім артилєрійськім огни вже в ровах, з котрих їх мали розпочати.
Східний терен війни. Ґрупа війск ґенерала полевого маршалка Гінденбурґа відперла кроваво мірні неприятельські наступи в сколици Гарбунівки (на північний захід від Двинська) і на південь від озера Наріч. Так само остала без успіху дїяльність російських віддїлів проти становищ над Сервечом на північ від Цирина перед ґрупою війск ґенерала полевого маршалка кн. Лєпольда Баварського.
Балканський терен війни. Неприятельська артилєрія була вчора від часу до часу на схід від Вардар дуже дїяльна. В ночи на 12. цвітня кинули неприятельські летуни без успіху бомби на Гезбелї і на Богородіцу, місцевість положену на схід відтам. 