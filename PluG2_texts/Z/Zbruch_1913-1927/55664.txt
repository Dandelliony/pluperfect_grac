◦ ◦ ◦ ◦ ◦ ◦ ◦ ◦ ◦ ◦

Нове положенє на Балканї.
БАЗЕЛЬ (Прив. тел.) Париський дневник "Journal" оголошує розмову з ромунським послом в Парижи, Ляговарім, який отверто признає, що ромунські війска переступили вже границю перед виповідженєм війни. Він висловив ся перед співробітником згаданого дневника ось як:
Як довідую ся, в хвилї, коли австро-угорське правительство одержало ноту з виповідженєм війни, ромунські війска швидким походом пройшли двома карпатськими провалами на ворожу область, щоби Австрійцїв заскочити. Дату виповідженя війни держано в тайнї, щоби запобігти втратї жовнїрів і часу. Ми мусїли спішити ся і наші змаганя спрямувати туди, де є інтерес Ромунїї. Кілька російських війскових ґруп маширує вже через ромунську територію. Виступленє Ромунїї наступило у найвідповіднїйшій хвилинї. Австро-Угорщина буде мусїти супроти наступу Росіян, Італїйцїв і Ромунів потурати неприятелям, а коли після злуки Росіян з війсками Сарая Турки і Болгари будуть відокремлені, тодї і для Нїмеччини прийде пора зложити оружє і просити про мир. Тодї виявить ся, що виступленє Ромунїї прискорило побіду о декілька місяцїв.
Дневник "Matin" розказує, що полковникови Гундкану, директорови віддїлу для справ зоруженя в ромунськім мінїстерстві війни, ще перед роком поручено оснувати в Парижи ромунську місію війскову. Її цїлию було заосмотрити Ромунїю у воєнний матеріял і перевести технїчне підготовленє армії. Франція зі своїми союзниками 3. цвітня вволила бажаня Ромунїї. У француських і анґлїйських фабриках почала ся вирабляти мунїція для Ромунїї. Її перевезено через Архангельск Петербург а денна достава виносила 400.000 тон. Всї румунські лїтаки француського виробу.
Напір на Грецію.
СТОКГОЛЬМ (Прив. тел.). Навязуючи до відомости з пресового бюра мінїстерства заграничних справ, що грецький князь Микола депешував королеви Константинови про свій побут в Петербурзї і свою двогодинну конференцію із Штірмером, присвячують російські дневники свою увагу питаням грецької полїтики в найблизшій будучности. "Рєч" пише:
Так звана зичлива невтральність не перешкодила тому, що Греція без опору віддала Болгарам македонські укріпленя. Взагалї Греція не виповнює вдоволяючо принятих на себе зобовязань. Коалїція має доволї сили і способів щоби впливати на Грецію, та тим не осягнеть ся нїяких позитивних успіхів. Голодом і гарматами можна здержати Грацію від неприязних антантови кроків, та грецьким ґенералам не можна защепити ентузіязму до боротьби проти осередних держав. Тому мусить коалїція здати ся на свою оружну силу проти Греції, та вичеркнути сю державу як позитивний чинник в своїх обчисленях, оставляючи її своїй судьбі.
Ромунський король.
БУДАПЕШТ (Пр. тел). "Neues Pester Journal" доносить, що ромунський король Фердинанд приїхав уже до занятого ромунським війском Кронштадту.
БЕРН (Пр. тел.). Ходить тут поголоска, що ромунський король має в найблизшім часї вибрати ся до російської головної кватири до царя, щоби повитати його як союзника. Можливо, що стріча царя й короля наступить в якійсь иншій місцевости. Опісля ромунський король вибереть ся на терен війни, щоб особисто кермувати воєнними операціями.
Як поводять ся у Франції і Росії з полоненими.
БЕРЛЇН (Ткб.). "Norddeutsche Allg. Zeitung" оголошує ряд протоколів, списаних під присягою на основі зізнань свідків, що француські жовнїри переважно з припорученя француських офіцирів мордували нїмецьких жовнїрів, які піддали ся, або ранених. Той сам дневник доносить, що супроти жорстокого поведеня з офіцирами і жовнїрами нїмецької маринарки в Росії Нїмеччина приневолена хопити ся репресалій і буде їх примінювати до російських моряків так довго, аж поки не наступить зміна в поведеню з нїмецькими моряками в Росії.
Що має дістати Ромунїя.
КОПЕНГАҐА. (Пр. тел.) За приступленє до війни по сторонї антанту дістала Ромунїя від антанту отсї обіцянки:
Росія має відступити Ромунїї часть Бесарабії на південь від Днїстра і на захід від ріки Когильника, так що границя йшла би попри Кишинів.
Далї має дістати Ромунїя Буковину, Банат і Трансильванїю, а також один з малих островів перед Дарданелями; на сїм острові мала би Ромунїя право держати вуглеву стацію для своєї фльоти.
В кінци запевнено Ромунїї участь в подїлї Болгарії.
Крім того Росія обовязала ся дати Ромунїї більшу армію проти Болгарії, а антант дати їй фінансову поміч підчас війни.
Сей договір мав бути готовий вже в червни.
Начальний командант ромунської армії.
РОТТЕРДАМ (Прив. тел.). З Льондону доносять, що начальну команду ромунської армії обняв ґен. Авереску.
Смерть шефа болгарського ґенерального штабу.
СОФІЯ (Ткб). Шеф ґенерального штабу Жостов помер на запаленє слїпої кишки.
Війна Туреччини з Ромунїєю.
ЦАРГОРОД, 31. серпня (Ткб). З огляду на те, що полученя з Ромунїєю перервані, нотифіковано румунському представникови в Царгородї, що турецьке правительство, так само як його союзники, від вчера 30. серпня 8 год. веч. уважає себе остаючим у воєннім станї з Ромунїєю.
Російські звідомленя.
З 28. серпня пополудни. Західний фронт: На північ від озера Кашівського пробували дня 26. с. м. неприятельські віддїли посунути ся насеред, та мусїли назад завернути ся під огнем нашої артилєрії до ровів, з яких вийшли. Над Щарою на південь від зелїзничого шляху з Баранович до Лунинця заатакували Нїмцї в силї о коло двох баталіонів наші висунені наперед війска в ровах на західнім березї ріки, одначе їх відперто. Над Стоходом на південь від місцевости Стобихви наші стежі окружили австро-угорську сторожу і полонили її часть. В околици Днїстра на північ від Маріямполя заволодїли наші війска після бою лїском на схід від села Делїєва. Полонили вони офіцира і 37 жовнїрів, добули два машинові кріси.
Дня 28. серпня вечером. Положенє не змінене.
Дня 28. серпня пополудни. Над Стоходом заатакував неприятель наші становища на західнім березї ріки в околицю Тоболя, Галинина і Жирова (18 км. на північний схід від Стобихви), та його відперто. На південний схід від Смолярів наступив неприятель на наші віддїли, що стояли обозом на островах, однак даремно.
Дня 29. серпня вечером. Положенє не змінене. 