"Росия й ми".

Під таким заголовком умістив визначний член нїмецького національного союза, посол Добернїґ інтересну статю в 127 числї ґрацької Tagespost. Тут він звертає насамперед увагу на аґітацию Росиї серед австрийських Славян взагалї й серед нашого народу з окрема і пише:
"Поява ґрафа Бобрінського в горішній Угорщинї на мармарошськім процесї викликала у нас заінтересованє; Бобрінський виступав як невинний приятель обжалованих і, як здаєть ся, йому вдало ся обдурити власть. Та ледви він вернув до Росиї, він відразу скинув з себе маску невинности й показав себе як найзавзятїйшого ворога нашої монархії, небезпечного ще й тому, що він близько стоїть до двору. Найновійші звістки з Росиї як найвиразнїйше показують нам, звідки загрожує небезпека. Ми довідуємо ся, як широко веде Росия свою аґітацию в Австриї. Ґраф Бобрінський проповідує "сьвяту війну" в оборонї "подяремних русских", під якими він розуміє український нарід в Галичинї. На ріжних зборах і банкетах, що служать популяризованю сеї ідеї, становище "русских" у Галичинї малюєть ся як найчорнїйшими красками і збирають ся гроші на їх визволенє. Від українських послів у парляментї ми аж занадто часто чули скарги на росийські інтриґи в Галичинї й Буковинї й домаганє, щоби правительство виступило проти сього. Одначе офіцияльні круги заховують мовчанку, а коли ми чуємо ґрафа Берхтольда, він говорить так, як коли б між обома державами були як найтїснїйші приятельські відносини, як коли б ворожі нам напрями в Росиї нїчого не значили, як коли-б підчас балканської війни Росия була лише невтральним видцем, як коли б по славянських країнах монархії росийські гроші були цілком незнайомі".
В дальшім викладї переходить посол Добернїґ до инших справ, що ілюструють відношенє Росиї до Австро-Угорщини, і пише: "Недавно професор для східно-европейської істориї на віденськім унїверситетї д-р Ганс Іберсберґер виголосив відчит про внутрішну й зовнїшну політику Росиї. Д-р Іберсберґер довго лїт перебував у Росиї і його студиї дають йому право говорити про ціли росийської полїтики. Він вказує на те, що треба числити ся з настроєм пануючих кляс у Росиї зі змаганєм воєнних кругів надолужити наслїдки недавного погрому в японській війні, зі змаганєм Росиї розширити сферу своїх впливів на Сходї. Треба числити ся також зі становищем росийської преси. Як встановлює д-р Іберсберґер, в Росиї серед найвисших кругів, а також серед панславістів і славянофілїв уже давно проповідуєть ся теория про занепад Австриї і про те, що її треба подїлити. Протягом останної крізи незвичайно зневажливе відношенє до мілїтарної сили нашої держави й її внутрішної сили було основним тоном росийської націоналїстичної преси. Нас називають "лоскутною монархією" (пошитою з кавалків). На такі чемности можна не звертати уваги. Одначе далеко поважнїший зміст до конфлїкту містить у собі українське питанє. Д-р Іберсберґер ресумує свої думки в отсих виводах. Розвязанє аґрарного питаня добра економічна конюнктура і відповідне становище державних фінансів позволяють Росиї вести активну сьвітову полїтику, а воєнні круги і публична опінїя пруть державу проти західних сусїдів — проти Нїмеччини, в якій бачуть перешкоду до осягненя давної ціли, здобутя Дарданелїв і Вірменії, проти Австриї, бо не вірять в її внутрішну силу і боять ся, що розвиток Українців у Галичинї може в будучности загрожувати Росиї федералїзациєю. 