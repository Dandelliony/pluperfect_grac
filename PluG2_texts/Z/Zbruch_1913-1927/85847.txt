◦ ◦ ◦ ◦

Дипльоматичні представники Галичини.    До Київа прибув дипльоматичний представник Західноукраїнської Народньої Републіки, який з дозволу міністерства закордонних справ приступає до виконання своїх дипломатичних обов'язків.   Одночасно з Галичини до Київа виїхала з доручення Західно-українського уряду М. Кордуба та О. Безпалко, щоб подати українському урядові в Київі ноту протесту проти анексії румунським військом української Буковини.   Галицькі представники, в зв'язку з останніми подіями на Вкраїні, дальше Фастова не могли проїхати. Є, одначе, відомости, що військо директорії пропустило українських послів, отже можна сподівати ся скорого їх приїзду до Київа. Після того, як буде подана нота протесту міністерству закордонних справ, галицькі посли поїдуть до Одеси щоб подати таку саму ноту представникови держав згоди п. Ено. (Відродження, 30. XI.)   Польське Військо в Одесі.   У ґазетах з'явили ся звістки про приїзд в Одесу польського війська. Це військо належить до відділу ґенер. Желіговського і сформоване на Дону при діяльній допомозі добровольчої армії. Цей відділ стояв у свій час на ст. Пашківській і виявляє собою окрему бригаду всіх ґатунків зброї. Військо це підлягало ґен. Галлеру, котрий командує всіми польськими військами, що входять у склад союзного коаліційного війська. Недавно цей відділ морем було направлено на Одесу. Крім того в Одесу стали сходити ся польські добровольці. В деяких польських колах гадають, що військо це може бути аванґардом союзних сил на Україні і в кінці кінців піде в Польщу. Польське посольство у Київі післало цьому війську привітну телєґраму, вітаючи його з близьким поворотом до домів. (Н. Рада, 1. XII.)   Українсько-польський конфлікт.    Міністерство закордонних справ Української Держави передало слідуючу ноту надзвичайному польському послові й повномочному міністрові на Вкраїні:   "У відповідь на ваш хвальний лист од 19. листопаду міністерство закордонних справ має за честь повідомити вас, що на підставі міжнароднього права діяльність урядових установ кожної держави відбуваєть ся тільки в межах даної держави, по-за межами ж її території можуть істнувати тільки дипльоматичні представники. Тому відкриття в Київі на території Української Держави київського відділу польського міністерства внутрішніх справ, ми вважаємо за зломання й потоптання суверенітету Української держави. Доводячи про це до вашого відома, міністерство закордонних справ рішуче протестує проти факту відкриття зазначеного відділу в Київі й вимагає від вас, щоб цей відділ негайно був зачинений. Міністер закордонних справ Афанасьєв". (Відродження 30. XI.)   Склад мирового конґресу.    "Вечеръ" з 30. XI. подає за "Daily News", що в найблизшій будуччині воєнний кабінет в Льондоні відбуде наради над підготовлєннєм проґрами мирового конґресу і дожидають тільки приїзду південно-африканського премієра Боти.   Представником Індій буде Сімка. В середині грудня відбуде ся нарада коаліції в Парижі. Делєґатів правительства супровожатиме великий штаб експортерів по питаннях воєнних, морських і економічних. Саму одну анґлійську делєґацію проводитиме 200 офіцирів і урядовців. Мирова конференція збереть ся у Версалі в січні. Францію буде заступати Клємансо, Бріян, Тарде й Буржуа. Представниками Анґлії будуть Жорж Льойд, Бальфур, льорд Рідінґ (як представник робітничої партії) і др. Злучені Держави Америки будуть заступлені Вільсоном, Рутом, Лянсінґом і полковн. Ходе. Італію заступатиме Соніно і Орляндо, делєґатами Японії будуть її посли в Льондоні і Парижі. А далі Румунію репрезентуватиме Таке-Йонеску, Ґрецію Веніцельос, Сербію Пасіч, Чехо-Словаків Массарик, а Юго-Славян Деніч.   Що до Росії, ще не рішено, хто має її заступати.   Український голос 