◦ ◦ ◦ ◦ ◦ ◦ ◦ ◦ ◦ ◦

Епископ Ортинський у Львові. Вчера о год. 8-ій вечером приїхав преосьвящений Ортинський, епископ для американських Русинів, до Львова після залагодженя урядових справ в Римі. На головнім двірци був в часї приїзду ексцеленция Митрополит. Сими днями удаєть ся преосьвящений Ортинський до Відня, а опісля удасть ся на Угорщину, де забавить найбільше тиждень. По поворотї має намір відвідати кілька головнїйших монастирів ОО. Василиян, а головно монастир в Бучачи, де виховують ся будучі місіонарі-душпастирі для Америки. В першій половині серпня поверне преосьвящений Ортинський до Америки.
Сегорічні жнива заповідають ся доволї гарно. Хоча в декотрих місцевостях гради і дощі заподїли шкоду — то загалом беручи є надїя, що о скільки буде тепер погода, так збіже як і сїна вийдуть добре. В Самбірщинї жнива вже зачали ся і декуди по полях видно вже снопи жита, яке в тамтих околицях вийшло cero року дуже гарне і вдатне.
Хмаролом. Пишуть нам: Околицю Камінки струм., котра сего року терпить вже другу з ряду повінь на цілім порічю Буга, навістив в ночи дня 8. с. м хмаролом з тучею. Туча перетягнула дуже широкою полосою в напрямі Буск-Камінка струмилова. Коло години 5. вечером посипало градом, величини лїскових оріхів, а опісля від години 8—12. в ночи лив дощ як з ведра в супроводї сильного вітру. Всї низше положені поля і сїножати знайшлись під водою. Потоки, рови, дороги перемінились в широко пливучі ріки. Шкоди дуже великі. Скошені покоси трави поплили сьвітами, — городовина знївечена, збіжа у водї притолочені і змотлошені на всї сторони, — дерева овочеві місцями повиривані з корінєм. — Дня 10. с. м. падав знова в громадї Лани через чверть години град величини волоського оріха. В лісї лежав він грубою верствою.
Торговля дївчатами. Львівська полїция арештувала М. Лява під замітом торговлї дївчатами. Як виказало слїдство, Ляв при помочи жінки продав ужę кільканайцять молодих дївчат та вислав їх до Америки до міста Buenos Aires для домів розпусти.
Дивне і грізне явище природи. Дня 7. липня с. р. в день сьв. Івана в полуднє усунула ся і запала земля в селї Химчинї по в. Косів на величезній просторони враз з трома хатами, садами, городами, сїножатями та лїсом. Поля, засаджені бараболею та засїяні житом і кукурузою, знайшли ся на кільканайцять метрів в глибинї землї. Се явище тим дивнїйше, що сї поля не лежать на скалистій горі лише на легкопохиленім горбку. Сї поля здавна мають назву "Залім", а се сьвідчить о тім, що тут вже колись давнїйше земля "заломлювала ся", однак cего тут і найстарші люди не памятають. Тепер земля зарисувала ся на цілім горбі і грозить знищенєм всїх ґрунтів засаджених бараболею, засїяних житом і кукурузою. Потерпівші і загрожені просять о скору поміч та ратунок.  