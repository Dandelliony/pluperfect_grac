◦ ◦ ◦ ◦ ◦ ◦ ◦ ◦

На завтрішний ювилей Високопреосвященого Ексц. Митрополита приїздять епископи перемиський о. др. Коциловський і станиславівський о. др. Хомишин. Порядок: О год. 9 архіерейська Служба Божа. О год. 12 привіт Ексцелєнції в палаті від духовенства і громадянства. Вечером пропонується концерт, який уряджує "Горожанський Комітет" в салі Народного Дому о год. 7 веч. Білєти можна набувати в "Сокільськім Базари".   Голод на Лемківщині. "Русская Земля" доносить, що в Новосанчівському повіті Лемки вже два місяці не бачили хліба й не мають картоплі. Щоби вирятуватися від голодової смерти Лемки їдять кропиву й конюшину. Наслідком голоду лютує страшно пятнистий тиф, що забірає сотні жертв на добу. Помочі не має ніякої й нівідки. Харчі, що ix посилає Америка на Лемківщину, не доходять.   Просимо усіх Впов. Патріотів розповсюднювати і поручати наш дневник. Най громада і поодинокі тямущі селяни його запренумерують, тим більше, що в кождім числі що вийде в четвер будемо писати про господарські справи, бо "Свобода" не виходить. Приймаємо тому і окрему предплату місячну на ці господарсько-економічні числа з четвергів — місячно по 5 кор.   Осторога! Дійшло до відома Команди міста, що якийсь підозрілий осібняк, перебраний в офіцирський однострій обіходив склепи (переважної жидівські) й виманчував більші датки буцім то на цілі "Koła doraźnej pomocy dla legionistów", при чому видавав купцям друковані поквітування з округлою печаткою "Kołо doraźnej pomocy dla legionistów" і підписом: St. Konopka. Лєґітимувався квитарем, що на йому на першій сторінці мав бути дозвіл на збірання датків підписаний Командою міста й станиці "Koła doraźnej pomocy dla legionistów" не має. Команда міста й станиці не відимувала ніякого квитаря, офіцир Ст. Конопка не відомий. Мається тут до діла з звичайним обманцем. Пошукування за проступником почато. Перестерігається загал перед цим обманцем, якого слід, коли хто його стріне, віддати в руки найблизшого постою безпеки.   Нова Рада  