◦ ◦ ◦ ◦ ◦ ◦

Що чувати в світі?   В Токіо, в палаті послів, підчас розправи над виборчою реформою прийшло між послами до бійки а то з цего приводу, що опозиційне сторонництво поставило внесок на висказання урядови вотум недовіря.   Німецькі жовнірі з француського полону в числі 200.000, в тім 25.000 офіцерів, повернули до батьківщини.   Денікін мав утворити новий кабінет, на якого чолі став б. президент зборів донських козаків Мєльніков.   Конференція амбасадорів ухвалила, щоби місто Кляйпеду дипльоматично репрезентувала Франція, бо Кляйпеду проголошено вільним містом.   Найвища Рада поручила Союзови Народів відновити торговельні відносини з совітською Московщиною.   П.А.Т. доносить, що серед литовських військ в Ковні вибухла револьта. Жовнірі зорґанізували жовнірські ради та вибрали своїх делєґатів.   Довкола миру.   Три ноти совітської Московщини. Радіо з Москви доносить, що Чічерін вислав на днях три ноти з мировими пропозиціями, а саме: до Японії, Румунії і Злучених Держав. В усіх трьох нотах підчеркнене змагання большевиків до негайного заключення миру та віднови торговельних і дипльоматичних взаємин. В ноті до Румунії підчеркує Чічерін, що спільні зусилля обох републик, московської і української, увінчалися успіхом. Усі контреволюціонери розбиті, пора почати переговори.   Мир вже близький. З Лондону повідомляють: Бонар Льо заявив в розмові з дневникарями, що мир з совітською Московщиною буде невдовзі доконаним фактом.   Ратифікація московсько-естонського мира. З Ревля повідомляють, що естонське міністерство закордонних справ одержало звідомлення, що Центральний Екзекутивний Комітет в Москві ратифікував мир між Московщиною і Естонією, заключений в Дорпаті.   В совітській Московщині.    Успіхи большевиків на Сибірі. Чеське пресове бюро доносить, що московська революційна армія зблизилася на 10 верст до Хабаровська. Червона армія побила коменданта військ Колчака ґен. Капеля, увійшла до Іркутська і заключила розєм з находячимися там чесько-словацькими військами. До Іркутська прибули розпорошені чесько-словацькі відділи.   Большевики заняли Мурманск. ПАТ. доносить з Лондону: Приїхавші до Норвеґії анґлійські і бельґійські офіцири оповіщають, що большевики заняли Мурманск.   З Польщі.   Політичні партії не потребують лєґалізації. "Robotnik" подає рішення міністра Войцєховского на внесок посла т. Перля в справі лєґалізації місцевих комітетів П.П.С. Це рішення виглядає так: Поділяючи погляд, що політичні партії не підлягають примусовій реєстрації, як товариства або союзи, видам в цій справі відповідні поучення підлягаючим мені урядам.   Уніфікація валюти в Польщі після внеску в соймі має відбутися в найблищих тижнях. Всі коронові ноти будуть стягнені з обігу. Цей проєкт піддав міністер скарбу Грабскі для ратування буджету.   Вперед!   