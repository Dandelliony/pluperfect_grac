◦ ◦ ◦ ◦

Звідомлення військової Команди з д. 2 і 3 XII. 1918. На схід від Львова відперто польський напад на Підбірці. Польський наступ на Яворів відперто з великими втратами для ворога. Полонено ворожих 5 офіцерів, 40 здорових і 30 ранених; 20 полягло. В наші руки дістались 3 маш. кріси, одна полева кухня і 4 обозні вози. Любича королівська занята нами по боротьбі. Взято 27 бранців. Городок Ягайлонський нині добуто. Міст висаджено у воздух, наслідком сего перервана останна зелізнича лінія для Поляків. Взято 50 бранців і 3 машинові кріси. На Хирів наступали нині польські відділи. Відперто їх з тяжкими для них стратами. Взято 3 машинові кріси. Начальна Команда.   До Українського Жіноцтва Західно-Української Народної Републики. Наше військо перебуває пяту зиму на війні. Ся пята зима є для українського війська більше небезпечна як попередні, тому що засоби одіжи зужили ся і не так легко сей брак усунути. Кождий зрозуміє, що треба улекшити нашому витревалому війську його борбу з наїздниками, які настають на нашу землю та що належить постарати ся для наших вояків і стрільців про теплійшу одіж і білє. Звертаємо ся до нашого жіноцтва, яке розуміє вагу сеї хвилі, коли маємо вибороти волю для нас всіх і просимо переглянуть домашні припаси полотна і біля та переслати до найблизших окружних або повітових команд все, що можуть з полотна, біля, сукна пожертвовати дла Українського Війська. Повітові і окружні команди постарають ся в своїм окрузі ділання щоби збірка дала ся перевести і щоби спис жертводавців був поданий до прилюдної відомости і подяки. За Державний Секретаріят Військових Справ Сотник Бубела. Тернопіль 3. ХІІ. 1918.   Український голос 