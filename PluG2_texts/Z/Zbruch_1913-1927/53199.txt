◦ ◦ ◦ ◦ ◦ ◦ ◦ ◦ ◦ ◦

Польсько-російські конференції в Швайцарії.
СТОКГОЛЬМ (Пр. тел.) Петербурська "Рєч" доносить з Льозанни, що Мілюков, провідник конституційно-демократичної партії ("кадетів"), їздячи по західній Европі як член російської парляментарної делєґації, був також в Женеві і Льозаннї, щоб відбути конференцію з польськими полїтиками з всїх частий Польщі, які в полїтичних цїлях, щоб мати свобідний контакт з державами почвірного порозуміня, перебувають в невтральній Швайцарії. В обох містах відбув Мілюков з Поляками кілька конференцій, стараючи ся вияснити їм становище своєї партії і взагалї російських лїберальних кругів в польській справі. Конференція дала відрадний результат, бо розвіяла ріжні непорозуміня в польсько-російських відносинах.
Спір Злучених Держав з Мексиком.
НОВИЙ ЙОРК. (Ткб.) До "Associated Press" доносять з Вашинґтону: Державний секретар Ленсінґ видав обіжник до дипльоматичних держав полудневої і середної Америки в справі спору Злучених Держав з Мексиком. Заповідає він, що на случай неприятельських кроків цїлию Злучених Держав є тільки оборона проти дальшої інвазії, а не вмішувати ся до мексиканських держав.
Австрійські мінїстри в Будапештї.
БУДАПЕШТ (Ткб.) Для обговореня апровізаційних справ прибули сюди нинї рано мінїстри ґр. Штірк, кн. Гогенльоге, Ценкер і Шпіцмілєр з референтами. Перед полуднем були в угорськім мінїстерстві рільництва спільні наради з угорськими мінїстрами й референтами. Дальший хід нарад і мабуть закінченє їх буде ще нинї.
Воєнні комунїкати австро-угорського ґенерального штабу з 24 червня
Війна з Росїєю. Коло Кімпзлюнґа на Буковинї йшла вчора завзята боротьба.
В долинї Черемоша окрилюючий похід ц. і к. війск випер ворога з Кут.
Нїчний наступ Росіян на північний захід від Тернополя зломили ми нашим огнем гарматним.
Коло Радивилова вчора попол. знов відперто російські наступи.
В останніх боях на північ від сього міста перша бриґада ополченя, доповнювана з Австрії Дол. і Гор. і Зальцбурґа, знов дала докази хоробрости.
Нїмецькі і австро-угорські сили, котрі борють ся на Волинї, крок за кроком визискують терен на північ від Липи, на північний схід від Горохова і на захід і північний захід від Торчина. Всї протинаступи Росіян, по части свіжими силами, остались без успіху.
Війна з Італїєю. У відтинку Плєкен ворог по найвисшім напруженю свого артилєр. огня виконав наступи піхоти на наші становища на просмику Янер і на Малім Палї. Оба наступи відперто.
Поза тим положенє незмінене.
Двірець в Алї стояв в огнї наших тяжких пушок.
Війна на Балканї. Положенє незмінене.
Подїї на мори. Кілька наших торпедовцїв острілювано дня 23. с. м. рано фабричні будівлї на італїйськім побережу коло Дзюлїянова і їдучий там тягаровий поїзд. Наслїдком стрілів експльодувала льокомотива поїзду а 4 вози станули в огни, кілька инших ушкоджено. Торпедовцї повертали не атаковані неприятелем.
Дня 23. с. м поручник лїнїйного корабля Banfield в 8 мінут струтив неприятельський лїтак, що їхав в напрямі на Трієст, у воздушній боротьбі над морем. Обсерватор (Італїєць) згинув, пільот (Француз) попав ся в неволю. Лїтак F. В. А. 12 відвезено до Трієсту.
Дня 24. с. м. рано одна з наших ескадр лїтаків бомбардувала зелїзничий міст і дворець в Понте ді Пиво та пристань в Градо з дуже добрим успіхом. Міст поцїлено 2 влучними бомбами. Мимо нагального острілюваня всї лїтаки вернули неушкоджені. В годину пізнїйше поручник лїнїйного корабля Banfield у воздушній боротьбі струтив француський гідроплян типу FBA в заливі Трієсту. Лїтак упав до моря 4 км. перед Ґрадо. Під ослоною неприятельських батерій уоружене неприятельське моторове судно забрало лїтак. Оба летуни імовірно є тяжко ранні. Команда фльоти.
Воєнні комунїкати нїмецького ґенерального штабу з 24. червня.
Західний терен війни. На право від Мози наші війска, 10 баварський полк піхоти і баварський прибічний полк на чолї, по успішнім артилєрійськім підготовленю пішли до наступу на горб "Холодна Земля" і дальше на схід, пішли приступом на панцирний форт Тіомон, котрий здобуто і заняли більшу часть села Флєрі тай зискали на теренї на південь від форту Во. Доси доставлено 2.673 полонених, в сїм 60 офіцирів.
На инших фронтах місцями значна дїяльність артилєрії і летунів. Коло Омон стручено в боротьбі воздушній француський боєвий лїтак. Поручник Вінтґенс коло Блямон струтив 7-ий ворожий лїтак.
Східний терен війни. Частинні напади Росіян на південь від Ілукшти і на північ від Видзів відперто.
Нїмецький віддїл лїтаків напав на дворець у Полочака (коло Молодечна), на котрім замічено всїданє війска до возів. Кинено теж бомби на зелїзн. заведенє в Лунинци.
В области війск Лїнзінґена ми посунули ся в наступі до загальної лїнїї Зубильно Ватин-Звиняч і поза сю лїнїю. Завзяті протинаступи ворога остались безуспішні. Число рос. полонених заєдно росте.
В области армії Ботмера були тільки дрібні сутички між висуненими вперед віддїлами. 