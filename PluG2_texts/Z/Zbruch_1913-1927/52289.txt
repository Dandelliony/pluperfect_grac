◦ ◦ ◦ ◦ ◦ ◦ ◦ ◦ ◦ ◦

Страшний поїзд.
ЦАРГОРОД (Ткб). Донесенє телєґрафічної аґенції Міллї: Довідуємо ся з віродостойного невтрального жерела про отсей факт: Російський поїзд, що віз турецьких бранцїв на Сибір, задержав ся в Пензї. Двері ваґонів були запечатані. Службі того поїзду приказано, щоби перед приїздом на місце призначеня не отвирала дверий. Поїзд був вже 12 днїв в дорозї, заки приїхав до Пензи. З ваґонів добував ся страшний сопух. Проте нї зелїзничі урядники, нї служба поїзду не відважила ся відчинити двері ваґонів. Депешовано до Петербурга, звідки по трех днях прийшла вказівка, щоби двері відчинити. У ваґонах найдено 700 трупів. Жовнїрів турецьких, які ще жили, переведено до шпиталїв, де вони померли. Факт отсей є нечуваним злочином.
Перед виборами президента в Америцї.
"Першого вівтірка по першім понедїлку в жовтни" — по словам конституції злучених держав — має відбути ся вибір президента. Може нїколи ще нї в Америцї нї в Европі не присвячувано тому виборови стільки уваги, що тепер. При давнїйших виборах виступали проти себе поодинокі кандидати на основі так званої "виборчої плятформи". В періодї домашних межиусобиць плятформою були питаня відносин північних держав до південних та питаня невільництва, пізнїйше стали нею економічні справи. І так демократична партія була за вільною торґовлею, за золотою валютою, а републиканська за охоронним цлом та біметалїзмом. Теперішна виборча боротьба буде не стільки боротьбою партій, чи кличів, скільки боротьбою найвизначнїйших в краю осіб за те, котра з них має відограти ролю представника найбільшої держави нового світа в недалеких мирових переговорах.
Републиканська партія має іменувати свойого кандидата на конвентї, який відбуде ся в Чікаго дня 7. (по иншим донесеням 14) червня. Партія отся має трьох кандидатів: Pyсвельта, Root-a і Hughes-a. Русвельт не має в партії великих симпатій тому, що він при послїдних виборах в р. 1912, не могучи в партії добути для себе більшости, розбив її, та з її фракції з-орґанїзував републиканську партію проґресивну, а себе поставив її кандидатом. Решта републиканської партії голосувала за Тафтом і наслїдком того партійного роздору президентом став Вільсон, кандидат демократичної партії. До того Русвельт проголошує свою кандидатуру під кличем війни з Нїмеччиною, якої більшість американського горожанства собі не бажає. Проти Вільсона отже не має Русвельт певних шанс, тож републиканська партія, яка тепер бажає знова прийти до керми, оглядає ся за сильнїйшим кандидатом. Здаєть ся, не буде ним і сенатор Root, як відомий противник Нїмеччини. Свої надії покладає републиканська партія на Карла Hughes-a, бувшого ґубернатора новойорської держави, тепер президента найвисшого судового трибуналу Злучених Держав. У внутрішній полїтицї він вже нераз зазначив ся рішучими й сміливими виступами і був би вже при виборі в р. 1912 відограв видну ролю, та тодї приєднав його собі третий републиканський кандидат Тафт, іменуючи його президентом найвисшого державного суду. З куртоазії супроти Тафта Hughes відступив від кандидатури. Тепер здаєть ся Русвельт був би схильний зречи ся своєї кандидатури на річ Hughes-a. До того одержав би Hughes голоси американських Нїмцїв та Ірляндцїв. Та досї він не проголосив своєї кандидатури і всякі зусиля партії, щоби його довести до резиґнації з уряду найвисшого державного судїї і до виборчої деклярації, остають ся даремними.
Демократична партія відбуде свій конвент імовірно дня 7 липня. Її одиноким кандидатом буде, здасть ся, Вільсон, який відбув вже аґітаційну подорож по північних державах.
Дзвінко покотить ся при тих виборах, як при кождих американських виборах гріш, хоч проти виборчої корупцї виступає окремий закон. Мають гроша досить мунїційні промисловцї, не поскупить його й Анґлїя. Евентуальний кандидат про те навіть не буде знати, бо воно є тайною тих, що роблять вибори.
У котрого кандидата найбільші шанси? Здаєть ся що у Вільсона, який не тільки зумів зберігти зиски промисловцїв перед заказом вивозу оружя і амунїції, але недавно добув славу дипльоматичного побідника та тепер посягає по вінок творця европейського мира. Здаєть ся: бо невідомо, як рішить ся Карло Hughes, що досї все ще мовчить.
Нїмецький канцлєр у баварського короля.
БЕРЛЇН, (Пр. тел.) "Berliner Tagebl." пише: Баварський король, як монарх другої з ряду що-до величини держави в з'єдиненій Нїмеччинї, бажав, щоби його повагу вшанувала централя злученої держави. В південних нїмецьких кругах почали навіть трівожити ся, що перевага Прусії ослабить значінє полудневої Нїмеччини. Тому вибрав ся нїмецький канцлєр у відвідини до баварського короля. Очевидно приводом до відвідин було теж питанє апровізацїї. Для Баварії має бути особа Батоцького, шефа державної апровізації, запорукою, що при поладнаню апровізаційних справ буде руководити ся правительство з'єдиненої держави повною безсторонністю по думцї клича: один за всїх, всї за одного, — та що в аґрарній полїтицї стрінеть ся Баварія з належним зрозумінєм її інтересів.
Предметом розмов короля з канцлєром було теж мілїтарно-полїтичне положенє і вигляди на мир. Канцлєр мав висловити ся, що його слова про готовість до мира за границею перекручено. Там все послугують ся невірною тезою, що довершена Нїмеччиною окупація стане пізнїйше границею.
Канцлєр віднїс вражінє, що найвисші круги Баварії згоджують ся з його програмою.
Воєнні комунїкати австро-угорського ґенерального штабу з 2. червня.
Війна з Росією. Артилєрійські боротьби на бесарабськім і волинськім фронтї місцями були дуже сильні. Також над Іквою неприятель вчера був дуже дїяльний.
Війна з Італїєю. На схід від Мендріелє наші війска дійшли до граничного кута. В теренї Арсіеро добули Монте Барко. На схід від Monte Cengio усадовили ся тепер також на полуднє від місцевости Фузіме і Посіма на полудневім березї Посіна.
Війна на Балканї. На лївім березї середної Воюси на схід від Вальони розбили ми італїйський віддїл. Над долїшною Воюсою боротьби стеж.
Воєнні комунїкати нїмецького ґенерального штабу з 2. червня.
Західний терен війни. По сильнім зміцненю свого артилєрійськсго огню і по підготовних розсадженях пішли до наступу великі анґлїйські сили вчера вечером на захід і південний захід від Жіванші. Їх відкинено в боротьбі зблизька, на скільки вже від замикаючого огню не мусїли завернути з великими стратами.
На західнім березї Мози пішли Французи знов до наступу, одначе не мали нїякого успіху. На схід від Мози атакували наші віддїли лїс Каєт і рови, які припирають до нього з обох сторін. Ворожий протинаступ, устроєний з великими силами нинї рано на південний захід від ставу Во не вдав ся. Доси полонено 76 офіцирів і над 2.000 жовнїрів, здобуто три гармати і що найменше 23 машинові карабіни.
На південний захід від Лїль анґлїйський самолет з залогою дістав ся неушкоджений в наші руки. В воздушній боротьбі скинено француський лїтак над Марр, а крім того в области наших лїнїй один лїтак над Во і один на захід від Мерхінґен. Поданий у вчерашнім звідомленю анґлїйський лїтак, зістрілений на захід від Комбре, є четвертим з ряду, який зістрілив поручник Мульцер.
Східний терен війни. Удачна нїмецька вивідна виправа на фронтї на південь від Сморґоня принесла кілька тузинів полонених. На південні схід від озера Дрисвіти знищено оборонними гарматами російський лїтак.
Балканський терен війни. Нїчого нового. 