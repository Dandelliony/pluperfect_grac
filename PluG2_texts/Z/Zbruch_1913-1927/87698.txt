◦ ◦ ◦ ◦

Пожива для Німеччини.   БЕРЛІН, 3. марта. Голова комісії по перемирю прохав союзників дозволу плавати вздовж берегів Німеччини від Роттердаму по Гамбурґ з метою довозу Німеччині продовольчих продуктів. Прохає дати негайну і вдоволяючу відповідь.   Німці в справі Познані.   БЕРЛІН, 5. марта. Ґенерал Гаммерштайн передав союзникам ноту відносно становища в Познані. В ноті зазначено обурення місцевого населення проти демаркаційної лінії та проти нападів польських військ.   Протест проти перевозу польських військ в Данціґ.   БЕРЛІН, 5. марта. Німецький представник Донне звертає увагу на небезпеку, яка може бути з перевозом із Франції польських військ до Данціґу. Цим не скріпиться фронту проти большовиків в балтійсько-литовському напрямку, а лиш ослабиться його.   Опозиція проти уряду.   БЕРЛІН. Лідер незалежних соц.-дем. Гаазе заявив, що бльок шейдаманців і лібералів відтягнув остаточно незалежних соц.-дем. від соціялістів більшости і поставив їх у різку опозіцію проти уряду.   Продовження перемиря.   БЕРЛІН. Фельдмаршал Фош, який зараз є у Парижі враз із представником німецької республіканської влади, підписав акт продовження перемиря на таких основах: Німеччина припинює військовий наступ на Польшу. Нім. військо не повинно переходити давної російської границі. Перемиря на сході продовжується до неозначеного реченця.   Життя у Відні.   ВІДЕНЬ, 4. марта. Міністерство для народнього виживлення у Відні рішило видавати тижнево 10 ґрамів мяса на голову.   Американська економ. місія в Німеччині.   БЕРЛІН, 5. марта. Американська економічна місія, яка зараз є в промисловому окрузі Вальденбурґа, переїде згодом в полудневий Шлеськ.   Положення Німеччини на біржі.   БЕРЛІН. 4. марта. Безпорядки в південній і середній Німеччині та небезпека перенесення безпорядків до инших, покищо спокійних міст, має свій великий вплив на столичну біржу. В минулий тиждень праця на біржі була зовсім припинена. Лиш дальший тяг мирових нарад, а головно майбутнє зняттє бльокади, викликали оживлення в біржевих колах. Найбільший спад був кольоніяльних і гірничих акцій. Помічається сильний наплив чужих гроший на німецькій біржі.   Початок ґенерального штрайку в Берліні.   БЕРЛІН, 4. марта. Нинішного дня відбулися великі збори берлінського робітництва. Збори були надзвичайно бурливі. Прибули робітники металевих фабрик і залізничих варстатів. В подавляючій більшости заявились за ґенеральним штрайком. По довгій і горячій дискусії за і проти штрайку приступлено до голосовання. Постановлено прилучитися сейчас до ґенерального штрайку. Він зачнеся нині о год. 8. вечером. БЕРЛІН, 4. марта. Вуличні трамваї спинили працю о 8. год. вечером. До страйку прилучилися також робітники з елєктричних заводів. Так само поступили робітники ґазівн і водопроводів. Берлін остав без світла і води. Число штрайкуючих досягло вечером 200 тисяч людий.   Заворушення в Берліні.   БЕРЛІН, 6-го марта. В Берліні прийшло до сильних заворушень в північній части міста. Товпа обсадила около 20 поліцийних комісаріятів. По полудні почались в деяких місцях рабунки склепів. Напад на будинок головної поліції відперто. Трамваї, підземні і надземні залізниці здержали рух. Всю ніч ожидають тяжких боїв. У відповідь на ґенеральний штрайк робітників наступить в найблизших днях штрайк міщан. Угода в справі Дунаю. ПАРИЖ, 3-го марта. В січні і лютому б. р. велися переговори між представниками англійського командування на Дунаю, а делєґатами Чехо-Словакії та Югославії і дійшли до такого висліду: Чехо-Словацька республіка буде заступлена при головному командуванню в Білгороді як суверенна держава. Від Пресбурґа на цілому Дунаї має Чехо-Слов. Респ. право вільної плавби пароходами. Ся умова має значіння лиш тимчасове і важна до рішення мирової конференції.   Орґанізація Китаю.   МАРСИЛІЯ 3-го марта. Китайські часописі доносять, що в Йокагалис повстала летнича місія, в склад якої входять 17 летунів, 17 офіцирів, 30 підофіцирів та 30 інструкторів. Небавом надійде великий транспорт аероплянів, близько 200, нової конструкції, які були замовлені в Японії.   За політичні права жінок.   ВАШІНҐТОН, 3-го марта. В сенаті розглядалось питання про надання жінкам політичних прав. Не зважаючи на телєґраму презідента Вільзона, в якій піддержує він домагання жінок політичних прав, більшість членів сенату висловилась проти цего і проєкт закона про політичні права жінок відложено до слідуючого засідання.   Допомога Палестині.   ПАРИЖ, 3-го марта. Американський червоний хрест пожертвував 250 тисяч долярів на фонд допомоги Палестині за 2 місяці.   Констітуція в Ірляндії.   БАЗІЛЄЯ, 5-го марта. Ірляндський тимчасовий уряд видав констітуцію незалежної Ірляндської Республіки.   Склад центр. Викон. комітету Білоруси.   ВІЛЬНО, 5-го марта. Склад центрального комітету Білоруси представляється так: Комуністів 91, бундовців 4, поалейціон 2, комуністичної партії Латвії 2, і інтернаціоналістів 2.   Конець европейськеї Туреччини.   ПАРИЖ, 4-го марта. Комісія для турецьких справ рішила цілковито знести турецьке панованнє в Европі, а обмежити його виключно на Малу Азію. Константінополь і Дарданелі будуть зінтернаціоналізовані, а всі поневолені Турками народи будуть увільнені. Побереже Малої Азії буде віддане Греції.   Під владою большовиків.   ЛЬОНДОН, 3-го марта. Большовики розстріляли в Пягигорську 100 заложників. Між ними ґенералів Рузського і Радка Дімітрієва.   Чехи скидають зі себе державні довги Австрії.   ВІДЕНЬ, 5-го марта. Представник Чехословацького правительства зложив віденському правительству слідуючу заяву: Чехо-Словацька Республіка не зможе в жадному случаї переняти на себе сплати державних довгів Австрії і Угорщини, а то тому, що воєнні позички цих держав були затягнені на ведення війни проти союзників і проти Чеського народу. Противно, Чехо-Словацьке правительство мусить в інтересі своїх горожан жадати звороту субскрибції на воєнні позички.   Український голос 