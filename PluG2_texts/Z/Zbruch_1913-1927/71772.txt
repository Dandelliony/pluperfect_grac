◦ ◦ ◦ ◦ ◦ ◦ ◦ ◦ ◦ ◦

З прибічної ради міста Львова. На засїданю прибічної ради міста Львова дня 26. вересня с. р. ухвалено виплатити з міських фондів квоту 1000 К. на польські школи, засновані і ведені на Волинї під орудою "Macierz-и szkoln-ої". Як нас інформують, на згаданім засїданю поставив п. радн. Ізидор Громницький внесенє, щоби таку саму суму виплачено і на українські школи на Волинї, на що згодила ся прибічна рада і дотичний референт під умовою, що прошенє о таку субвенцію буде внесене покликаною до того українською інституцією.
Від управи рогатинської ґімназії. Вписи до І. кл. відбудуть ся 16. с. м. від год. 8—10 рано. Родичі або опікуни мають предложити послїдне шкільне свідоцтво ученика, метрику і зложити 10 кор. за впис; від приватистів тільки метрику і таксу. Вписи до висших кляс 16. і 17. с. м. рано і по пол. Приймаєть ся до висших кляс на підставі доброго свідоцтва з попередної кляси, а учеників, які в шк. р. 1916/17 не ходили до школи, на підставі вступного іспиту. Вступні іспити відбувають ся 17. і 18. с. м. Такса за іспит 24 кор. Шкільна оплата 10 кор. місячно. Правильна наука від 19. жовтня; оправдані спізнені вписи до кінця сего місяця. Духовенство і Учительство просить ся о поширенє сеї оповістки між селянами і міщанами. — Д. Лукіянович, управитель ґімназії.
В цїли охорони стану безрог, який катастрофально зменшуєть ся, розпорядок ц. к. намісника Галичини з 30. вересня с. р. заряджує: Битє безрог як в підприємствах так і в приватних господарствах дозволене тільки за попередним зголошенєм в бюрі повітової Філії обороту худобою або в ц. к. старостві, де такої Філїї нема, і по одержаню письменної посвідки Філїї (староства), що прийшло таке зголошенє. Повітова Філїя обороту худобою (староство) може відновити на протяг одного місяця видачі потвердженя, на скільки з тім місяци континґент безрог, призначений на місцеву консумцію в тім повітї, вже вичерпаний. В разї безосновної відмови прислугує сторонї відклик до ц. к. галицького Заведеня обороту худобою. Різникам не вільно купувати безрог без асиґнат, виставлених повітовою Філїєю обороту худобою (староством), та забивати або купувати навіть части забитих безріг, о скільки не буде доказане, що на ті безроги виставила повітова Філїя вимагану посвідку.
Наші заложники. Дня 28. ст. ст. цвїтня с. р. в домі комітету "Юга Росії" в Київі, Федоровський переулок ч. 11. були отсї заложники: Балтарович Андрій, Глиняни, Вертипорох Іван, Сїлець (Камінка). Д-р Грицак Евген, Синьків (Радехів). Чесак Іван, Павлів (Радехів), Дибайло Мартин, Радехів. Семенюк Григорій, Куликів (Радехів). Левандовський Микола, д-р Гарасимів Антін і Римар Юрій, Стрий. Галай Стефан і Дулиба Ілїя, Полтва (Перемишляни). Олїйник Климент, Ганунин (Камінка). Лиховид Михайло, Радехів. Мудрик Іван і Харко Михайло, Добротвір (Камінка). Пахолюк Петро, Витків (Радехів). Цепух Стефан і Филипів Михайло, Стрептів (Камінка). Казановський Кіндрат, Нивицї (Радехів). Галущак Иосиф, Тетевчицї (Радехів). Журибіда Іван, Полове (Радехів). Вілнора Іван, Стоянів (Радехів). Мельник Григорій, Чаниж (Камінка) Петришин Кость, Цеблїв (Сокаль), Продзевич Стефан, Белз. Романчук Ілїя, Безуія (Сокаль). Мостенець Андрій і Журавель Дмитро, Перемислїв (Сокаль). Луцик Григ., Жужель (Сокаль). Батюк Стефан, Стоянів (Радехів). Д-р Душенчук Василь і Роговський Данило, Зборів. Войнаровський Евген і Ковальський Toma, Белз. Скобельський Атанасій, Золочів. — Вивезені: Максимович Семен, Перемишляни. Мельничук Михайло, Крилос. Токар Алексій, Борислав. Турок Михайло і Турок Стефан, Глиняни. Барило Емілїян, хлопець 10 лїт, син Григорія з Винник. Солочинський Василь, Лука і Анна, дїти Демяна з Торок, пов. Сокаль, 12, 9 і 14 лїт. Шуптер Яків (16 лїт), Багновате (Турка). Ключук Юрко (13 лїт), Борщівка (Коломия). 