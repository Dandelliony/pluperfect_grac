Полїтичне кишіня в парляментарних кругах Австрії і Угорщини.

Львів 8 серпня 1916.
Серед кругів, яким імовірно припаде на задачу праця коло сподїваної перебудови австро-угорської монархії, якусь доси близше неозначену ролю прийдеть ся відограти також парляментарним заступництвам обох частий монархії. Хоча ще не слїдно навіть виразних зарисів пляну правно-полїтичного розвитку монархії в повоєннім періодї, і хоча з ріжних причин, внутрішних, зверхних і воєнних, прилюдна дискусія над тими надзвичайно тяжкими і непроглядно важними питанями найблизшої вже будуччини доси не може розвинутись, то таки виміна думок відбуваєть ся майже безупинно — очевидно в більш або менш довірочній формі. Тільки скупі і нечисленні комунїкати по ґазетах свідчать про той процес полїтичного кишіня, який відбуваєть ся тепер також у парляментарних кругах Австрії і Угорщини.
Ще найлекше може виявити ся полїтичний рух серед посольських кругів в Угорщинї. Там посольське житє має нагоду виявлятись на своїм властивім теренї — парляментарнім. Угри, а властиво Мадяре, своїм соймом користують ся також у воєннім часї. Очевидно їх стремлїня звернені в напрямі скріпленя угорської державности і мадярського становища в сїй державности. На ґрунтї спільности національних інтересів доконалось там недавно щось, про що перед війною нїхто думати не смів: тактичне співдїланє опозиції, веденої ґр. Андрашієм, з правительством ґр. Тіси. Хоча не такі давні ті часи, коли з лавок сеї опозиції дійшло аж до стрілів проти особи ґр. Тіси, що нинї інстинкт національної солїдарности побідив, і оба противники, лишивши на боцї память недавних взаїмних ударів і особистих колючок, уложили ся що-до спільного попираня національної справи перед короною і заграницею.
Що Угорщина, а в нїй мадярська нація, з сього компромісу тільки може скористати, се кождому ясне. А що навіть проти компромісу в такій критичній добі підняв ся невеличкий гурток "непримиримих" опозиціонїстів — проводить їм ґр. Каролї — то се також конець кінцїв лежить в области зрозумілих явищ.
Труднїйше виявитись на зверх посольським ґрупам австрійської части монархії. Парляменту в часї війни тут не скликувано і нема надїї на скликанє. Остають ся тільки наради при зачинених дверях.
Ведуть отже такі наради вже богато місяцїв нїмецькі посли, ведуть і чеські: одні і другі з тенденцією охорони і скріпленя полїтичного становища своїх національностий. Одним з перших кроків на сїм шляху має їм служити понеханє недавних фракційних, партійних і особистих спорів і зведенє загалу національних послів до одноцїльної посольської орґанїзації.
В польськім таборі орґанїзаційна одноцїльність уже здійснена. Коли там ведуть ся спори, то вже не на підкладї особистих і фракційних суперечок, а за таке або инше становище до важних польському народови питань: польської державности, відносин до Австрії і Нїмеччини і т. и. Що не все може там іти так гладко як бажала-б собі польська суспільність, про се мали наші читачі нагоду переконати ся з наведених нами голосів польської преси про останні наради кола польського.
В українськім посольськім таборі спричинила — на скільки знаємо — коротка відпустка голови п. д-ра Костя Левицького для заслуженого кількалїтною безупинною працею відпочинку — хвилеву перерву в офіціяльних нарадах. Перерва ся імовірно кінчить ся сими днями. Положенє українських послів тим тяжше від положеня послів инших народностий, чим тяжші відносини нашого народу на полїтичній і воєнній шахівници. Що й у нас не може все йти без тертя, се також річ природна. Та українська суспільність має підставу вірити, що також українські посли, з'осібна зорґанїзована в українськім клюбі переважна їх часть, ведені досвідами тих правно-полїтичних змагань, які прийшлось нашому народові в краю, в парляментї й соймі перебути протягом останного десятка лїт перед війною, також у сїм напруженім часї всїми силами і з найлїпшою волею роблять і робити-муть усе можливе, ne quid respublica detrimenti capiat. Суспільність знає, що доля наша залежить в головному від непередбачених подїй і незалежних від нашого впливу чинників; одначе й знає суспільність, що її посольські і инші начальні національні орґанїзації ту часть впливу, яка їм в державнім і міждержавнім житю припадає, використають можливо як найлїпше і найповнїйше для будучности свого народа. 