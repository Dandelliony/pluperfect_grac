◦ ◦ ◦ ◦ ◦ ◦ ◦ ◦ ◦ ◦

Мінїстер для українських справ в Росії.
ПЕТРОГРАД (Ткб.) Конґрес депутатів війск з України, що представляють понад мілїон Українцїв жовнїрів, постановив зажадати від провізоричного правительства, щоби воно в цїли перешкодженя можливим непорозуміням на Українї і на фронтї проклямувало зараз основи національної і територіяльної автономії України і як перший ступінь до здїйсненя сих основ утворило в кабінетї становище мінїстра для українських справ.
Мінїстри Терещенко і Львов про основи мира.
ПЕТРОГРАД (Ткб.) Мінїстер заграничних справ Терещенко приняв представників російської преси і заявив їм: Питаєте ся, панове, о мою проґраму. Можете довідати ся про се з заяви правительства. Програма ся є коротка. Можливо скоре приверненє загального мира, який не мав би на цїли заволодїти силою иншими народами анї позбавити їх національної спадщини, анї також відібрати силою чужі области, мира без анексій і відшкодовань, мира, який був би заключений в повній єдности з демократією союзників.
Молода Росія, як кождий край, що перебув революцію, має глибокі ідейні бажаня. Першим є бажанє, щоби цїлому світу дати справедливий мир, що не обидить жадного народу, щоби по війнї не було нїякої ненависти, яка лишить ся все, коли який нарід вийде з війни збогачений коштом другого, коли який край буде понижений і приневолений до принятя понижуючих мирових умов. Насильство родить ненависть. Вільна Росія не бажає сього нї для себе нї для инших. Другим моментом є свідомість вязїв, що лучать Росію з демократіями в державах союзників. Армії союзників стережуть своїми геройськими дїлами російську революцію перед пораженєм. Одно питанє обурює численні круги російської демократії і викликує пристрасть: Російська демократія боїть ся, що є звязана старими договорами, які служать анексійним цїлям. Се вводить заворушенє у її довірє в революцію, зменшує розмах і одушевленє. Тому домагано ся, щоби зараз оголошено заключені давним правительством договори. Одначе се рівнало ся би зірваню вязів з союзниками. Се було би початком окремого мира і тому власне російське правительство відкидає се з цїлою силою.
Світова війна може бути покінчена тільки миром цїлого світа. Треба шукати нових доріг. Нова Росія мусить дивити ся у будучність, не у минувшість. Щоби можна дійти з успіхом до цїли, вільна Росія мусить доказати, що вірно сповнює найважнїйші зобовязаня супроти союзників. Треба доказати, що Росія резиґнує з анексій не тому, що не може їх осягнути, але тому, що не хоче їх осягнути.
Протиреволюція в Росії неможлива.
ПЕТРОГРАД (Ткб.) На великих зборах представників фльоти Чорного моря, що перебувають в Петроградї, виголосив мінїстер війни Керенський промову, в якій сказав, що як довго є він мінїстром війни, не є можлива проба протиреволюції. Цїлю нового кабінету є повна єдність з союзниками.
Анґлїйцї займають російські области?
СТОКГОЛЬМ (Ткб.) "Afton Bladet" довідуєть ся від подорожних, які прибули з Петрограду, що Анґлїйцї в силї 4000 люда обсадили Арханґельск і задумують обсадити також зелїзничу лїнїю від Арханґельска до Петрограду. Японцї обсадили Харбин.
Нові російські мінїстерства.
ПЕТРОГРАД (Пет. Аґ.). Правительство зарядило утворенє отсих нових мінїстерств працї, почти і телєґрафу і публичної опіки. Кн. Шаховський іменований мінїстром для помічної акції.
Нові неприятелї Нїмеччини.
ВАШІНґТОН (Ткб.) Гондурас і Нїкарагуа зірвали дипломатичні зносини з Нїмеччиною. 