◦ ◦ ◦ ◦ ◦ ◦ ◦ ◦ ◦ ◦

Введенє григоріанського калєндаря в Болгарії.
На засїданю дня 13. с. м. постановила болгарська рада мінїстрів у принципі заведенє ґригоріянського калєндаря в місце калєндаря юлїянського, старого стилю.
Тепер ходить тільки о такий реченець і таку форму здїйсненя сеї постанови, які не внесли-б занадто великого заколоту в дотеперішні звичаї Болгар. З'осібна думають над тим, щоб занадто безпосередно не спричинити пересуненя великих свят.
З історичною подїєю введенє ґригоріянського калєндаря Болгарія також в области численя часу вступає в світ середної Европи.
Також турецьке правительство постановило ввести ґригоріянське численє часу, полишаючи могаметанський калєндар тільки для справ реліґійних.
Думка господарського зближеня Австро-Угорщини і Нїмеччини
знаходить все більше приклонників. На зборах заступників всїх нїмецьких партій з усїх частий краю в Лїнцу висловлено непохитно переконанє, що політичний і війсковий союз між Австро-Угорщиною і Нїмеччиною є необхідною конечністю для державного житя й сильного господарського розвитку Австро-Угорщини і Нїмеччини. Збори домагались, щоби при повнім збереженю самостійности дотичних держав заключено тїснїйший господарський союз між злученими державами, і очікують, що правительство притягне покликаних заступників господарських груп, щоб зробити відповідні приготованя для сього союза.
Стріча в Нїшу.
НЇШ (Ткб.) Німецький цїсар надав болгарському наступникови престола Борисови нашийник ордеру Чорного орла, а кн. Кирила іменував a la suite одного з полків гузарів. Богато македонських офіцирів і жовнїрів дістало хрест ІІ. кляси. Болгарський король надав нїмецькому цїсарови великий хрест, а Фалькенгайнови і Макензенови першу клясу війскового ордеру заслуги.
Анґлїйська фльота.
ЛЬОНДОН (Ткб.) Доповняючий прелїмінар домагаєть ся ще 50.000 людий для фльоти, так, що загальна сила фльоти виносила би 350.000.
Війна з Росією.
Нова битва на граници Бесарабії стала ще завзятїйша. Крім атаків, про які вже донесено вчера і які відбували ся всї на зорі, наші хоробрі війска, а передовсїм будапештенська дивізія гонведів, аж до полудня майже що години в ріжних місцях між Топорівцями і Бояном мусїли відпирати завзяті наступи переважаючих сил. Серед бою ворог кілька разів вдер ся до наших ровів, але все відперто його в рукопашнім бою — один раз світлим протинаступом полків гонведів ч. 6 і 30, — причім поносив він важкі втрати. Терен, положений перед нашими укріпленями, встелений російськими трупами. В области боїв окремих баталїонів начислено 800—1000 поляглих Росіян.
Инші фронти армії Пфлянцера-Бальтіна були цїлий день в сильнім огни російських гармат. Також на сусїднім фронтї на півночи Східної Галичини велася коротка гарматна боротьба.
Серед нїмецьких війск.
БЕРЛЇН (Ткб.) Капітуляція Чорногори викликала серед нїмецьких війск в південній Угорщинї велику радість.
Вражїнє в Сербів.
РИМ (Ткб.). Як довідуєть ся "Giornale d' Italia", капітуляція Чорногори викликала в кругах сербського посольства в Римі дуже болюче вражінє.
Нова нота до Греції.
ВІДЕНЬ (Пр. тел.) До Берлїна доносять з Софії, що Анґлія і Франція звернули ся до Греції з новою нотою, в якій домагаєть ся, щоб послам ворожої ґрупи держав до 48 годин вручено пашпорти для виїзду, бо инакше вони самі пороблять відповідні зарядженя. В Відни нема доси потвердженя тої ноти.
Заговір проти грецького короля.
СОФІЯ (Пр. тел.). Як доносить "Утро", грецька полїція мала відкрити слїди заговору, зааранжованого Анґлією. Заговірники мали зловити короля і вбити шефа ґенерального штабу Дусманїса.
Конференція мінїстрів почвірного порозуміня в Льондонї.
ЛЬОНДОН, 18. сїчня. (Ткб.). Мінїстри союзних держав збирають ся тут нинї. Француський президент мінїстрів Бріян прибув уже сюди.
Конференції в Римі.
РИМ (Ткб). Мінїстерські конференції відбувають ся далї. Президент мінїстрів був між одною і другою конференцію на авдієнції у короля. 