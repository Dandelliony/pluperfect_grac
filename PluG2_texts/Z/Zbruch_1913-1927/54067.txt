◦ ◦ ◦ ◦ ◦ ◦ ◦ ◦ ◦ ◦

Мінїстерські конференції в Будапештї.
Від 18 с. м. ведуть ся в Будапештї конференції обох правительств в господарських справах.
Пожар коло кватири італїйського короля.
Дневник "Secolo" доносить, що 15 с. м. в ночи коло головної італїйської воєнної кватири і дому, в якім мешкає король, вибух огонь, який знищив одну хату і стайнї. Король взяв участь в працї над погашенєм огня.
Виміна нїмецьких і анґлїйських ранених.
З початком серпня відбудеть ся виміна нїмецьких і анґлїйських ранених імовірно при помочи окремо до того уладженого анґлїйського шпитального корабля.
Жертвенність Жидів.
Жидівські американські орґанїзації зібрали досї для Жидів, які потерпіли наслїдком війни 30 мілїонів марок. З того вислали вони 2,900.000 долярів Жидам в Росії, Австро-Угорщинї, Польськім Королївстві, Палєстинї і инших краях, обнятих війною. До Росії вислано 1,285.000 долярів, до Польського Королївства 860.000, до Австро-Угорщини 610.000, до Палєстини 142.000 долярів.
Аскіт про подїї в Дарданелях і Мезопотамії.
ЛЬОНДОН (Ткб). В палатї громад Аскіт заявив, що правительство за радою війскових і дипльоматичних властий рішило не оголошувати документів про подїї в Дарданелях і Мезопотамії, бо їх оголошенє могло би дати неприятелеви цїнні вказівки. Проте візвав він Палату до дискусії над тими справами в дни 20. с. м., підчас якої відповість на всї критичні закиди.
Затїсненя анґлїйсько-француських взаємин.
ПАРИЖ (Ткб). Поанкаре, приймаючи депутацію послів анґлїйських кольонїй сказав: Французи і Анґлійцї разом наближають ся не тільки до побіди права і свободи, але також до злуки і успіху спільної справи. Ріжницї між обома тими народами, злученими зі собою нероздїльно в думках і почуванях, зникають.
Підчас снїданя на Quai d' Orsay на честь тої самої депутації президент мінїстрів Бріянд висловив подяку Франції анґлїйським кольонїям, які на всї фронти на сходї і заходї післали своїх хоробрих жовнїрів, щоби вони пролили кров за висвободженє світа.
Воєнні комунїкати австро-угорського ґенерального штабу з 19. липня
Війна з Росією. Нїякої зміни. На південний захід від Молдави відперто декілька російських наступів. В области лїсів і гір Яблоницї і Жабя битва перейшла в численні окремі сутички. На південний захід від Делятина прогнали наші війска російські віддїли, які перейшли на західний беріг Прута, за ріку, при чім полонили 300 бранцїв і добули 2 машинові кріси. Дальше на північ нїчого, щоби мало значінє.
Війна з Італїєю. Після нового сильного артилєрійського приготовленя пішли Італїйцї великими силами приступом на наші становища на схід від провалу Боркольо. Приступ відперто ручними ґранатами і огнем машинових крісів. На каринтійськім фронтї оживлений огонь гармат у відтинку Фелля і Райблєр. Нічний наступ альпінів в области Міттаґкофель розбив ся після завзятої боротьби супроти видержливости оборонцїв, які добули один машиновий кріс. Місцевість Тарвіс стояла вечером в артилєрійськім огни. На фронтї над Сочею італійська артилєрія головно острілювала височину Добердо.
Війна на Балканї. Без змін.
Воєнні комунїкати нїмецького ґенерального штабу з 19. липня.
Західний терен війни. В области Сомми маґденбурський полк 28 і альтенбурський полк в тяжкій битві відбили від Анґлїйцїв вчора вечером село Льонґваль і лїс на схід від села. Крім тяжких крівавих втрат Анґлїйцї втратили 8 офіцирів і 260 жовнїрів полонених і велику скількість маш. крісів. Ворожі наступи на наші становища на північ від Олївіє і на південний край Позієр здержано вже запираючим огнем і остались вони без успіху. На південь від Сомми розбили ся частинні француські наступи на північ від Берлє і коло Белєльоа. На инших місцях не вийшли вони поза першу пробу.
На право від Мози ворог продовжав свої безуспішні зусиля проти наших лїнїй на Зимній Земли.
На північ від Бан де Сап мало успіх одне нїмецьке підприємство патрулї.
Східний терен війни. Гінденбурґ: На південь і півд. схід від Риґи розбили кількакратно наші хоробрі полки скріплені російські наступи серед незвичайно високих втрат ворога.
Кн. Лєопольд Бав.: Фронт без змін. На двірцї в Колодії і Богоряльцї на переповненій війсковими транспортами лїнїї Минск-Барановичі знов кинено багато бомб.
Лїнзїнґен: Почасти дуже жива огнева дїяльність противників, особливо над Стоходом і на захід і на півд. захід від Луцка.
Ботмер: Нїчого особливого.
Балканський терен війни. Нїчого нового. 