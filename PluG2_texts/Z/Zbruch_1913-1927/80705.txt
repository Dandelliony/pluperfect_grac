◦ ◦ ◦ ◦ ◦ ◦ ◦ ◦ ◦ ◦

  З Комісій для клясичної фільольоґії при фільольоґічній секції Наукового Товариства ім. Шевченка. Фільольоґічна секція Наукового Товариства ім. Шевченка порішила ввести в житє Комісію для клясичної фільольоґії. В тій цїли вибрано головою тої Комісії п. надрадн. Іл. Кокорудза. Голова скликав на день 30. мая о 4 год. по пол. в конференційній салї ц. к. академічної ґімназії перші конституючі збори тої Комісії. На зборах, котрі відкрив п. надрадн. Кокорудз довшою промовою про значінє клясичної фільольоґії для нас в теперішну хвилю, явили ся слїдуючі пп. фільольоґи: віцепрезидент Романчук, радн. Іл. Огоновський, д-р Макарушка, о. д-р Кархут, Ф. Колесса, радн. Наливайко, Мриц. Тершаковець, Федів Роздсольський, д-р Ґординський, Посоцький, Лостовецький, д-р Ілевич. Комісія уконституовала ся вибираючи заст. гол. проф. Роздольського, а секретарем д-ра Ілевича. Опісля предложив голова Комісії плян дїяльности і його обговорювано. Порішено видавати щорічно один том праць з обсягу клясичної фільольоґії, до котрого мають увійти наукові працї і рецензії членів Комісії. До редакційного комітету вибрано пп.: Роздольського, Посацького і Ілевича. Управа комісії звертаєть ся з проханєм до пп. клясичних фільольоґів, щоби присилали готові, зглядно зголошували намірені працї з обсягу клясичної фільольоґії до збірника на руки голови Комісії п. радн. Іл. Кокорудза, Львів, вул. Листопада 40.   Памятковий хрест на селї. В память воскресеня України і її першого мира у світовій війнї поставлено в Жерницї вижній, пов. лїского, за старанєм тут, громади великий дубовий хрест. Хрест поставлено на найвисшій горі і він далеко виднїє. Посвяченя хреста довершив тут священик на саме Воскресенє Христове при здвизї народа з сусїдних сїл. По посвяченю хреста і по відповідній проповіди тут. священика Я. З., відспівав жерницкий хор дївчат під управою п. Т. С. "Боже великий, єдиний". Нарід серед одушевленя піднесений на дусї з піснею в устах "Христос Воскресе" сходив поволи з гори.   Дїло   