◦ ◦ ◦ ◦ ◦ ◦ ◦ ◦ ◦ ◦

Посольський звіт в Винниках коло Львова. Дня 21. цвітня с. р. здавав звіт посольський посол д-р Волод. Бачинський. Велика саля місцевої читальнї була виповнена по береги людьми місцевими та з доокресних сіл. Збори отворив голова місцевої і полїтичної орґанїзації о. Гр. Гірняк, який теплими словами згадав помершого посла о. Фолиса, підносячи його заслуги при орґанїзації повіту. Відтак представив зборам нового посла п. д-ра Волод. Бачинського. Сей в довшім рефератї зложив звіт з дїяльности українських послів у Відни, від вибуху війни аж по нинїшний день, згадуючи з окрема важкі часи ери Штірка, про вплив російської революції і про наше парляментарне положенє, про смерть цїсаря Франца Йосифа І., про ухвали найважнїйших законів, виданих в часї війни, та про мир в Берестю, а свою промову закінчив окликами в честь воскресеня української держави, що присутні прийняли грімкими оплесками. Над звітом вивязала ся довша дискусія, в якій брало участь багато учасників так селян, як і священиків. Бесїдники в горячих словах представляли надужитя, які дїять ся по селах при реквізиції збіжа та худоби. Експозитури будівельні, які в першій мірі відбудовують двори та Поляків. Вкінци збори ухвалили одноголосно слїдуючі резолюції: 1) збори ухвалили заяву довіря У. П. Р. і з окрема послови д-рови Волод. Бачинському, 2) збори жадають якнайскоршої ратифікації мира з Україною зі сторони Австро-Угорщини, 3) збори домагають ся утвореня окремого коронного краю з східної Галичини і Буковини й Угорської України в межах Австрії.
З "Cоюза Українок". Заходом просвітної секції "Союза Українок" відбувають ся часто виклади й конференції наукові для членів й гостий. Минувшого четверга мала такий виклад п. О. Цїпановська, учителька семинарії з Перемишля на тему: "Шульце про досвідну психольоґію". Тільки недостача місця не позваляє нам показати тут ширше звідомленє про дуже займаючий реферат поважної прелєґентки а згадуємо про нього тому, щоби ті люди, які на жаль не явили ся на сей цїкавий виклад, прийшли послухати другої його частини по святах, яка буде становити заокруглену для себе цїлість. Поки що скажемо, що реферат п. Цїпановської обняв ті дослїди експериментальної психольоґії в не інститутї Вундта в Липську, що відносять ся до области змислу, слуху, зору, смаку, дотику, чинности живчика і рухового мязу великого пальця у звязи з загальною вражливостю і реакцією одиницї. Впроваджуванє наших людий дорогою рефератів в ту робітню експериментальної психольоґії, буде мати без сумнїву свій додатний вплив на вихованє й образованє у нас.
Смерть Прінціпа. В карнім заведеню в Терезієнштадт помер на чахотку Прінціп, справник замаху на архикнязя Франца Фердинанда.
Про читанє св. Євангелія в українській мові. Пишуть нам: Читаючи св. Євангеліє від 1912 р. в українській мові, я переконав ся, що воно впливає дуже корисно на нарід і що навіть ізза того підносить ся фреквенція церкви у великій мірі. Позволю собі подати до відома, що мене спонукало зірвати з мертвеччиною. Згаданого року була у мене підчас Великодних свят в Каменї два священики гістьми, і ми всї три читали в день св. Bоскресенія св. Євангелїє в трох мовах, себто в українській, церковнославянській і румунській. Я читав в українській мові і мої парохіяни звернули ся до мене з просьбою, читати їм усе в зрозумілій мові, на що я розумієть ся дуже радо згодив ся. Як в Каменї, так само читаю я св. Євангелїє в українській мові і на теперішній всїй посадї, у Вашківцях над Черемошем, де парохіяни кажуть, що стояли би в церкві і до вечера, так мило їм слухати св. Євангелїє в зрозумілій мові. З того виходить, що нарід приняв би скрізь читанє св. Євангелїя в українській мові з найбльшим одушевленєм. — Стефан Маланчук, правосл. священик. 