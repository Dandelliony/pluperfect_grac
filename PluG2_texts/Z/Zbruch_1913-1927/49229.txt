◦ ◦ ◦ ◦ ◦ ◦ ◦ ◦ ◦ ◦

Німецькі консулї в містах давної Сербії.
СОФІЯ. (Ткб.) Нїмецьке правительство іменувало консулїв в Нїшу, Монастирі і Прізренї.
Наслїдник престола на італїйськім фронтї.
ВІДЕНЬ. (Ткб.) З пресової кватири доносять: Перебуваючи на фронтї над Сочею, відбув наслїдник престола кілька разів перегляд війск, оглядав резерви, відвідав становища артилєрії а богатьох жовнїрів, що відзначились в останнїх боях, відзначив, звертаючи до кождого і кілька слів похвали. Архикнязь переконав ся про непохитний, повний віри настрій війска.
Новий шведський посол в Букарештї.
БУКАРЕШТ. (Ткб.) Шведський посол у Відни бар. Бек Фріс вручив 19. с. м. в полуднє королеви на тайній авдиєнції документи як шведського посла на ромунськім дворі. Рівночасно приняв король шведського війскового аташе.
Француський мінїстер про конець війни.
ПАРИЖ (Аґ. Ав.) Мінїстер скарбу Рібо представив в палатї фінансове положенє й закінчив словами: Стоїмо перед рішаючою хвилею. Цїлий світ дивить ся на Верден, натиск неприятеля на се місто вказує, з якою нетерпиливістю він стремить до успіху, хочаб тільки переходового. Історія буде дивити ся на оборону Верден як на одну з найважнїйших подїй в нашім краю. Нехай менї буде вільно нинї без порожного оптимізму висказати думку, що бачимо конець сеї війни.
Підводні човни антанту атакують австрійські кораблї Червоного Хреста.
ВІДЕНЬ (Ткб.) Д. 18. с. м. перед полуднем неприятельський підводний човен заатакував шпиталевий корабель австр. Черв. Хреста Елєктра в дорозї з північної Адрії до полудневої Дальматії. Корабель осїв на мілинї. Один моряк втопив ся, дві сестри є тяжко ранені. Зрештою щасливим випадком нема жертв. Елєктра була нотифікована як шпиталевий корабель і заосмотрена в усї зовнїшні відзнаки, приписані для таких кораблїв.
Зміни в нїмецькій маринарцї.
БЕРЛЇН (Ткб.). Цїсар Вільгельм приняв просьбу великого адмірала Тірпіца о звільненє його з уряду мінїстра та надав йому притім звізду великого командора ордера дому Гогенцолєрнів з мечами і іменував адмірала в диспозиції Канелє секретарем стану в урядї маринарки, заряджуючи зачисленє його між чинних офіцирів маринарки.
Удержавненє російських Путилівських заведень.
ПЕТЕРБУРГ (Ткб.). Урядово оголошено, що Путилівські заведеня, що виконували замовленя армії й маринарки, перейшли під державну управу.
Димісія російського міністра внутрішних справ.
ПЕТЕРБУРГ (Ткб.). Царським указом оповіщено, що мінїстер внутрішних справ Хвостов стає на власне жаданє звільнений від служби.
Другий царський указ заряджує обнятє премієром мінїстрів Штірмером теки внутрішних справ з задержанєм проводу в радї мінїстрів.
Австрійсько-угорські конференції.
БУДАПЕШТ. (Ткб.) Конференції, що відбували ся д. 17. і 18. с. м. між австрійськими й угорськими мінїстрами й фаховими референтами покінчили ся на разї 18. с. м. по полудни. Небавом наступить їх продовженє. Австрійські мінїстри відїхали назад до Відня.
Успіхи підводних човнів.
БЕРЛЇН. (Ткб.) Бюро Вольфа доносить про успіхи підводних човнів: Довідуємо ся з міродатного місця, що після наспівших доси рапортів в часї від 1. до 18. марта с. р. затоплено 19 неприятельських кораблїв загальної поємности 40.000 тон.
Війна з Італїєю.
Коло Ґерицького примістка вчера перед пол. ворожі становища перед південною частю Подґори стали в огни. По пол. наша артилєрія почала сильно острілювати ворожий фронт перед примістком. В ночи виперто ворога з одного рова перед місцевостю Певма.
Бої коло примістка Тольмайн ідуть далї. Здобуті становища остали сильно в наших руках. Число полонених там італїйцїв зросло до 925, а число здобутих машинових карабінів до 7.
Кілька ворожих атаків на Мрзлї Врх і Кри скінчило ся нїчим. Також на Ромбонї наші війска здобули позицію. При сїм дістало ся в їх руки 145 Італїйцїв і 2 машинові карабіни.
Оживлена боєва дїяльність на фронтї в Каринтії йде далї.
В граничній области Тиролю ворог острілював гарматами відтинок Коль ді Ляна і кілька точок на південнім фронтї.
Комунїкат нїмецького ґенерального штабу з 20. марта 1916.
Західний терен війни. При добрій погодї дїяльність артилєрії і летунів була дуже оживлена.
В области Мози і в долинї Воєвр гарматні бої були дуже сильні. Хотячи перешкодити нашому дальшому посуваню до ворожих фортифікаційних уряджень в околици форгу Дуомон і села Во, французи частями свіжо введеної дивізії урядили даремний протинаступ на село Во. Їх відперто, при чім понесли вони важкі втрати.
В воздушнім бою поручник бар. Альтгавс над ворожою лїнїєю на захід від Lihons зістрілив свій четвертий з черги самолет, а поручник Бельке над лїсом Форж (на лївім березї Мози) дванацятий ворожий самолет. Крім того втратив ворог ще три самолети, один з них в воздушній боротьбі Cuisy (на захід від лїса Форж), а два наслїдком огню наших оборонних гармат. Один з сих самолетів упав у поломінях коло Ренс, а инший, перевертаючи ся кілька разів у воздусї, в околици Бай де Септ, зараз за ворожою лїнїєю.
Східний терен війни. Не оглядаючи ся на великі втрати, Росіяни і вчера кілька разів значними силами атакували по обох сторонах місцевости Поставн і між озерами Нароч і Вишнїв. Атаки остали зовсїм безуспішні. В околици Відзи нїмецькі війска рушили наперед і відперли ворожі віддїли, які по атаках, зроблених вчера рано, старали ся вдержати ся перед нашим фронтом. При тім полонено одного офіцира і 280 жовнїрів з 7 ріжних полків. 