◦ ◦ ◦ ◦ ◦ ◦ ◦ ◦ ◦ ◦

Митр. Шептицький їде до Риму. Стокгольм, 9. липня. Вашого кореспондента приняв нинї митрополит ґр. Шептицький, котрий приїхав саме сюди з о. д-ром Боцяном, секретарем Гоцьким і сповідником о. Гродським.
Митрополит їде сам просто до Риму через Берлїн і Швейцарію. Наслїдком довгої неволї і шикан, які витерпів при переходї через російську границю, виглядає Митрополит блїдо і втомлено. Що-до будучности української справи в закордонній Українї має Митрополит найлїпші надїї. Через місяць Митрополит сподїваєть ся бути у Львові.
Подану під сим наголовком на першій сторінці нинїшного "Дїла" депешу одержала нинї редакція "Шляхів" від свойого кореспондента п. Бандрівського. Завдяки ввічливости редактора "Шляхів" п. Федорцева можемо сю депешу подати нинї нашим читачам.
Нові 2-коронові банкноти появили ся у Львові. Нові банкноти є значно більші від давних; на тлї сїрої і червоної краски нарисовані три таблицї, з яких середуща найбільша від бічних містити нїмецьку напись, що означає вартість банкнота, а на бічних таблицях повторена напись в инших краєвих мовах. На відворотній сторонї банкнота є напись в мадярській мові.
В послїдну недїлю перед приїздом Митрополита до Львова має бути устроєна у Львові збірка на "живий памятник" через продажу відзнак. Панї і панни, які схотять помочи в устроєню збірки, зволять заздалегідь зголосити свої адреси або письменно на адресу п. Ольги Бачинської вул. Театинська ч. 31, або лично в суботу 14. липня 1917 між год. 4—7 вечером в салї засїдань Ставропіґійського Інститута. З огляду на се, що до збірки буде потрібне більше число пань, просить ся о численні зголошеня. За комітет для привитаня Митрополита ґр. А. Шептицького: д-р Федак, голова Ольга Бачинська, член комітету.
Відзначенє. Д-р Йосиф Партицький, адвокат з Станиславова, тепер надпоручник на далекім литовськім фронтї, відзначений вже давнїйше золотим хрестом заслуги з короною, тепер поновно відзначений, одержавши "signum laudis". 