Статистичні дати про Жидів у Королївстві Польськім.

В берлїнськім тижневнику "Jüdische Rundschau" (ч. 53 з 11. грудня 1915) помістив Волод. В. Каплун-Коґан статю "Die jüdische Sprach-und Kulturgemeinschaft in Polen", що є виїмком із більшої розвідки, яка має появити ся в "Zeilschrift für Demographie und Statistik der Juden". Автор цифрами доказує, що Королївство Польське не є національно одноцїльною польською територією, тільки мішаним краєм із польською більшістю. В 1907-ім роцї мешкало там 73.4% Поляків, 13.7% Жидів, 5.1% Нїмцїв, 3.5% Українцїв, 2.8% Литовцїв, 1.1% Москалїв і 0.3% Білорусинів. В 1913-ім роцї сї цифри мало змінили ся, бо по віроісповіданю було тодї 9,919.000 себто 76.0% римокатол., 484.000 православних, 3.7%, 697.000 протестантів, 5.3% і 1,957.000, себто 15% Жидів, причім в засадї римокатоликам відповідають Поляки, православним Українцї й Москалї, а протестантам Нїмцї. Не-польські меншости представляють крім того сильно вироблені індивідуальности, яких годї поминути і яким треба признати окремі культурні права.
Щодо Жидів важну ролю грає та обставина, що вони жиють компактними масами по містах, де творять часто навіть дуже переважаючу більшість. Сама Варшава має 297.977 Жидів, себто 36.28% цїлої людности міста, а се число мало тепер зрости навіть до 40%. Загалом творять Жиди 37.7% усеї міської людности і дають в 188 містах понад 25%, в 195 містах понад 50%, в 34 містах понад 75%, а в 9 містах навіть понад 90% людности.
Число Жидів показує при тім значну тенденцію зросту, бо коли в 1850 р. мешкало у Конґресівцї 550.197 Жидів або 11.46%, (в 1860 р. 599.875 або 12.59%, в 1870 р. 815.433 або 13.53%, в 1897 р. 1,321.100 або 14.05% і в 1908 р. 1,716.064 або 14.59%) то в 1913 р. було їх уже 1,957.000 або кругло 15%.
Вкінци належить замітити, же жидівська людність Королївства Польського представляє що до мови одностайно національну одиницю, бо в 1897 р. на 14.05% Жидів аж 13.42% послугувало ся в розмові "жарґоном". Ті обставини змінили ся в остатніх часах єще більше на їх користь, бо в 1913 р. на 1,957.000 Жидів кругло 1.942.000 (=14.87%) говорило жарґоном. У 1897 роцї говорило жарґоном 95.8% Жидів, по польськи 3.5% (цифрами 46.380, по московськи 0.5% (6439) і по нїмецьки 0.5% (3126) Жидів.
к. 