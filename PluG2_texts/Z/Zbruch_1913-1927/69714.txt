◦ ◦ ◦ ◦ ◦ ◦ ◦ ◦ ◦ ◦

Галицьке ґубернаторство.
СТОКГОЛЬМ (Ткб.) 3 Петрограду доносять, що правительство перенесло осїдок галицького ґубернаторства до Київа.
Звідомленє ц. і к. ґенерального штабу з 13. серпня
Східний терен війни. Фронт Макензена. На північний захід від Фокшанї нїмецькі війска здобули вчера вперто боронене Панчію. На південний захід від тої місцевости наші війска викинули ворога з його становищ. Ворожі протинаступи на захід від колїна Дунзю, під Ґалачем і на північ від Фокшанї були без успіху.
Фронт архик. Йосифа: Наші сили стоять в борбі по обох берегах долїшного бігу потока Сдяніц перед становищами мостового причілка Окна. Неприятель виконує завзяті протинаступи.
Фронт князя Лєопольда баварського: Над Збручем і над Гнилою Росіяни висували вперед сильнїйші вивідні віддїли. Відперто їх.
Італїйський фронт: Дїяльність ворожих летунїв над Сочею треває дальше.
Балканський фронт: Нїщо до оголошеня.
Звідомленє головної нїмецької кватири з 13 серпня.
Західний терен війни. На фронтї битви у Фляндрії після розмірно супокійного дня боєва дїяльність у вечірних годинах знов зросла до значної сили.
Здовж Шмен де Дам і в Шампанії боєва дїяльність значно зросла.
Східний терен війни. Фронт кн. Лєопольда Баварського: Значнїйший огонь тільки на південь від Сморґоня, на захід від Луцка, коло Тернополя над Збручем. У кількох місцях вивязали ся також сутички підїздів.
Фронт ґенерала полковника архикн. Йосифа: В західній Молдавії при дуже завзятім ворожім опорі, котрий виявив ся в богатьох сильних наступах, ми дальше розширили наш зиск у теренї на південь від Тротуша.
Ґрупа війск Макензена. Ми взяли приступом завзято боронену місцевість Панчію. Наступи Росіян і Румуні на сусїдні відтинки, ведені задля злекшеня фронту, не вдали ся. Над дол. Серетом боєва дїяльність оставала значна. Відперто кілька ворожих наступів між устєм Бузею і Дунаєм.
БЕРЛЇН (Б. Вольфа). У Фляндрїї й коло Вердун жива борба артилєрії. В Румунії нові успіхи наших війск.
Всенародне голосованє в справі України.
БЕРН (Ткб.) "Temps" доносить, що француські соціялїсти у своїй відповіди на анкету голяндсько скандинавську жадають всенародного голосованя про Ельзас, Льотаринґію, Трентіно, Триєст, Литву; Фінляндію, Україну, Вірменїю і балканські краї.
Замкненє француської границї Швайцарією.
БЕРН. (Тбк.) Швейцарська телєґр. аґенція доносить під датою 11. с. м.: Француську границю замкнено нинї о півночи зовсїм.
Причина замкненя француської границї
БЕРНО. "Berner Tagblatt" пише про подїї у Франції: Причина цїлковитого замкненя француської границї не є ще докладно відома. Можуть тут входити в рахубу війскові, як і полїтичні згляди, або також оба згляди разом.
Фактом є, що полїтичне напруженє послїдних днїв звернуло виразно вістрє проти особи президента Поанкаре, що імовірно спричинило його намір уступленя. Належить пригадати, що Клємансо своїми острими виступами проти мінїстра внутрішних справ Мальвія, в дїйсности ціляв до президента Поанкаре. Димісія мінїстра маринарки і мінїстра бльокади скріпила опозицію проти Поанкаре яка ґрупуєть ся около особи Cuillouxa, що належить до републиканської лїґи, а з другої сторони між соціялїстами. Велике значінє має приступленє до опозиції Теріє (?) з його орґаном і Dhurry-ого з дневником "Eveil".
Не треба також забувати, що та сама ґрупа металевого промислу, яка свого часу поперла Поанкаре, вимусила тепер димісію мінїстра маринарки Lucaze, який з огляду на досвід, вчинений з підводними суднами, не хотїв промовляти за жаданим металюрґістами кредитом на будову дорогих великих воєнних кораблїв.
Всї ті важкі потрясеня спричинили крізу в президентурі републики. Замкненє границї утруднює тепер провіренє відомостей, які в послїдних часах сюди надійшли. 