◦ ◦ ◦ ◦

До сіл повіта Калуського і сусідних. Сирітський Захист ім. Митр. Андр. Шептицького в Калуши, удержуючий 40 сиріт, є в крайній біді. Просить ся духовенство, учительство і всіх громадян, щоби коляда на Різдво Христове і на Йордан відбулась на ту ціль. Датки просить ся висилати впрост на руки Сестер Служебниць Н.З.Д.М., які по резиґнації панства Білинських сповняють заряд Захисту.   Делєґати Самаританської Секції Українського Горожанського Комітету виїдуть 10. січня 1920 р. до всіх більших таборів інтернованих і полонених. Хто з родин хотівби передати для полонених і інтернованих гроші, одіння, харчі і т. и. нехай зложить все те в добре опакованих і точно адресованих пакетах в Самаританській Секції Українського Горожанського Комітету у Львові вул. Бляхарська ч. 11. І. пов. в годинах від 11—1 пополудни до 7. січня 1920 включно.   Похорон бл. п. Льва Гана, члена Української Центральної Ради відбув ся 1. січня 1920 р. о 3 год. попол. при численній участи львівської української громади з Українським Горожанським Комітетом на чолі, який зложив від себе зелений вінок на домовину. Співав прекрасно хор львівського "Бояна", а кондуктом проводив та над гробом пращав о. кан. А. Куницький. З наддніпрянських Українців, яких тепер багато у Львові, було всего трьох та дві жінки.   Недостача меньших банкнотів у державних касах і львівських банках. Державні каси й львівські банки сливе не мають банкнотів низше 10.000 К. Виплачувано урядникам платню так, що двох, трьох чи більше урядників одержувало разом 10.000 кор. банкнот, а багато по 2. с. м. зівсім не одержало ще платні. Що й у львівських банках нема банкнотів до зміни, то були випадки, що за зміну 10.000 кор. банкнота платили 200 К.   Арештовання посла Старуха. В Бережанах арештували польські власти бувшого посла до австрійського парляменту Тимотея Старухя. Причина арештування "незвісна". Чи не за потурбовання колись нинішного редактора "Пробоя" п. Витовда Демянчука?   Уліпшення телєґрафу без дроту. З Нового Йорку доносять про відкриття ґенерала Кера, шефа американського телєґрафічного відділу, що відносить ся до уліпшення телєґрафу без дроту. Можна буде іменно вести 15 і більше розмов на віддаль около 1000 кільометрів, при тім самім полученню.   Нова Рада 