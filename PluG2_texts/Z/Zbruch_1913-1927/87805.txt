◦ ◦ ◦ ◦

Стан облоги в Словаччині.   ПРЕШБУРҐ, 9. марта. Військова команда оголосила над цілою Словаччиною стан облоги.   Воюючий большевизм.   ШТОКГОЛЬМ, 9. марта. Презідент большевицької комуни в Петрограді Синовав заявив на зборах совітів: Наша червона армія призначена не тільки до боротьби внутрі Росії, але також на улицях і площах Льондону, Парижа і Риму за ідею комунізму. Ми є тепер в безпосередніх зносинах з німецькими спартаківцями. На нещастє заняв Гінденбурґ на пруській границі ваґони зі зброєю, призначені для червоної армії. На заграничну пропаґанду призначена на місяць март 300 міліонів рублів.   Самоозначення Ірляндії.   ГАҐА 8. III. На підставі донесення радіо-стації — ухвалила американська палата репрезентантів 216 голосами проти 41 внесок в користь права самозначення Ірляндії.   Переговори з Румунським правительством.   СТАНИСЛАВІВ 10. III. Сьогодня виїхав до Черновець відпоручник Державного Секретаріяту закордонних справ Др. Витвицький на переговори з румунським ґенералом Зедіком в ціли вияснення причин концентрації румунських військ на румунсько-українській границі   Конець ґенерального страйку.   БЕРЛІН, 9. марта. О годині 7 вечером скінчився ґенеральний страйк. Робітники вертають до роботи. Трамваї, підземні і надземні залізниці почали знова курсувати. Складачі вернули до друкарень. Телєфони підняли свою роботу. Місто прибирає звичайний вигляд.   Причини закінчення ґенерального страйку   БЕРЛІН, 9. марта. До закінчення ґенерального страйку причинулася летучка, видана берлінськими соціял-демократами. Зміст цеї летучки такий: Збори робітництва рішили позбавити населеннє світла, води і елєктрики. Соціял-демократична фракція зголосила сейчас виступленнє з поміж страйкуючих, би не брати на себе погубних наслідків, не щастя і нужди, які спричинить таке рішеннє. Коли замкнеться ґаз, воду і елєктрику, дасться повну свободу товпі, що любить темноту і рабунки. Соціял-демократи не можуть брати участи в злочинній роботі. Взивають проте до негайного закінчення штрайку. За соціял-демократами пішли независимі соціялісти і штрайк скінчився.   Порозуміннє поміж управою страйку і правительством в Ваймарі.   БЕРЛІН, 9. марта. Між правительством і управою штрайку прийшло до порозуміння. Більша часть домагань, які поставили штрайкуючі, буде сповнена.   Нова улична битва.   БЕРЛІН, 9. марта. По очищенню правительственними військами площі Александра від повстанців, розгорілася нова завзята борба в полудневій части міста, в околиці франкфуртської алєї. По обох сторонах ужито гармат. Богато домів стоїть в огни. Битва буде трівати цілу ніч.   Кінець голової бльокади в Австрії.   ВІДЕНЬ, 11. марта. Населеннє Відня стоїть під вражіннєм вісток про рішеннє Антанти посилати для Австрії щодня 3000 тон средств поживи. Приватні телєґрами були потверджені урядовим донесенням з Парижа. Відень дістане поживу.   Дальші бої у Берліні.   БЕРЛІН, 10. марта. Пополудни заатакували правительственні війська бровар Бецова і взяли його штурмом. Спартаківці подалися в утечі на схід. Нова битва завязалась на улиці Розенталєр. В бою беруть участь літаки, метачі мін і артілєрія.   Кінець штрайку в Липську.   ЛИПСЬК, 10. марта. На засіданню робітничої ради рішено припинити штрайк і вернути до праці. Під містом стоять правительственні війська, готові кождої хвилі війти на улиці міста. Спартаківці сильно укріплюють ся, їх укріплення обкидують ваймарські літаки бомбами.   Німецькі делєґати на мировій конференції.   З Парижа доносять, що там пороблено вже приготовання в ціли приміщення німецьких делєґатів. До тепер є вже певно відомо, що до комісії, котра буде предкладати Німцям услівя мира, належить Клємансо, Льойд Джордж і президент Вільзон. Німецькі делєґати вернуть по одержанню услівій мира до Ваймару, щоби їм там предложити зібраному парляментови.   Український голос 