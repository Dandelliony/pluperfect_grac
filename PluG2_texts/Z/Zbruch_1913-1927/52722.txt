◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з 11. червня.
Війна з Росією. На схід від Колків неприятель онодї вечером трьома полками переправив ся на лївий беріг Стира. Вчера в окружаючім протинаступі австро-угорських війск відперто його назад за ріку, при чім попало в наші руки 8 офіцирів, 1500 жовнїрів та 13 машинових крісів.
На північний захід від Тернополя добули ми назад горб, який заняв був неприятель серед значних втрат.
В північно-східній частині Буковини знов вели ся завзяті боротьби. Напір переважаючих неприятельських сил, ведених в бій серед безоглядних, навіть у сього неприятеля нечуваних, втрат людського матеріялу, приневолив наші війска відлучити ся від неприятеля і відступити на дальші становища.
Війна з Італїєю. Італїйцї поновили атаки на поодинокі части фронту. Знова всюди їх відперто.
На Монте Лємерке наші війска заскочили наступом неприятельські віддїли, які були ще недалеко верха, заволодїли цїлою горою і взяли в неволю більше як 500 людий.
Наші летуни обкинули бомбами дворець в Чівдалє.
Подїї на мори. Одно з наших підводних суден д. 8. червня поцїлено торпедою великий італїйський помічничий кружляк Principe Umberto, що віз війска; він затонув.
Воєнні комунїкати нїмецького ґенерального штабу з 11. червня.
Війна з Францією. По обох сторонах Мози завзяті артилєрійські бої. Добича з атаків по східнім березї ріки, про яку донесено вчера, зросла ще о три гармати і 7 машинових крісів. На захід від Маркірх нїмецька стежа взяла в неволю офіцира й 17 жовнїрів.
Війна з Росією. На полудне від Крева нїмецькі стежні віддїли наблизили ся до неприятельських становищ. Знищили вони там неприятельські уладженя і привели більше як 160 російських бранцїв і машиновий кріс.
Воєнні комунїкати австро-угорського ґенерального штабу з 12. червня.
Війна з Росією. В північно-східній части Буковини відлученє від ворога відбуло ся серед завзятих боїв задних сторожий.
Ґрупу ворожих війск, яка з Бучача перла на північний захід, відперли в протинаступі нїмецькі і австро-угорські війска, причім 1300 Росіян осталось в наших руках.
На височинах на схід від Вишнївчика нинї рано сильний ворожий атак зломано огнем нашої артилєрії.
Наші команди вислані в цїли перешуканя околицї, полонили на схід від Козлова висунений вперед російський віддїл.
На північний захід від Тернополя йде дальше завзята борба.
Становище коло Воробіївки, про які кілька разів згадувано, переходили з рук до рук.
Над Іквою і на Волинї панував вчера зглядний спокій.
На захід від Колків наші війска відперли російські війска, які пробували перейти на другу сторону. Там і на всїх инших місцях впроваджуваню в бій ворожих війск відповідають також його втрати.
Війна з Італїєю. Положенє на полуднево-західнім воєннім теренї не змінило ся.
В Дольомітах і на нашім фронтї між Брентою і Адиґою відперто Італїйцїв, де лиш вони атакували.
Подїї на мори. Ескадра гідроплянів в ночи на 12. с. м. бомбардувала зелїзницю Саднона-Мостро і зелїзничі урядженя в Мостро. Очевидний був добрий успіх. Кількома стрілами поцїлено в ремізу льокомотив. Кинено також кілька бомб на арсенал в Венеції. Мимо нагального огня оборонного всї лїтаки вернули.
Воєнні комунїкати з нїмецького ґенерального штабу 12. червня.
Західний терен війни. В Шампанії на північ від Перт нїмецькі вивідні віддїли війшли до француських становищ і по короткій боротьбі полонили трех офіцирів, понад 100 жовнїрів та здобули 4 машинові кріси, а відтак після пляну вернули до наших ровів.
По обох сторонах Мози дальше сильний огонь артилєрії.
Східний терен війни. Нїмецькі і австро-угорські війска армії Ботмера відперли назад російські віддїли, які посували ся наперед на північний захід від Бучача (над Стрипою). Понад 1300 Росіян дістало ся в наші руки як бранцї.
Впрочім положенє нїмецьких війск не змінене.
Воєнні комунїкати австро-угорського ґенерального штабу з 13. червня.
Війна з Росією. Над Прутом на полуднє від Бояна відперто російський наступ. До Садаґури, Снятина і Городенки війшла неприятельська кіннота.
Під Буркановом над Стрипою зломано кілька наступів Росіян.
На північний захід від Тернополя наші війска без упину зводять боротьби.
Під Сапановом нашим артилєрійським огнем ударемнено російський наступ.
На полудневий захід від Дубна відперли ми неприятельську формацію кавалєрії.
На Волинї неприятельська кіннота дійшла до Торчина; по більшій части був там спокій. Коло місцевости Сокіл над Стиром неприятель попровадив свої війска до атаку. Їх відперто. Також під Колками ударемнено всякі проби Росіян переправи через ріку. Число полонених там Росіян збільшило ся на 2000.
Війна з Італїєю. На фронтї між Адиґою а Брентою і в Дольомітах боротьби артилєрії хвилями, коли воздух ставав ся більше прозрачний, були дуже сильні. В кількох місцях Італїйцї поновили свої безуспішні проби атаків.
Подїї на мори. Дня 12. с. м. рано три неприятельські торпедовцї вїхали до пристанї Паренцо. Оборонні батерії і лїтаки їх відогнали. Їх артилєрійський огонь остав без успіху, ушкодив тільки один мур і один дах. Нїхто не є ранений, за те наші батерії і летуни кількакратно влучили в цїль.
Воєнні комунїкати нїмецького ґенерального штабу з 13. червня.
Західний терен війни. Проти части наших нових становищ на горбах на пол. схід від Іперн ведуть ся від нинї місцеві наступи Анґлїйцїв.
На правім березї Мози по обох сторонах гірського хребта, який тягнеть ся від форту Дуомон на півд. захід, ми посунули наші лїнїї дальше.
Східний терен війни. Над Двиною на півд. захід від Дубена огонь наших батерій розбив ворожу бриґаду піхоти. На півд. схід від Баранович ворожий огонь артилєрії був сильнїйший.
Армія ґр. Ботмера відперла на захід від Переволоки ворожі наступи.
Коло Підгаєць нїмецький летун у воздушній боротьбі побив російського летуна. Пільота і обсерватора (франкського офіцира) піймано, лїтак забрано. 