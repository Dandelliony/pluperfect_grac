День Національного Фонду на закордонній Українї.

Київська "Нова Рада" з ч. 32 з б. (19.) с. м. містить на першім місци отсей поклик:
Громадяни! Слушний час настав. Відбудовуєть ся Вільна Україна. Більше, як 250 років чекав того український нарід і час настав. Творить ся нова орґанїзація Вільної України. На чолї справи стали представники всего нашого народу, але без матеріяльних засобів посунути її неможливо. Ми не маємо скарбових (казенних) коштів, ми не володіємо тими податками, що виплачуємо до казни, і через те Центральна Українська Рада призначає "День Національного фонду". Сим днем призначено Зелені свята.
Громадяни! Доля судила нам стати участниками найсвятійшої хвилини в житю України. Не залишаймо-ж ся холодними глядачами історичного моменту, але як громадяни вільної рідної землї рушаймо ся всї на допомогу її.
Товариші наші, що стали на чолї національної справи, віддають їй всю силу свого духа, все своє житє, — віддаймо-ж і ми на неї свій одноденний заробіток, або прибуток, і тим зміцнимо дорогу всїм справу.
Україна — край демократичний, вона не має маґнатів, що підперли-б сотнями тисяч наш національний фонд, але одноденний заробіток народу переважить жертву богатирів.
Народе український, звертаємось до тебе.
Звертаємось до всїх, що сприяють волї і добробуту народу: Вільна Україна забезпечить всїм людям, що живуть на її території, волю, братерство і хлїб.
Гроші просимо надсилати на адресу скарбника Національного Фонду, Київ, Педаґоґічний Музей В. Володимирська 57, Зинаїдї Васильовні Мірній.
Комітет Національного Фонду 