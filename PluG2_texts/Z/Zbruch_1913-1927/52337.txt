Рік по випертю Росіян з Перемишля.

Львів, 3. червня 1916.
Нинї минає рік, як побідні війска з'єдинених армій центральних держав в своїм нестримнім походї від Горлиць до Львова вступили до Перемишля.
Незалежно від війскового значіня випертя Росіян з Перемишля мала подїя, якої перші роковини святкуємо нинї, величезне моральне значінє, позитивне для Австро-Угорщини й Нїмеччини, неґативне для Росії й її союзників.
Щоби собі се моральне значінє усвідомити, треба тямити, що не минуло ще було півтретя місяця від здачі Перемишля Росіянам примушеною до сього голодом нашою залогою кріпости, що не минуло ще було і півтора місяця від побуту царя Миколи II. в Перемишли, щоби проклямувати "вічне" прилученє його до Росії, треба далі тямити, яке значінє привязували Росіяни до посїданя Перемишля в своїх руках.
Як тільки наша залога Перемишля здала ся, в цїлій російській пресї залунав один великий голос тріюмфу. Доки ще стояв Перемишль — писали російські ґазети, — доти ще Австро-Угорщина могла сподївати ся відзисканя Галичини, а галицьке населенє повороту Австро-Угорщини, одначе з хвилею упадку Перемишля ся надїя на віки пропала. Перемишль в російських руках — означає, що вся Галичина невідклично остане під російським панованєм. На знак сього і спроваджено до Перемишля царя, який — подібно як у Львові — і тут проклямував прилученє "Прикарпатської Росії" на вічні віки до свого царства.
Та не довгий був російський тріюмф. Мов ураґан рушила офензива з'єдинених армій центральних держав, — і в не цїлих півтретя місяця після занятя Перемишля Росіянами Перемишль був знов у наших руках. Мов сонний привид минули ся днї російського тріюмфу, а його місце заняла тверда дїйсність: російський відворот з Східної Галичини.
Коли читати російську пресу з часу занятя Перемишля Росіянами і порівнати ту її самопевність з подїями, що наступили від пролому під Горлицями до здобутя Львова, мусять тиснути ся думки про змінність і марність людських справ, — так основно перемінило ся воєнне щастє для російського оружя.
Для нас Українцїв вступленє з'єдинених армій союзних держав мало ще особливе значінє: се був початок випираня російської інвазії з української землї. Маємо надїю, що дїло, почате тому рік, буде довершене в сїй війнї та що вона принесе українському народови умови вільного національного житя. 