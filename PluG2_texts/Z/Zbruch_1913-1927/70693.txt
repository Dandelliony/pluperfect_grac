◦ ◦ ◦ ◦ ◦ ◦ ◦ ◦ ◦ ◦

Проти польських посягань на українські землї.
ВІДЕНЬ (Ткб). "Frendenblatt" доносить: Вчера явили ся в мінїстра заграничних справ ґр. Чернїна посли Петрушевич, Левицький і Трильовський, і в імени У. П. Р. предложили йому ряд домагань в справі занятих українських земель. При тім застерегли ся проти того, що би намїрене постепенне полагодженє польської справи яким-небудь способом дотикало українські землї. Мїнїстер приняв сю заяву до відомости.
Корнїлов — за заключенєм мира?
БЕРН (Ткб.) "Berner Tagblatt" містить під датою 1. с. м. кореспонденцію свого російського кореспондента, який подає отсї інформації про ролю Корнїлова:
Корнїлов є обурений на щораз більше розпаношенє анґлїйської військової місії як в російській головній кватирі так і в окремих відтинках фронту. Він носить ся вже з думкою стати в імени війска на чолї мирового руху. Ще 1. серпня вислав він до тимчасового правительства меморіял, в якім виказував неможливість і безкорисність дальшого веденя війни, а Керенському закидав зміну поглядів, зраду супроти робітничо-жовнїрської Ради і стокгольмської конференції і кокетованє Анґлії.
Сей меморіял подїлав у Петроградї як бомба. Керенський завізвав управителя мінїстерства війни Савінкова, який подїляє погляди Корнїлова, щоби зложив свій уряд, одначе той сього не зробив, покликуючи ся на Корнїлова. Керенський хотїв на конференції в Москві полагодити свої рахунки з Корнїловим, але справа пішла инакше нїж він сподївав ся. Корнїлов заявив ся на конференції за безпроволочним миром на всїх фронтах. Сю заяву Петроградська Телєґрафічна Аґенція зовсїм счеркнула. Все що говорив Корнїлов про неможливість дальшої війни і конечність понеханя неприятельських кроків, счеркнено, а за те сфалшовано нову програму Корнїлова в справі воєнних цїлий. Переважаюча більшість на сали і демонструюча товпа поза салею приняли з одушевленєм ту заяву Корнїлова, славлячи його, як єдиного спасителя Росії.
Кореспондент кінчить: Не вважаючи на всякі практики анґлїйської цензури, світ довідаєть ся про докладнїйші подробицї.
Смерть болгарської царицї.
СОФІЯ. (ТКБ.) Цариця Елєонора померла в год. 4. мін. 20 по пол.
Перед домашною війною в Росії.
СТОКГОЛЬМ (Ткб.) Поголоска про смерть Керенського не повторюєть ся далї, одначе положенє є зовсїм неясне. Корнїлов опираєть ся на козацьких офіцирах і на буржуазійних більшостях. Савинков є також за Корнїловим. В Зимовій Палатї панує тяжка атмосфера. Здаєть ся, що заносить ся на кабінетову крізу. На кождїм засїданю ради мінїстрів зазначують ся глубоко принципіяльні ріжницї між кадетами і соціялїстами, до яких прилучив ся Керенський. Він далї стоїть при програмі коалїційного правительства з 21. липня. Некрасов і Терещенко займають становище посередне.
Петроградські дневники доносять, що населенє в переполоту утїкає зі столицї. Директори банків рішили вивезти архіви, вартісні папери і т. и. Ґен. Клембовський потвердив вістку, що на рижськім фронтї цїлї дивізії опустили фронт і що число дезертирів є дуже велике.
СТОКГОЛЬМ (Ткб.) Заповіджені на недїлю демонстрації большевиків в Петроградї не відбули ся. Вечірне "Время" пише, що положенє є дуже грізне, бо большевики мають машинові скоростріли і 25.000 крісїв і приготовляють великі демонстрації проти дальшого веденя війни. Між Керенським і кадетами панує велике напруженє ізза увязненя великих князїв. "Всч. Время" пише, що протиреволюційний заговір є лєґендою. Підчас ревізії найдено тільки приватну кореспонденцію великих князів, в якій вони висказали свою думку про монархістичний устрій. Зносин з б. царем не було. Керенський є за тим, щоби слїдство далї ведено.
ПЕТРОҐРАД (ПТА.) Правительство завісило дневник "Новое Время" за те, що маніфест Корнїлова оголосив обширно, а відозву Керенського в мороченю.
ПЕТРОГРАД (ПТА.) Правительство видало відозву до всїх правительственних комісій на провінції з поясненєм про становища заняте Корнїловим та про його марш на Петроград. В відозві Керенського до петроградської армії сказано: Б. начальний вожд, який удавав вірність народови, виявив себе невірним, висилаючи війска на столицю і ослабляючи фронт.
ПЕТРОГРАД "Рѣчь" доносить: Мілюков і б. начальний вожд Алексєєв відвідали Керенського і жертвували йому своє посередництво в цїли спиненя починаючої домашної війни, але Керенський сказав, що не може переговорювати з людьми, які нарушили закон. Не був би одначе противний відданю власти в руки невтрального кабінету, який міг би почати переговори з Корнїловим. По приватній нарадї з мінїстрами, які уступили, признано думку Керенського найповнїйшою дорогою до спиненя внутрішних межиусобиць та визначено Алексєєва на евентуального шефа кабінету. В кінцї одначе Керенський покинув думку віддати власть Алексєєву і почав переговори з представниками ради робітників і жовнїрів. Думають, що в новім кабінетї соціялїсти будуть репрезентовані сильнїйше і що із несоціялїстів тільки Терещенко і Некрасов задержать свої теки.
ПЕТРОҐРАД (Райтер). Керенський приняв депутацію козаків, яка заявила, що вважає своїм обовязком запобігти домашній війнї і бажає співдїлати в полагодженю конфлїкту між Керенським і Корнїловим. В сїй цїли депутація вибираєть ся до великої головної кватири.
ЦІРІХ (Ткб.) "Neue Züricher Nachrichten" пишуть: Доси не є ясне, о скільки коалїція стоїть за Корнїловим. Були в останнім часї признаки сього, що в Льондонї і Парижи поріжнено ся з Керенським.
Мирова акція на Угорщинї.
"Oest. Mgrtg." доносить в Будапешту: Численні угорські політики ухвалили на публичних зборах дати вислів свому переконаню, що прийшла пора на поважні мирові переговори та що папська нота повинна положити край світовій війнї. На чолї того руху стоять найвисші достойники католицької церкви на Угорщинї та богато полїтиків з консервативної партії. Перші великі збори в тій справі відбудуть ся дня 23. с. м. в будапештенськім національнім музею. В радї бесїдників стануть: князь-примас кардинал Чернох, тайний радник Йосиф Малїяті, ґр. Еміль Сечені і член людової партії д-р Зборай. До співучасти запрошено нїмецьких і австрійських послів. Свій приїзд заповів відомий нїмецький посол Ерцберґер, який виголосить реферат про мирові вигляди. Ту акцію зважаєть ся важною подїєю тому, що впливові церковні достойники і угорські полїтики дають почин до поважного мирового руху.
Румунська ірредента в Бессарабії.
ВІДЕНЬ, 10. вересня 1917. Тутешне Українське Бюро одержує з Стокгольму отсю відомість:
Як доносить "Рѣчь", в цїлій російській пресї викликали сенсацію ревеляції про бессарабсько-молдаванську національну партію. А саме злучила ся вона з ґрупою аґраріїв, яких провідником є трансильванський мілїонер Строеско і з партією бессарабських соціяльних демократів для осягненя автономії Бессарабії. Головні домаганя в сїй справі: утворенє національної армії, вибір молдаванського епископа, установленє заступника автономії Бессарабії при російськім правительстві. Далї пляновано курси для молдаванських учителів, які мали бути ведені професорами з Ромунїї. Підручники для сих курсів видано в Букарештї і містять вони портрети ромунської королївської родини і похвали для чеснот ромунського короля.
Захитане становище ґр. Куденгове.
"Narodni Listy" доносять про недалеке уступленє намісника Чехії ґр. Куденгове, проти якого рішучо виступають всї чеські партії полїтичні.
Причиною того рішучого виступу чеських полїтиків є дозвіл теперішного намісника Чехії на вивіз 10 вагонів овочів до Нїмеччини з 7 загонів до Відня. Проти того заряджена заявила ся в різкім тонї цїла чеська преса — за дозволом цензури і посли.
Чого то не вивозить ся з Галичини, чого тут не реквіруєть ся...
Протиреволійний заговір в Київі.
БЕРН (Ткб). Російське пресове бюро доносить: Після звідомлень київських дневників відбув ся в Київі конґрес противників революції, які походять з аристократичних кругів. Одні з учасників конґресу, ґардейські офіцири, жадали, щоби заведено війскову диктатуру, розвязано робітницько-жовнїрську Раду і Українську Центральну Раду та привернено монархію. Слїдство київських революційних властей виявило, що в однім з першорядних готелів в Київі перебуває 33 ґардейських офіцирів, щоби обговорити справу проголошеня великого князя Михайла царем. 