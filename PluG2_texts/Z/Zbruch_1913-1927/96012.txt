◦ ◦ ◦ ◦ ◦ ◦

Зі світа   Віденська робітницька рада проти достави оружя до Польщі. Arb. Ztg. доносить, що робітницька рада в Відні на засіданні обмірковувала справу достави воєнних матеріялів і збруї для Польщі. Комуністичні члени сеї ради домагали ся вдержання достави оружя Польщі. До сего жадання додав соц.-демократичний відпоручик Арбайтель, що на його думку слід понехати достарчування оружя реакцій Польщі. Вкінці ухвалено, що на будуче недопустимі договори з Польщею, які зобовязувалиб Австрію до постачання Польщі оружя.   Стан облоги в Ковні. Ізза подій у Понямуніні оповіщено в Ковні стан облоги.   Революційний рух на Литві. Начальний вожд литовських військ, Патукас, подав ся до димісії. Революційний рух мав перенести ся, як доносять з польського боку, на провінцію.   Мирова конференція в Римі. Мирова конференція має радити 25. марта в Римі.   Франція покликує страйкарів до війська. На підставі ухвали ради міністрів покликано до військової служби три річники страйкуючих залізничників.   Франція боїть ся Німеччини. Француська палата приняла предложення, котре уповажнює покликати під оружє річник 1920. При сій нагоді сказав ґен. Кастельно, що Німеччина не думає розоружувати ся і виконувати договору. Німці хотять зискати на часі.   Вільзон за окромим миром із Німечиною. В переписці Вільзона в справі Адрійського моря, яка небаром буде оповіщена, Вільзон критикує імперіялізм і заборчість держав коаліції й заявляє, що коли не перепре своїх домагань, то відкличе договір і переговорювати-ме з Німечиною щодо окромішного мира.   Мирова конференція перенесеть ся до Риму. Після "Сoriere d'Italia" конференція радити-ме 25 марта в Римі в палаті Венеція над справами, яких не поладнано на лондонській конференції.   Збруїння в Німеччині. "L' Humanite" доносить, що Німеччина і не думає про розоруження, а противно виробляє дальше воєнний матеріял, який доставляє навіть окраїнним народам. В останній час вдало ся Німцям удосконалити мітрайлєзи, яких куля перебиває тепер сталеву бляху грубу на 30 міліметрів, що створює велику небезпеку для танків.   Нова українська партія? Gazeta Wieczorna доносить з Букарешту, буцім то в Харкові повстала нова українська партія, яка змагає до безоглядного прилучення України до совітської Росії.   Денікін мобілізує Галичан. В Катеринодарі проголошено мобілізацію. Всі уроженці Західної Области У.Н.Р. від 19 р. до 36 включно підлягають також мобілізації й призначені в славянський стрілецький полк.   Нова Рада 