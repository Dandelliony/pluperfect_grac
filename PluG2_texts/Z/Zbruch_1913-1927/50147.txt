◦ ◦ ◦ ◦ ◦ ◦ ◦ ◦ ◦ ◦

Протоігумен Пл. Філяс сильно занедужав сими днями. Причиною недуги стала сильна простуда, що викликала велику гарячку та заатакувала легкі. Лїкарі сконстатували, що недуга грізна і поважна, одначе не небезпечна. І справдї хорий чуєть ся вже лїпше та є надїя, що швидко поверне до сил.
Обовязок зголошеня уроджених в 1898 р. Управа м. Львова оголошує: Пригадує ся, що речинець зголошеня до перегляду уроджених з 1898 р. ополченцїв минув 7. цвітня 1916. Супроти того всї уроджені в 1898 р., що ще не зголосили ся до перегляду, повинні зголосити ся зараз в маґістратї (в льокалю побіч V. департаменту на II. поверсї) в годинах від 8—12 перед полуднем і від 3—6 пополудни, бо в противнім случаю підпадуть строгій карі.
Новий прив. доцент скарбовости у львівськімунїверситетї. "Wiener Zeitung" оголошує: Мінїстер просвіти затвердив рішенє колєґії професорів правничого видїлу унїверситету у Львові, що допускає титулярного надзвичайного професора унїверситету й директора галицького Краєвого банку д-ра Юрія Міхальського як приватного доцента науки скарбовости й австрійського скарбового права та науки австрійського адмінїстраційного права на правничім видїлї унїверситету у Львові.
Молоко для Львова. Від давна вело ся у нас таке, що доокресні селяни удержували на своїх господарствах значне число коров і доставляли богато набілу (молока і сметани) для потреб міста. Кождий господар мав певне число львівських родин, котрим що другий день доносив або довозив молоко. Се давало добрий заробок для селян, тай виходило на добро львівських мешканцїв. Однак перед двома тижнями заборонено з сторони ц. к. староства господарам ходити до Львова, а за те поручено їм обрабляти у всї дни поля, не лишень свої, але чужі. Наслїдком того стало ся, що від двох недїль не має велика більшість Львовян нїякого набілу. Колиж удасть ся яким ґаздиням продертись до Львова, тодї переймають їх на рогатках жовняри і забирають молоко на свої потреби. Не треба казати, що дїєть ся серед родин в нашім містї: які журби, даремнї стараня і наріканя! І дивно, що з сторони заряду міста нїчого в сїй справі не робить ся, начеб у нас панувало найбільше добро! Певно, що обробленє сїльської землї є дуже важна річ, але не меншої ваги є також запровіянтованя міста в так важний споживний артикул як набіл. І сеї річи не повинно маловажнитись. Длятого підносимо іменем людности сю справу публично і домагаємо ся конечно, що управа міста в сїм дїлї як найкорше щось зарядила.
Ректорат львівської полїтехнїки оголошує: п. Лев Левинський родом з Сколя в Галичинї, замешкалий у Львові, зложив другий державний іспит на видїлї апхітектури. 