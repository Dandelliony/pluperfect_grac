◦ ◦ ◦ ◦ ◦ ◦ ◦ ◦ ◦ ◦

Для українських дїтий. Грошева збірка, яку уладжує Українське Краєве Товариство охорони дїтий в днях 23-29. червня с. р. в цїлім краю, дозволена рішенєм намісництва з 17. червня ч. 10.806. Товариство звертаєть ся до всеї суспільности з зазивом, щоби в тих днях, особливо в Зелені Свята, не поскупила своїх жертв для українських дїтий.   Ученики приватної нар. школи ім. кор. Данила на жовківськім передмістю у Львові закінчили шкільний рік концертом пописом дня 8. с. м. в салї Лисенка. Сей попис виказав наглядно, в якім здоровім дусї виховуєть ся молодїж, які гарні поступи робить вона завдяки працї учительок. Та в парі з сими гарними науковими успіхами не йде матеріяльне забезпеченє сеї школи, що опираєть ся виключно на добровільних датках. Тепер ті датки впливають менше обильно; на жовківськім передмістю майже нема нашої інтелїґенції, мешканцї инших дїльниць звертають увагу на инші приватні школи У. П. Т. на всїх передмістях. Кружок лишив ся тепер-же з квотою 431 кор., з котрою з новим роком школи прецїнь вести не можна. Та школа упасти не може! Тому просимо нашу суспільність памятати на нашу школу. Грошеві датки посилати на адрес п. Емілїі Гошовскої, Львів, вул. Театинська ч. 7.   Дїло   