◦ ◦ ◦ ◦ ◦ ◦ ◦ ◦ ◦ ◦

За українську мову в школах і урядах. Львів, 9. цвітня. Віденській "Zeit" телєґрафують з Люґана: "Сorriere della Sera" доносить з Петрограду, що аґітація Українцїв росте що-раз більше. Президент мінїстрів князь Львов знов приняв богато депутацій. Вони домагають ся для цїлої Малоросії признаня української мови в школах, урядах і судах тай сотвореня національних комісій.
Віденські Українцї і поворот митр. Шептицького. Відень 7. цвітня 1917. Представники всїх українських полїтичних партій і тутешної української кольонїї відбули нинї нараду, як привитати митр. Шептицького з поворотом з Росії. По довшій дискусії учасники наради рішили зорґанїзувати ся як "ґрупа інїціятиви" і вибрала комітет, який мав виробити плян привитаня. До сього комітету належать: д-р К. Левицький, о. др Жук. д-р Е. Левицький, В. Сїнґалевич і І.Боберський. Вироблений проєкт комітет має предложити учасникам нинїшної наради. Проєкт має обнимати витанє митрополита в дорозї до Відня і в Відни.
Недуга нашого віденського кореспондента. Наш віденський кореспондент п. Ярослав Весоловський занедужав на нирки і перебуває тепер на лїченю в санаторії. Стан здоровля недужого не викликає нїякого занепокоєня, все-ж таки не може п. Весоловський віддавати ся своїм звичайним занятям. З огляду на те було б вказаним, щоб на час перебуваня в санаторії (яких 6—8 тижнїв) інтересенти здержали ся з пересиланєм до недужого кореспонденцій в справі полагоди ріжних приватних і громадських орудок. Маємо надїю, що незабаром зможемо подїлитись з читачами звісткою про основну поправу в станї здоровля нашого Співробітника.
Обмеженє при уживаню поспішних поїздів шкільною публикою. Урядово оголошують: Незвичайні теперішні відносини приневолюють залізничу управу до усталеня вже істнуючих, зглядно введеня в житє дальших обмежень при ужитю поспішних поїздів цивільною публикою. Наслїдком сего отже призволена буде цивільним подорожним — в міру вільних місць — їзда поспішними поїздами ч 1, 2, 7 і 8 тільки до стацій задержаня ся дотичних поїздів, віддалених від стації, в котрій подорожний всїдає до поспішного поїзду, найменше о 101 км. До стацій близше положених, не буде ся видавати білєтів їзди, а подорож в Городка ягайлонського до Львова поспішним поїздом ч. 7 не буде допустима. Дальше буде дозволене ужитє поспішного поїзду ч. 2 (відїзд зі Львова о год. 7 м. 10 рано), а також поспішного поїзду ч. 8 (відїзд зі Львова о год. 3 по полудни) цивільним подорожним зі Львова тільки по набутю перевозу до занятя місця в дотичнім поїздї (карта місця). Такі перекази можна буде дістати при набутю білєтів їзди до сих поїздів, а до поїзду поспішного ч. 2 також попередного дня перед подорожю від години 4 до 6 по полудни, а до поспішного поїзду ч. 8 на дни розпочати їзди від години 8 до 12 перед полуднем при касї особовій на головнім двірци у Львові при рівночаснім набутю білєту їзди, зглядно по оказаню білєту їзди, зглядно по оказаню важного виказу їзди. Сї обмеженя будуть поміщені до відомости подорожних близько коло кас особових. 