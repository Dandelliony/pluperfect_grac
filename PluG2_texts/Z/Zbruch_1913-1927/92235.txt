◦ ◦ ◦ ◦ ◦ ◦ ◦ ◦ ◦ ◦

Поворот з неволі. Оноді вернули з Домбя до Львова отсі наші визначні громадянські діячі: Представники українського уряду: д-р Володимир Охримович і проф. д-р Кирило Студинський; Члени Української Національної Ради: радник Іван Кивелюк і д-р Володимир Бачинський. Член Управи нашої партії: тов. д-р Володимир Старосольський. Крім них вернув також радник намісництва Альфред Будзиновський. Д-ра Охримовича і проф. Студинського, а також радн. І. Кивелюка вивезено зі Львова як закладників в половині липня (проф. Студинського і радн. Кивелюка перший раз вивезено в ночі з дня 22. на 23. грудня 1918, опісля їх випущено, а в половині липня вивезено їх вдруге). Тов. Старосольського, д-ра В. Бачинського і радн. Будзиновського вивезено в ночі з дня 11. на 12. грудня 1918. Всіх вернувших на волю витаємо щиро не лише своїм, але іменем цілого нашого громадянства! Тов. д-р В. Старосольський, за якого виміняний ґраф Дзєдушицкі, (який вже від шістьох місяців вернув з українського полону), доперва тепер опустив Домбє. Д-ра Старосольського під ескортою відставлено на боєву лінію, де буде переданий українській армії.   Разить їх українська мова. "Trybuna polska" накидується на львівську дирекцію залізниць ізза цего, що вона відправила одно письмо до одної української торговельної інституції в українській мові.   Дальші арештування. Дня 10. вересня арештовано о. Омеляна Короля з Саранчук, бережанського повіту і відвезено його до Львова. Вчора арештовано у Львові вдруге д-ра Тресньовського, лікаря зі Щирця, який недавно вернув з табору в Стшалковій.   Жалібне богослуження. "Slowo polskie" доносить, що український комітет горожанський у Відни уряджує жалібну маніфестацію, посвячену жертвам останніх подій у східній Галичині. Дня 18. ц. м. відбудеться в церкві св. Варвари жалібне богослуження, а потім збори в робітничім товаристві "Єдність". "Słowo polskie" називає це "przewrotną і bezczelną robolą".   Пятнистий тиф. Львівський повіт: Черкаси, Журавники, Завадів, Чижиків, Ґерданів, Товщів, Сєцєхів. Городецький повіт: Лозина, Каменебрід, Артищів, Гвоздовець, Майдан, Білогора, Дубровиці, Бар, Оброшин, Ставки, Цунів, Черляни, Вишенка. Жовківський повіт: Жовтанци, Куликів, Боянець, Блищиводи, Пристань, Кладно, Батятичі, Провала. Рудецький повіт: Погірці, Гошани, Голодівка, Бучали, Ніговиці.   Пожежа копальні в Тустановичах. Згоріла нафтова шахта "Ява", якої дневна продукція виносила три четвертини цистерни.   Вперед!   