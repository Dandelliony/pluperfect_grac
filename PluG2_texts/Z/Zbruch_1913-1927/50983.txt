◦ ◦ ◦ ◦ ◦ ◦ ◦ ◦ ◦ ◦

Акт цїсарської ласки. П. Станислава Кендзерська, Львовянка, вдова по приватнім офіціялїстї, яка має 6 синів в поли, а самого наймолодшого тепер покликали до війска, дістала в дарі від монарха срібну артистично виконану плякету з золотим образом Божої Матери і з інїціялами цїсаря, а крім сього грошевий дар. Відзнаку вручив солєнїзантцї в заступстві цїсаря директор полїції радник прав, д-р Райнлєндер, причім були прибутні инші представники властий. П. Кендзерська мала доси загалом 16 дїтий.
Літний час на залїзницях. Мінїстерство зелїзниць видало ропорядженя для управителїв Руху і для стацій в справі заведеня лїтного часу. Службові години на стацїях, в бюрах продажи, в ждальнях та годинники персоналу, машинїстів і кондукторів мають бути в д. 30. с. м. в 11. год. в ночи посунені о одну годину. Посуненє вказівок відбудеть ся на телєґрафічний клич, який видадуть централї І головні стації. Звертаєть ся увагу подорожуючої публики, що заведенє лїтного часу в ночи з 30. цвітня на 1. мая вимагає зміни розкладу їзди сеї ночи. Передовсїм деякі поїзди відійдуть д. 30 цвітня зі стації вїдїзду вчаснїйше, щоби дня 1. мая прибути після розкладу до кінцевої стації, а поїзди, котрі д. 30. цвітня відійдуть після розкладу, будуть курсувати д. 1. мая після пізнїйшого розкладу. Сї зміни будуть оголошені афішами при касах двірцїв. В цїли оминеня непорозумінь поручаєть ся подорожам в ночи з 30. цвітня на 1 мая, щоби на час запізнали ся з подрібними оголошенями на двірцях.
Перший український калєндар на Буковинї по випертю російської інвазії. Пишуть нам: Ще перед виданєм віденського калєндаря на 1915 р. про який згадує Вп. Ом. Попович в статї про відбудову національного житя Українцїв на Буковині, вийшов зараз по відходї Росіян "Православний калєндар для українського народу на зв. рік 1915" в Чернівцях, накладом "Української Спілки", який поширив ся о скільки змога навіть на загроженім теренї і понадав ся в руки російських салдатів Українцїв. Се був взагалї перший український калєндар патріотичний не тільки на Буковинї, але й у Галичинї на рік 1915. 