◦ ◦ ◦ ◦ ◦ ◦

З судової салі. Дня 2. ц. м. станув перед військовим судом ДОҐ. у Львові о. Еміль Радзікевич, парох з Вишенки великої. Ще в маю 1919 р. арештовано його разом з О. Михайлишином, а по місячному слідчому арешті випущено його на волю. Слідство проти другого застановлено, а проти о. Радзікевича внесено акти обжалування за злочин ізза §327 з. к. в. мнимо поповненого тим, що "в листопаді 1918 р. організував в Вишенці збори, на яких підбурював народ, щоби тримався разом, ішов рука в руку і не допустив ворога на українську землю, але боровся проти нього витревало". По переведеній розправі, під проводом майора судді д-ра Ґізіньского суд увільнив обжалованого від вини, мотивуючи це тим, що навіть в випадку правдивости закиди названого злочину на виповняють. Боронив д-р І. Волошин.   Народне віче в справі українського шкільництва у Львові скликує Місцевий Комітет У.С.Д.П. цеї неділі в великій салі городнього Дому, при вулиці Рутовського. Початок о 3 годині пополудни. Взиваємо наше робітництво, щоби на це віче явилося громадно.   Кольонізація східної Галичини. Товариство аґрарно-осадниче у Львові, яке — як відомо — на підставі окремого уповажнення кольонізаційного уряду (земського) веде кольонізацію східної Галичини спроваджуваними з заходу польськими кольоністами, — як опо віщує — "по інтенціям аґрарного закону з 14 липня 1919" — розписує конкурс на посаду техніка, добре обзнайомленого з будовою сільських осель. Одночасно оповіщує це товариство конкурс на будову чотирнайцяти мурованих домків і школи в золочівському повіті, як також на будову десяти керниць в золочівському повіті. Це товариство удержує окрему експозитуру в Кракові для вербунку селян із західної Галичини на кольонії у східній Галичині.   Продовження важности хлібових карт. Хлібові карти ч. 3. незреалізовані в біжучому тижні, задержують свою вартість до вівтірка дня 16. марта включно. Хлібові карти ч. 4 будуть реалізовані почавши від вторка 16. ц. м.   Вперед! 