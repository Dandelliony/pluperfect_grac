Що дїєть ся на провінції.

Долинщина.
Недавно читали ми допись про невідрадні обставини Яворівщини і про тамошну ґімназію. Не від річи буде дізнатись і про Долинщину, бо тільки дві прив. укр. ґімназії істнують тепер на провінції: в Долинї й Яворові, отже ті два повіти неначе відновили тепер народне житє. Дещо схожого з Яворівщиною має і Долинщина, але найпаче одна її часть (бо Долинщина складаєть ся з трьох частий: долинського, болехівського і рожнїтівського судового округа), а то Рожнїтівщина тепер неначе убита під гуком гарматнїх куль — лежить мертва, бо найбільші її передвоєнні патріоти навіть на письменні запросини прибути до Долини на громадську нараду, не зволили навіть письмом відгукнутись з під свого підкарпатського "раю". За те долинський і болехівський округ доволї замітну дає признаку житя і подиху — а нарід спішить з помічю на ґімназію і бурсу в Долинї.
Дня 13. лютого відбула ся в Долинї довірочна нарада під проводом делєґата У. П. Т. і З. У. Р. в справі повітової орґанїзації. Ухвалено реґулямін, який орґанїзує "повітовий комітет", зложений з 7 мужів, а то по 2 з кождого судового повіту і 1 з міста Долини. Комітет звязано тїсно з орґанїзацією повітового Союза Українок в той спосіб, що справи чисто полїтичного змісту, як оборона укр. національних прав, а також несенє правної помочи і поради незасібному укр. населеню, поміч жертвам війни, сиротам, виселенцям — передано одній чисто мужеській ґрупі, а друга ґрупа справ чисто культурно просвітого та економічного змісту належить до повіт. Союза Українок, який має 4 секції: 1) релїґійно гуманїтарну, 2) просвітно-шкільну, 3) промислово робітничу і 4) торговельно-господарську. Кожда секція стоїть через своїх мужеських дорадників в звязи з тов. "Просвіта". У. Пед. Тов. і Сїльським Господарем.
Тогож самого дня вечером під проводом того самого делєґата відбулась в салях Бесїди нарада укр. жіноцтва з участю мужеської інтелїгенції. Тут також неначе в доповненю зорґанїзовано комітет, який після реґуляміну має розвести як найскорше акцію враз з мужеським повітовим комітетом. Повітове жіноцтво перетворить відтак свій комітет на філїю тов-а "Союз Українок", після статута, який львівське товариство "Союз Українок" післало до затвердженя до ц. к. властий.
Прив. укр. ґімназія ім. М. Шашкевича цвите гарно при енерґічній управі п. Л. Редкевича. Утворено при нїй від 5. лютого дворічну підготовляючу до ґімназії шкілку, до якої до 13. лютого вписалось над 70 дїтий, але вписи були ще непокінчені. На тих курсах учить 2 квалїфіковані сили. Учеників в самій ґімназїї І—V кл. є 156. Тепер забрано до війска 15 учеників, самих найлїпших: Якраз 12. лютого відпровадив їх ґімназіяльний хор на зелїзничий дворець, де своїми пращальними піснями до слїз тронув їдучих тим поїздом пасажирів. При ґімназії в окремім будинку є бурса, що числить 35 учеників, і булоб ще більше, якби було приміщенє. В тім цїла біда, що ґімназія має дуже тїсні убікації, задля чого безуслівно мусить вже тепер подумати про будову дому, бо инакше на слїдуючий рік не зможе відчинити VI. класи. А тут готівки нема, бо якось тяжко діждатись поважнїйшої суми як субвенції від ц. к. правительства, яке повинно звернути увагу на те, що для української молодїжи замкнені ґімназії в Станиславові, Коломиї, Кіцмани, Тернополї. Про ґімназію дбає старанно Укр. Пед. Кружок, якого головою є вельми дїяльний звісний патріот о. декан Горникевич з Гошова.
Тов. "Сїльський Господар" (філїя) відчинило в грудни "Торговлю", яка дотепер дуже гарно цвите, головно завдяки фаховим інформаціям і проводови о. М. Ганушевського, пароха з Дори. який на разї є учителем в укр. ґімназії і помічником тамошного пароха.
Є в Долинї і укр. Каса ощадности, але та не зовсїм в живій акції. По уступленю російських війск з Долини довго її не введено в рух задля браку "каси", а відтак бюрка і відповідного льокалю, через що богато гроша, числячи не на сотки, але тисячі, перейшло марно в жидівські руки, бо селянки "вифасували" нараз поважні суми за своїх мужів та синів, а не мали де тих гроший вложити. Повітова Каса ощадности не зійшла в житє, бо десь запропастились акти, а так само жидівська каса не віджила. Тим то маловаженєм справи каси богато внеслось деморалїзації в нарід тай не призбиралось нїчого на народні повітові (шкільні) цїли.
В Долинї потреба тепер конечно укр. адвоката, бо доси був ще поважний і дуже совісний, хоч перший орґанїзатор "wsechpolsk-ої" партії — отже перший муж в повітї, не тільки в містї — д-р Добровольський, але сей умер 13. лютого нагло. Лишив ся всего ще один адвокат Поляк, який майже не веде канцелярії сам, а спільник його виїхав до Нїмеччини. Так найбільший повіт український не має укр. адвоката, який там дуже світло може стояти і кромі сего може вести Касу ощадности і Торговлю Спілки. Нема також анї одного цивільного лїкаря. Взагалї тут треба чоловіка, щоб став осередком цїлого руху в містї і в повітї. Доси займав ся всїми справами судя Коляджені, однак тепер поважна хороба його змусила відтягнутись від живійшої роботи, що потриває довший час, ще найменше 8 місяцїв.
Дивною у нас проявою є повітова рада, яка перед війною складалась з вшехпольсько-москвофільських членів, з яких лишилось лиш кілька Поляків і трьох "тихих" Русинів, отже рішучо нема комплєту. На 26 членів є всего 13, тай з тих дехто перешкоджений! В видїлї повітовім є тільки один наш чоловік о. Твардаєвич, а цїлість замість 7 числить лиш 4 члени враз з презесом кс. канон. Зарембою. Рівнож повітова Каса ощадности, де не мала сума була гроший наших селян, тепер в цїлковитім упадку, бо Дирекція Каси, яка перед війною складалась із 4 вшехполяків і одного москвофіля о. Сойки, тепер має всего 2 Поляків разом. Мимо таких анормальностий тутешне ц. к. староство, хоч делєґат У. П. Реп. і З. У. Р. двічи домагався розвязаня повітової ради і нових виборів, не хоче тикати тої справи.  
 На се не можна знайти способу, бо в тій справі відносились люди до нашої З. У. Р., але безуспішно.
В громадській радї, а радше в "байратї" прівительств. комісаря був минулого року директор прив. ґімназії п. Єлюк, а тепер вже нема там представителя Українцїв, бо інспектор податковий п. Гошовський, що війшов на місце п. Єлюка, сам не уважає себе Українцем і не бере найменшої участи в житю тамошної української інтелїґенції та навіть не належить до укр. "Бесїди".
Своєю дорогою, що наслїдком підпозиційного положеня в Долинщинї не хибує "воєнної хороби", але нїхто не журить ся впливати на людність жіночого пола в моральний спосіб — до чого в першій лїнїї покликане є духовенство.
З того всего таке виходить: В повітї мало мужеської інтелїґенції, майже самі священики, але і між ними лише білі круки, що працюють безкорисно для народної справи.
В самій Долинї так само мало охоти до безкорисної працї, лише одиницї займають ся роботою. Священства не зорґанїзовано в національнім патріотичнім напрямі, все ту ще особисті справи важнїйші, чим безкорисна праця громадянська. — Інспектора до науки релїґії не лише в ґімназії за 5 лїт не було, але по народних школах не контролюється роботи, через що дїти не уміють анї з книжки молити ся, анї навіть колядувати по українськи, лише по польськи. Взагалї тут нїякої контролї нема, тому матеріялізм бере верх — особливо як є більше парохій до адмінїстрації — Caveamus! 