◦ ◦ ◦ ◦

  Зі світа   Мировий стан заповідають на 1. січня. Petit Parisien доносить, що виміна ратифікаційних документів наступить так скоро, що мировий стан може настати вже 1. січня.   Заплата за свободу. Урядові лондонські дневники оголошують висоту суми, котру має заплатити Польща. Румунія, Югославія і Чехословаччина за їх освободження. Загальна сума виносить 60 міліонів фунтів, з чого Чехословаччина має заплатити половину.   Вибір президента бельґійського парляменту. Президентом бельґійського парляменту вибрано соціяліста Брінета.   Анґлійська армія. Анґлійська армія числитиме 350.000 жовнірів.   Япанія висилає нові війська на Сибір. Chicago Tribune доносить, що япанський амбасадор відбув конференцію з Лансінґом і повідомив його, що Япанія задумує вислати на Сибір сильнійший військовий відділ, бо побоюєть ся, що її інтереси в Монґолії і на Кореї можуть бути загрожені червоними військами.   Тютюневий монополь на хліб. З Парижа доносять, що найвисша рада вислала на руки канцлєра Реннера письмо, яким уповажнює австрійське правительствз винаняти тютюневий монополь. Дохід з сього буде обернений на покупку харчів.   Німці віддали майже все коаліції. Анґлійський міністер війни Черчіль заявив в палаті громад, що Німці дійсно видали вже антанті 5.000 гармат, 25.000 машинових крісів, 3.000 полевих моздірів і 1.700 літаків, з залізничого матеріялу мають ще Німці видати лиш 42 льокомотив і 460 ваґонів.   Відносно до переговорів в Дорпаті, Черчіль замітив, що між совітською Росією і надбалтійськими краями не прийшло доси до порозуміння. Союзники оставили в сих переговорах вільну руку надбалтійським державам.   Зарядження проти соціялістів в Канаді. Канадійське правительство видало зарядження проти соціялістичного руху. Соціялістичні орґанізації признано протидержавними. За належання до сих орґанізацій або за участь в їх зборах наложено кару пять літ вязниці або 5.000 доларів.   Японія і Литва. Литовське правительство дістало від Японії позичку в сумі 200.000 фунтів штерлінґів в заміну за признання Анґлії права експльоатації лісів і експортовий монополь льну.   Литва проти Польці. Орґан литовських соціялістів накликує до загального зоруження народу і приготовання до війни з Поляками.   Америка і Союз народів. Лойд Джордж сказав, що Америка хоче уступити з Союза народів. Союз народів для европейського мира безумовно потрібний. Без союза світ вернув би до небувалого досі стану варварства.   Нова Рада 