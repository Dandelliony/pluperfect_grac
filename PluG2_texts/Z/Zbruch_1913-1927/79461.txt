Охорона українських дїтий у Львові.

Війна відбила ся своїми наслїдками чи не найбільше на справі вихованя нашого молодого поколїня. Застрашаюче число дїтий марнуєть ся, полишене на ласку судьби без жадної опіки і охорони. Деморалїзація молодїжи ширить ся найбільше саме в часї війни. Проречистим доказом cего статистика, після котрої процент малолїтних проступників зріс тепер непропорціонально в порівнаню з передвоєнним станом. Для Українцїв сей стан о стільки грізнїйший, що краєві і львівські інституції громадські, о скільки займають ся також нашими дїтьми, то так, то вони для нас безповоротно страчені.
Зарадити тому станови є цїлю Українського краєвого Товариства охорони дїтий і опіки над молодїжю, якого почесним президентом є Ексц. митрополит.
Для міста Львова і львівського судового повіта засновано філїю того Товариства у Львові.
З головнїйших завдань нашої філїї, котрі низше для приміру наводимо, пізнасть наша суспільність її вагу. І так до круга дїланя філїї належить закладати і вести заведеня, як захисти, захоронки та всякого рода школи, підпомагати істнуючі вже такі інституції, установляти опікунів для цїлого округа львівського повітового суду, установляти окремі орґани (батьків і материй сирітських) для веденя нагляду над малолїтними, орґанїзувати і вести опіку над немовлятами і охорону материнства (вже в найблизшім часї закладає наша філїя санїтарно-правну пораду для материй, про що окремо донесемо) дбати про вихованє дїтий в передшкільнім віцї, старати ся усунути лихі відносини шкідні для дїтий і молодїжи, вести статистику українських дїтий, що потребують опіки, ширити ідею охорони дїтий словом, письмом і друком, творити місцеві кружки Товариства і т. д.
Ясно, що Товариство з таким широким кругом дїланя сповнить сї свої завданя лиш тодї, коли його підіпре наша суспільність. Тому звертаємо ся до неї з горячою просьбою вступати громадно в члени, засновувати його кружки Товариства (10 членів Товариства кождої місцевости може заложити кружок) і надсилати жертви на його цїли. З'окрема просимо парохіяльні уряди заряджувати по церквах збірки на цїли нашого Товариства і при всїх нагодах поучувати громадян про його значіня.
Членські вкладки (найменше 2 кор. річно) і добровільні жертви просимо посилати на руки п. Галї Шепаровичевої, Львів, вул. Сикстуска ч. 48.
За Видїл філії Я. Пачовський, голова, М. Гуменний секретар. 