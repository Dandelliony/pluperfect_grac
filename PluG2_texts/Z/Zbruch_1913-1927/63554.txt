◦ ◦ ◦ ◦ ◦ ◦ ◦ ◦ ◦ ◦

Відповідь Цїсаря. На руки п. д-ра Костя Левицького, голови Загально Української Ради наспіло за посередництвом львівської дирекції полїції таке письмо: "Його цїсарсько-королївська Апостольська Величність приказав наймилостивійше висказати Найвисшу подяку за телєґрафічне пересланє вірнопідданчих почувань в дни 1. лютого 1917 зборами українських нотаблїв".
Український протест проти видїленя Галичини в російській пресї "Новое Время" містить таку телєґраму з Женеви: На нарадї президії українського парляментарного клюбу у мінїстра вн. спр. посол Романчук різко запротестував проти проєкту автономії Галичини й жадав скликаня парляменту.
Погибші українські Сїчові Стрільцї у виказї офіціяльного виданя. Найновійше (10) число "Strefifeure Мilitarblatt-у" приносить на першій сторонї у виказї погибших офіцирів імена Сїчових Стрільцїв: четаря Івана Балюка і хорунжих Ярослава Кузьмича, Івана Максимишина, Юлїяна Соколовського і Северина Яремкевича. Коло імен погибших зазначено, що се офіцири ц. к. українського лєґіону (k. k. ukrain. Leg.).
Максимальні цїни цукорків. Розпорядок Уряду для виживленя, який появить ся небавом, заведе максимальні цїни для деяких родів цукорків у фабричній і дрібній торговельній продажі.
Викупно яєць. Доносять урядово, що саме на днях покінчено переговори в справі сцентралізованя торговлї яйцями. В Галичинї закупно і роздїл скількости яєць, злишних в краю, віддано Галицькому Товариству для управильненя консумції дробу і яєць "Ovum" в Кракові. В першій мірі із зібраної скількости яєць будуть заспокоєнї потреби столиць в обох половинах монархії і областий з малою продукцією. Часть зібраної скількости застерігає собі Уряд для виживленя як резерву для потреб шпиталїв і областий з малою продукцією, постійно не заосмотрюваних.
Обмеженє консумції кави. Пишуть урядово: Не таєно перед публикою, що припаси кави в державі протягом довгої війни трохи зменшили ся. Навіть невтральні держави з приводу недостачі довозу морськими дорогами мають кави за мало. Коли-би каву видавано дальше, як досї, то небавом її не стало би зовсїм. Щоби тому запобігти, треба було подумати про ощадність в консумції теперішних припасів. Як суроґат надаєть ся тільки цукор. Він буде домішуваний до кави а видавати буде його Централя кави за картками. Відповідної скількости сирого цукру доставить правительство. Якщо Централя одержить відповідну скількість нового сурогату, буде взагалї здержана продаж чистої кави. Треба числити ся з тим, що се наступить в половинї, або з кінцем цвітня. Покищо не буде ся видавати карт на каву, тільки публика буде її набувати на старі незреалїзовані карти.
Відзначеня. Відзначено отсих Українцїв 19 полку обор. кр. за хоробре поведенє супроти ворога: надпор. Роґошевський пораз другий найвисше похвальне признанє, поручник Василь Синенький війсковий хрест заслуги III кляси, поручник Д. Крежаловський і Евстахій Кравець відновлене найвисше похвальне признанє (срібне "signum laudis"). Всї згадані одержали трете або четверте з ряду відзначенє. — П. Дяків, гімназ. учитель з Кіцманя, що як однорічний доброволець повнить війскову службу в полї, відзначений вже срібним хрестом заслуги, тепер вдруге відзначений срібною медалею хоробрости. — Василь Гринїв, поручник 36 п. кр. об. одержав війсковий хрест заслуги III кляси на стяжцї хоробрости з воєнною декорацією за дуже хоробре поведенє перед ворогом. Окрім сего високого відзначеня п. Гринїв відзначений ще срібними медалями хоробрости І. і II кляси та бронзовою. 