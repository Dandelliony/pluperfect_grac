Конець фікциї.

Недавні ті часи, коли москвофіли, котрі гуртують ся коло Галичанина, силкували ся сим способом вдержатись у конкуренциї з приклонниками Прикарпатскої Руси, що вдавали з себе якихсь "старорусинів". Як сими "старорусинами" користувались декотрі польські круги в боротьбі проти нашого народу — річ відома і не потреба її тут пригадувати. Але прийшов врешті конець фікциї. Сконстатував се нам. д-р Бобжинський у своїй промові (яку подаємо осібно) — констатує нинї й Галичанин. Читаємо там:
„Із слів намісника виходить, що нам. Бобжинський, коли говорив тільки щиро, находив ся певний час в великім блудї, думаючи, що крім мазепинцїв Українців і росийсько народної партиї, яка признає культурну і національну єдність всего росийського народа, істнує ще між росийськими Галичанами якась-там окрема порода консерватистів, яких він називає "старорусинами" і які не мають нічого спільного з російською історичною ідеєю і не в усїм згоджують ся з мазепинцями. Ми поважно стараємо ся зрозуміти, на чім полягав ідеольоґія тих свого рода "старорусинів". Можемо впевнити нам. Бобжинського, що така порода в Галичинї зовсїм не істнує. Не переконує нас також покликуванє д ра Бобжинського на д-ра Короля; коли послїдний дїйсно представляє собою тип, який признає себе "Русином" в тім змислї, що відкидає росийську національну ідею і йде разом з Українцями, впрочім не причисляючи себе до них, то не зайвим буде зазначити, що в такім случаю д-р Король творить виїмок в галицько росийськім осередовищу і напевно не має нїодного однодумця. Треба би взагалї всїм вияснити, що в Галичинї є тільки Росияне і мазепинцї, а перехідний тип між ними зовсїм не істнує і не може істнувати. Національне питанє настільки вже ясне для галицько росийського суспільства, що сьмішно навіть говорити про якихось там пів-Pосиян і пів-мазепинцїв які в сути в ідейнім відношеню нїчого не представляють. Ми не розуміємо тільки, на основі чого і на підставі яких даних нам. Бобжинський має відвагу впевняти, що в Галичинї істнують ще люди, які так як д-р Король признають себе "Русинами", які приступили до Українців і йдуть разом з ними. Д р Бобжинський одночасно впевняє, що він поміг сим "старорусинам" в тім, щоби вони зорґанїзували ся і стали поважним полїтичним чинником в краю. Ми не хочемо догадувати ся, кому поміг д р Бобжинський. Ми знаємо тільки, що він піддержував виключно мазепинцїв, розправляючи ся в безпощадний спосіб зі всїми приклонниками росийської національної ідеї, до якої-би фракциї вони не належали.
Вкінцї позволимо собі сею дорогою спитати д ра Короля, чи правдива характеристика, яку дав йому вам. Бобжинський, чи се звичайна видумка. Длятого, щоби галицько-росийське суспільство не віддавало ся ілюзиям і не оставало в блудї, або не попадало в сумнїви, д р Король повинен вияснити, чи д р Бобжинський має слушність, чи тільки кинув на нього клевету. Росийське суспільство чекає від д-ра Короля ясної відповіди на питанє: чи є правдою, що він признає себе "Русином" в значіню відкиненя прінціпу єдности цїлого росийського народу, що приступив до мазепинцїв і йде разом з ними ? 