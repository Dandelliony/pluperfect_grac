Українцї і "австрійсько-польське" полагодженє польської справи

Львів 8. грудня 1917.
Від хвилї, коли "Lokalanzeiger" оголосив, що в Берлїнї згодили ся на "австрійсько-польське" полагодженє польської справи, — тактикою австрійських Поляків супроти Українцїв стала самопевність. Поляки старають ся переконати нас, що прилученє Східної Галичини до Польщі є справою порішеною; старають ся посїяти серед нас зневіру, що, мовляв, нїчого нам уже проти того рішеня не поможе; старають ся таким чином спаралїжувати нашу енерґію до протидїланя і зробити нас податливійшими до згоди на таке рішенє нашої будучности. Рівночасно появляють ся в енунцїяціях польських полїтиків і в голосах польської преси залицяня до польсько-української угоди, обіцянки, що польська держава дасть нам усе, що тільки можна дати національним меншостям. Рівнобіжно з сими публичними залицянями йдуть також ріжні приватні заходи, щоб ріжними дрібними уступками (іменованями й авансами урядників прихильним полагодженєм ріжних просьб і т. п.) вплинути на податливійші одиницї серед нашого загалу в угодовім напрямі.
Словом, хотять нас переконати, що иншого виходу для нас нема, і посїявши таким чином серед нас зневіру, виступити в ролї великодушних добродїїв. Ануж знайдуть ся маловіри, які в кінци скажуть: "коли маємо вже йти під Польщу, то лїпше з чимсь, нїж без нїчого!"
На сю тактику Поляків звертаємо увагу нашого загалу — з зазивом протидїланя всїми силами тій зневірі, яку хотять посїяти Поляки в наших рядах.
Перше всего — звідки та самопевність, що при перебудові Европи все станеть ся так, як сього бажають собі Поляки?! Що Поляки хотять Східної Галичини й инших українських земель, се ми знаємо. Але чи дістануть їх, — се инше питанє. Право самоозначеня народів усе таки не є тільки пустим звуком. І коли ще можна зрозуміти, що старі держави будуть боронити ся проти того, щоби в імя сього права нарушувати їх будову, то при будованю нових державних орґанїзмів се право таки мусить бути зберігане.
Нї, для польської самопевности нема нїякої основи і Поляки се добре знають. І не про самопевність, а про велику непевність свідчить се, коли вони зачинають залицяти ся до нас. Ходить їм о се, щоб могти викачати ся перед світом, що вони вміють полагодити українське питанє. Адже висловляв надїю віденський кореспондент польонофільського "Berliner Tagblatt-y", що між Поляками й Українцями може прийти до згоди, бо Українцї нїчого не мають проти польського народу, тільки проти польської шляхти.
Тимчасом в дїйсности не ходить о зле чи добре польське правлїнє, тільки о те, що ми взагалї до польської держави належати не хочемо. Хочемо мати свою українську державу, не згинати шиї під ярмо якої небудь (хоч би й найласкавійшої для нас!) чужої державности.
Уявім собі, що польська "великодушність" дійде справдї до крайних границь, що Східна Галичина стала би окремою автономною українською провінцією в Польщі. Щож з того?! Все таки се буде польська провінція; правити нею буде польський королївський намісник; на українськім населеню її буде лежати пятно польської державної приналежности; українська молодїж буде служити в польськім війску! Чи знайдеться хтось між нами, що згодив ся би на таке упокоренє українського народу супроти польської державности?! Там, за кордоном, буде вільна українська република, а ми, Українцї Галицької землї, маємо бути підданими польської держави!
Словом, нема таких уступок, нема таких свобід, якими можна би нас приєднати для польської державности. Свобода і незалежність народу, єдність усїх його частий, — се таке безцїнне добро, яке нїчим не дасть ся заступити.
І на віденсько-берлїнські пляни і на польську самопевність і на польські залицяня український нарід Галицької землї, може дати тільки одну відповідь: "Не підемо під Польщу!" Ся відповідь, нестертими буквами записана в кождім українськім серци, повинна в сю переважну хвилю лунати так голосно, щоби її почув цїлий світ, щоби нїде не було нїякого сумнїву, що ми своєї шиї в ярмо польської державности вложити не дамо. 