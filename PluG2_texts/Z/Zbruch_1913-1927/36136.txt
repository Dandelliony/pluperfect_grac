◦ ◦ ◦ ◦ ◦ ◦ ◦ ◦ ◦ ◦

Воєнна хронїка від 26. цьвітня. до 2. мая.
Послїдний тиждень цьвітня виказав повільний розвиток операций союзних військ на обох головних фронтах. Приготовляли ся великі успіхи, що мали наступити в перших днях мая.
На східнім теренї війни зачала союзна офензива прибирати щораз сильнїйші розміри. 26-го були значні канонади майже на цїлім довжезнім фронтї. Під Цехановом відперто Москалїв. В Карпатах коло Козьови на схід від Ужка здобуто важну московську позицию з 26 окопами, при чім полонено звиш 1000 Москалїв. 27-го продовжались в ріжних місцях фронту завзяті канонади. Москалї здержали свої напади коло Ужка. 28-го почали Нїмцї офензиву коло Сувалок і здобули московські позициї шириною на 20 км. Коло Пшасниша забрали 3 машинові кріси і 470 Москалїв у неволю. В Польщі й Галичинї були великі канонади. Два московські мунїцийнї маґазини вилетїли у воздух. Коло хребта Острого відперто нічні московські напади. 29-го здобули Нїмцї важні позициї коло Кальвариї і Сохачева. Канонада продовжалась дальше зі значними успіхами союзних військ. В долинї Опору відперто сильний московський атак. 30-го відперто нові московські атаки.
В долинї Опору й Орави. Впрочім були на цїлім фронтї лиш дрібні перепалки і канонади. Коло Кальвариї і Авґустова відперли Нїмцї московські атаки і взяли 500 полонених. Натомість на самім північнім кінци довжезного фронту зачали Нїмцї цілком нову операцию. Зібравши значні сили, посунули ся на північ в глубину Литви й дійшли широким фронтом до желїзницї Двинськ — Лїбава. Під Шавлями зачала ся битва. 1-го мая рішила ся та битва на користь Нїмцїв, 1000 полонених, 10 машинових крісів і множество воєнного материялу впало в їх руки. Москалї подали ся до Мітави. Коло Кальвариї відперто московські атаки (350 пол.), так само коло Плоцка й над Пілїцою. В Польщі була сильна канонада, кілька московських віддїлів мусїло відступити. Над Опором і Оравою відперто Москалїв і полонено 500. На Покутю були канонади, в Залїщиках вилетів московський маґазин мунїциї у воздух. 2-го полонено коло Шавлїв знов 400 Москалїв і посунено ся за Москалями в околицї Лїбави. Коло Кальвариї відперто нову атаку Москалїв (300 пол.) В Польщі зробили союзні війська значні поступи аж під головну московську оборонну лїнїю. В Краківщинї були сильні канонади, над Оравою й Опором здобули союзні війська московську позицию, полонили кількасот Москалїв і здобули кілька машинових крісів.
На західнім теренї війни
продовжались борби з новими успіхами Нїмцїв головно у Фляндриї. Коло Іперн збільшило ся 26-го число полонених на 5000 (в тім чудернацька мішанина ріжних рас і народів), число взятих гармат на 45, машинових крісів на 50. В Шампанїї і в лїсї її відперто француські атаки, над Мазою здобуто кілька француських позиций з кількома машиновими крісами і кількасот полоненими, у Воґезах відібрано французам Hartmannsweilerkopf з 760 полоненими, 6 метавками до мін і 4 машиновими крісами. 27-го розбито анґлїйську офензиву під Іперн з великими успіхами й зачато обстрілювати Поперінґе. Над Мазою нові поступи, в Арґоннах і Воґезах відперто француські атаки. 28-го пробували Анґлїйцї знов відбити втрачений терен коло Іперн, одначе відступили з великими стратами. Коло Лє Менїль здобуто важну француську позицию з 60 полоненими, 4 машиновими крісами і 13 метавками до мін. Між Мазою й Мозелею були великі канонади, в "панотцевім лїсї" кроваво відперто французький атак. 29-го відперто дальші союзні атаки коло Іперн і здобуто 18 нових гармат. Таксамо невдалий був француський атак коло Ле Менїль. Під Верденом зроблено деякі поступи. 30-го зачали Нїмцї бомбардувати Дюнкірхен з великої віддали. Коло Іперн відперто дальші проби анґлїйсько-француської офензиви. Таксамо відперто французїв коло Ле Менїль, в Арґоннах і над Мазою, де в останних днях полонено 4000 французїв. 1-го продовжувано бомбардованє Дюнкірхену з великим успіхом. Усї атаки коло Іперн відперто, таксамо відбито французів між Мазою й Мозелею. Ренс знов бомбардовано. 2-го відперто нові напади союзників коло Іперн, де здобуто 3 машинові кріси, і між Мазою та Мозелею, деякі поступи зроблено в Арґоннах (250 полонених).
На південнім теренї війни
не було через цїлий час крім канонад нїяких важнїйших операций. На схід від Требінє розбито чорногорські віддїли артилєриєю.
На мори
мали союзники також значні успіхи. Бльокада Анґлїї продовжувала ся дальше. 27-го затопило австрийське воєнне судно U5 на йонськім мори француського кружляка "Leon Gambetta" (12.550 тон, 44 гармат, 711 люда обсади). На нїмецькім мори затоплено 5 торговельних кораблїв. 30-го збомбардували Нїмцї морску твердиню Гарріч на східнім побережу Анґлїї і затопили знов оден анґлїйський корабель.
На турецькім теренї війни
пробували Анґлїйцї 26-го і 27-го висадити 4 бриґади свого війська коло Дарданелїв і укріпити їх позициї, одначе Турки виперли їх звідсїля і завдали їм великі втрати. Цїлі віддїли загнано в море. 200 полонених і 3 машинові кріси пішли в турецькі руки. Сучасно бомбардувало 40 кораблїв дарданельські форти, 3 з них Турки сильно ушкодили. Отсї проби повторювані через чотири дни відпирали Турки дуже успішно атаками на баґнети. Рівночасно затоплено одно підводне судно, що старало ся увійти в Мраморне море, і його залогу полонено. Від 3-го до 9-го мая.
Воєнні випадки доспіли в останнїм тижни до важних рішень. Війська центральних держав наглою хоч добре приготованою офензивою вдарили на московські лїнїї і продерли їх на широкім просторі Лемківщини і Краківщини, рівночасно висуваючи значні сили на скрайнім лївім крилї в Ковенщинї й Курляндиї.
На східнім теренї війни
розвивали ся побідні операциї союзників в слїдуючий спосіб: 3-го проломили союзні армії московський фронт між устєм Дунайця а Малестовом і перейшли лїнїю Дунайця. 8000 полонених, богато гармат і машинових крісів було добичею першого дня. В східних Карпатах побито Москалїв коло Козьови й Осмолоди причім полонено кількасот і взято три машинові кріси. В Польщі побито Москалїв коло Скерневіц (100 пол.) і Кальвариї (330 пол.). В Курляндиї розбито Москалїв коло Мітави й забрано 4 гармати, 4 машинові кріси і 1700 полонених. 4-го посували ся побідні союзні армії серед крівавих боїв щораз дальше, замикаючи відворот щораз то більшим віддїлам московського війська. Скількість добичі зросла на 22.000 полонених, 22 гармат і 64 машинових крісів. В Польщі відперли Нїмцї московські атаки коло Єдвабна, Авґустова (420 пол. і 2 машинові кріси) і Кальвариї (170 пол.). Коло Мітави полонено дальших 800 Москалїв. 5-го було розбитє московського 150 км. довгого фронту доконаним фактом. Союзні війська посунули ся до Ясла й Жмигороду, Москалї серед страшних втрат відступили з Угорщини. Число полонених зросло на 30.000. В Польщі відперто московські атаки коло Кальвариї, Сувалок і Авґустова (500 пол.) і побито Москалїв коло Росєн. 6-го розбито останні московські становища над Дунайцем і Бялою, зайнято Тарнів і Дуклю, причім карпатська армія ґенерала Бороєвича напирала сильно від полудня. Число полонених Москалїв дійшло до 40.000. В Польщі відбито московські напади над Пілїцою і коло Кальвариї, під Мітавою, Шадовом і коло Росен трівали борби дальше, твердиню Ґродно збомбардували нїмецькі летуни. 7-го перейшли союзні війська широким фронтом між Пільзном а Яслом Вислоку і обсадили лїнїю Дукля — Риманів, відтинаючи щораз то більші части московської карпатської армії. Здобуто 21 сьвіжих гармат. В східних Карпатах пробували Москалї завзятої офензиви коло Острого хребта, однак потерпіли страшні втрати, між ними 1300 полонених. В Польщі відперто Москалїв коло Кальвариї, Авґустова і Прасниша (520 пол.), коло Росень і Шадова побито Москалїв (1500 пол.) і приневолено до скорої утечі. 8-го здобули союзні війська Кросно і перейшли Вислок. Над Лімницею відперто Москалїв і здобуто важну позицию коло Залїщик. Число полонених зросло до 70.000. На північнім крилї здобули Нїмцї укріплений порт Лїбаву, взяли 1610 полонених, 12 гармат і 4 машинові кріси. 9-го дійшли союзнї війська до лїнїї Висла—Ужок (Щуцїн, Дембіца, Кросно, Команча, Ужок). У високім Бескидї робили Москалї шалені зусиля здержати контратаками австрийські поступи, однак безпримірній хоробрости наших Сїчових стрільцїв не змогли опертись. Під Отинїєю зачали ся нові завзяті бої. Залїщики взяли союзні війська штурмом, полонили 3500 Москалїв, а решту прогнали за Днїстер. Число полонених Москалїв сягнуло 100.000, число гармат 60, машинових крісів 200.
На південнім теренї війни
були сильні канонади серед котрих австрийські моздїрі знищили француські корабельні гармати коло Бельґраду.
На турецькім теренї війни
не було по відпертю атаку на Дарданелї, що коштував союзників 12.000 страт і 3000 полонених нїяких важнїйших операций.
На західнім теренї війни
зробили Нїмцї значні поступи 3-го коло Іперн і в Шампанїї, збомбардували з воздуха Епіналь і відперли всї атаки Французів у Воґезах. 4-го посунули ся Нїмцї коло Іперн знов значно на перед і відбили атаки Французів в Арґоннах. 5-го зробили Нїмцї дальші поступи коло Іперн і коло Еї (760 пол.) та відперли сильні француські напади між Мазою а Мозелею, 6-го трівали успіхи під Іперн дальше, полонено там кількасот союзників і здобуто 15 машинових крісів. Коло Комбр полонено 140 Французів і забрано 4 машинові кріси і одну метавку до мін. Коло Еї здобули Нїмцї важну француську позицию з 2000 полонених, 2 гармати й кілька машинових крісів та метавок. Коло Флїрей і в Воґезах відперто француські напади. 7-го втратили Анґлїйцї коло Іперн знов 7 машинових крісів і одну метавку. Нові напади Французів між Мазою й Мозелею та в Воґезах були безуспішні. 8-го були на цїлім фронтї лиш канонади. У Воґезах відперто Французів коло Штейнабрік. 9-го були нові значні поступи коло Іперн (800 пол.) і невдатні напади Французів коло Льорето і Перт.
На мори
подвоїли Нїмцї енерґію бльокади Анґлїї. 3-го прийшли вісти про затопленє нових 5 кораблїв і анґлїйського торпедовця нїмецькими підводними суднами. 3-го затопив оден з Цепелїнів анґлїйське підводне судно. 5 анґлїйських кораблїв знов сторпедовано. 5-го прийшли вісти про затопленє дальших 10 анґлїйських кораблїв. В Льондонї зі страху перед Цепелїнами осьвічують лиш 52 вулицї. 6-го затоплено знов два анґлїйські кораблї, 7-го чотири. Тогож для затопило нїмецьке підводне судно коло берегів Ірляндиї кольосальний анґлїйський корабель "Люзітанїю", що віз богато золота і воєнного матеріялу з Америки. Вражінє було в Анґлїї й Америцї потрясаюче. 8-го затопили нїмецькі батериї коло Зебріґґе анґлїйське торпедове судно "Маорі". 9-го знов затоплено 4 анґлїйські кораблї. 