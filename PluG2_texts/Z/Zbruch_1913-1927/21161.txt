Збірка творів штуки пок. Володислава Лозїнського.

Новий осередок давної польської культури одержав отсе Львів в збірках творів штуки і артистичного промислу пок. Володислава Лозїнського. Збірки сї зложені з портретів і памяток польських королїв та родової шляхти, лицарської збруї, меблїв, ґобелінів, макат, порцеляни, золотарських предметів, виробів з кости слоневої і картин західно европейських малярів, та деяких дуже цінних памяток нашого церковного гафту XVII. в. і різбарства XVII—XVIII. в., перебрала в своє посїданє міська рада і відкрила їх на якийсь час для ширших верств суспільности. Акту сьвяточного відкритя довершив в суботу з рамени президиї міста в прияві маршалка Ґолуховського, членів ради і представителів публичних музеїв та кружка запрошених гостий президент міста д-р Рутовський короткою промовою. Збірки роблять сильне враженє як богатством, так і якістю зібраних предметів. Вони є незвичайно характеристичними сьвідками колишної слави, добробуту і естетичного смаку верхних верств польської суспільности, а ще більше живим памятником інтелїґенциї, чувства і горячої любови для памяток рідної старини самого збирача. Прекрасну палатку (при ул. Оссолїнських, ч. 3) кождий гріш і все своє довге житє посьвятив покійний сему дїлу, позіставивши ряд добрих праць про львівську штуку і золотництво. Він же займав ся колись і руською штукою, про яку дав інтересну, хоч зовсїм хиблену змістом статю "Malarstwo cerkewne na Rusi”, 1887 р. На скілько він в ній упевняв, що в нас не було малярства, то своїми статями "о malarzach lwowskich" 1889 р. і сл., опертими на архивних даних, перший ясно доказав, що в нас було значне число малярів, чим вповнї справив свої погляди на наше культурне житє у минувшинї. Збірки покійного задумують роздїлити між польські музеї у Львові після їх змісту, з крайньою шкодою як для одноцільности самих збірок, так і для памяти збирача-знавця. — І. С. 