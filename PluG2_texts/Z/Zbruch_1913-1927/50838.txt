◦ ◦ ◦ ◦ ◦ ◦ ◦ ◦ ◦ ◦

Дирекція ц. к. академічної ґімназії у Львові (вул. Рутовського 22) просить тих учителїв і тих своїх учеників як головного заведеня, так і філїї, що їх відзначено підчас війни, щоб зволили в найкоротшім часї донести до дирекції своє імя і назвиско, коли, де, за що та якою відзнакою їх відзначено. Родичів, кревних та свояків погибших на полї слави учеників тих заведень просить ся о звістку, як звав ся, де і серед яких обставин ученик погиб.
Продовженє нічної години у Львові. Дирекція полїції оголошує: Розпорядженєм з д. 25. червня 1915 р. зарядила ц. і к. Команда міста, що без лєґітимацій не вільно цивільним особам ходити по улицях міста по год. 11. вечером. З огляду на введений тепер курс поспішних поїздів, що приходять до Львова коло год. 11. в ночи, пересуває ц. і к. Команда міста в порозуміню з ц. к. Дирекцію полїції розпорядженєм з д. 25. с. м. сю годину на год. 12. в ночи. Се буде обовязувати з д. 30. цвітня 1916.
До духовенства й учительства. Ц. к. мінїстерство просьвіти видало до всїх духовних і шкільних властей такий комунїкат: Коли в попереднім роцї виринула небезпека, що запаси збіжа не вистануть, щоби до слїдуючих жнив охоронити населенє держави від трудностий виживленя, всї круги населеня підперли своєю ощадністю в спосіб, що заслугує на подяку, видані властями зарядженя в цїли знївеченя неприятельського пляну виголодженя. Особлива заслуга в розбудженю і удержаню сеї ощадности належить ся духовенству й учительству, які все звертали увагу населеня чи шкільної молодїжи на конечність шанованя хлїба і на небезпеку, яка виходить із його марнованя. Подібне співдїланє насуваєть ся і в сїм роцї. Виміреної скількости муки й хлїба не треба вважати як признане мінїмум, тільки поодинокі люди повинні по своїм силам і засобам старати ся обмежити свій ужиток ще й поза визначену скількість. Так само треба виступати проти уживаня на пашу збіжа на хлїб, що мимо заборони все ще трапляєть ся. Проситься тому ординаріят і ц. к. шкільну краєву Раду віднести ся в відповідний спосіб до духовенства і учительства, щоб вони й далї поучували населенє і шкільну молодїж в названім напрямі і в сей спосіб і далї причинювали ся до знївеченя замірів наших ворогів, нас виголодити. 