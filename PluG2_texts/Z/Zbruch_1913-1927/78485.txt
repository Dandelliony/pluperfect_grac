◦ ◦ ◦ ◦ ◦ ◦ ◦ ◦ ◦ ◦

Вистава виробів фреблївського курсу. В одній шкільній комнатї Укр. педаґоґічного Товариства у Львові при ул. Мохнацького ч. 12. була устроєна дня 29., 30. і З1. марта с. р. вистава робіт дїтий з фреблївського огородця п. Софії Олеськівної, як також дїтвори школи ім. Бориса Грінченка і фреквентанток двомісячного курсу, веденого коштом і заходом п. С. Олеськівної для провідниць захоронок, сирітських захистів і фреблївських огородцїв. Се перша українська вистава того роду, скромна, ще не богата на предмети, а мимо того дуже симпатична. Малі дїти захоплювали ся виставленими виробами й давали вираз своїй радости голосними окликами подиву. Бо чого вони там не видїли! Передовсїм справдї мистецькі мінїятурні вироби дїточого столярства: столики, стільцї, фотелї, драбинки і граблї, а в віддїл модельованя подивляли не тільки поодинокі фіґури звірят і людий, але й цїлі композиції, як весну в українськім селї з гагілками гуцульських дїтий, сївачем й бабусиною казкою, епізоди з Лиса Микити й Кози Дерези, Червону шапочку і т. і. Професор тутешної промислової школи, артист-різьбар Нальборчик, звиджуючи сю виставу, звернув особлившу увагу на вироби того віддїлу і заоохочував, щоби ті ученицї побирали дальше в сїм напрямі науку. Окремий був віддїл картонових хаток (українська загорода, школа, читальня, захоронка, хата в зимі, церква, комнати з урядженєм) і картонярських робіт, які чинили великанське вражінє на дїти, що були на виставі. На стїнах уміщено скрізь краєвиди, зложені з витинаних, наклеюваних ріжнобарвних паперів птицї, звірята, дїточі ігри і ілюстрації до байок, а на окремих столиках зошити з рисунками дїтий від 4 лїт житя, витинанки й вироби з плястелїни. Виставлені предмети надають ся знаменито на забавки для дїтий й як-раз такими забавками повинні би ми своїм дїтям заступити чужоземну й для них нї змістом, нї формою зовсїм невідповідну тандиту. Виставу отворив дуже теплою промовою о. сов. Лициняк, вказуючи на сю скромну виставу, як на першу відрадну прояву поступу і подїлу працї у нас на педаґоґічній ниві, почім п. С. Олеськівна вказала на велике значінє "школи працї", як школи будучности. В протягу трьох днїв оглянуло виставу понад 100 осіб старших, а 400 шкільної молодїжи. Від п. Олеськівної довідали ся ми, що на курсї побирало науку 30 фреквентанток: учительок і кілька монахинь та служебниць, провідниць захоронок й захистів. В недалекій будучности буде устроєний другий такий курс. До фреблївки, веденої тою правдивою приятелькою дїтвори, ходило тепер 20 дїточок (вул. Цитадельна ч. 9, І. поверх, год. 2—5 попол.). Поміщенє й урядженє там чудове. З весною отвираєть ся там другий віддїл. Родичі дїточок мають певну надїю, що п. Олеськівна поширить на вакаціях свій скромний заклад, отвираючи постепенно для них кляси народної школи. 