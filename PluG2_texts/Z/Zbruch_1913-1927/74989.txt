Становище австрійських Українцїв у справі миру.

На засїданнї австрійського парляменту дня 19 грудня зложив др. Евген Левицький в імени Української Парляментарної Репрезентації таку заяву в справі миру центральних держав з Росією:
Коли теперішне російське правительство в щойно оголошенім комунїкатї признало Українську Республику за зовсїм суверенну державу (Слухайте!Слухайте!), сподїваєть ся Українська Парляментарна Репрезентація зовсїм певно від управи заграничної полїтики австро-угорської монархії, що Австро-Угорщина вступить у недалекі мирові переговори не тільки з повновласниками російського правительства в Петроградї, але також з повновласниками Української Республики, а се тим більше, що тільки в останнім випадку може бути забезпечений мир на сходї для осереднїх держав і їх союзників (Оживлені притакування).
Тому, що провідник заграничної полїтики монархії удаєть ся вже на мирові переговори, не вислухавши Української Парляментарної Репрезентації яко заступницї безпосередно заінтересованого в будучім мирі українського народу про її бажання і погляди, бачить себе Українська Парляментарна Репрезентація, в свідомости своєї великої відповідальности перед своїм власним народом і його будуччиною, спонуканою заздалегідь взяти під розвагу всї передбачені можливости розвязки української справи, які безпосередно торкають ся українського народу в Австрії, в недалекім окремім мирі з Росією і висловити тут свої погляди, бажання і застереження.
Українська Парляментарна Репрезентація побоюєть ся, що теперішній провідник австро-угорської полїтики, не зважаючи на принцип "без анексій і територіяльних поширень", обставатиме при своїй програмі розвязки польської справи в так званім австро-польськім змислї також при недалеких мирових переговорах, а до таких побоювань дають оправдану понуку манїфести обох цїсарів з 4 листопада 1916, найвища заява в Кракові з 5 мая с. р., відомі берлїнські переговори в польській справі та вкінцї вислови мінїстра заграничних справ гр. Чернїна в угорській делєґації. Колиб притім змаганнє до вище згаданої цїли з боку управи австро-угорської полїтики пішло так далеко, що була-б готовість за се дещо поправити границї на сходї монархії або крім того навіть поробити уступки, в такім разї заявляємо найурочистїйше, що ми уважаємо східну Галичину етноґрафічною і історичною цїлістю і всякий подїл сього українського краю мусїли б признати мірою, зверненою проти найжиттєвійших інтересів українського народу, і насильством, бо в такім разї частина, котра лишила ся-б евентуально при Австро-Угорщинї, була-б видана на майоризацію і винародовленнє з боку Поляків.
Східна Галичина — в теперішній офіціяльній назві Галичина й Володимирія — творить під історичним оглядом колишнє самостійне староукраїнське князївство галицько-володимирське, котре довший час було складовою частиною великої старо-української київської держави. Тому теперішня так звана східна Галичина — в дїйсности властива Галичина — творить в цїлости неподїльну й непозбутну спадщину української нації і тому може в цїлости або лишити ся при Австрії або так само в цїлости бути прилучена до Української Республики, що відповідало-б найвищому ідеалови цїлої української нації.
Що торкаєть ся будуччини східної Галичини в такім випадку, колиб фактично мало прийти до миру з Росією без якихсь анексій і без поправи границь на галицькій межі, Українська Парляментарна Репрезентація домагаєть ся, щоб колишнє староукраїнське галицько-володимирське королївство, котре проти всякого природного й історичного права українського народу та проти його волї шляхом откроа злучено щойно в 1861 р. з польськими князівствами краківським, освєнцїмським і заторським в один передлитавський коронний край, відновлено в рямах австро-угорської монархії й разом з українською північною Буковиною, котра вже раз була злучена з Галичиною, а евентуально також з иншими українськими областями монархії взагалї була прилучена як окрема державна індивідуальність до звязи з монархією зглядно державою.
Тим більше мусить Українська Парляментарна Репрезентація урочисто застерегти ся і зложити найсильнїйший протест проти того, щоб видано хочби якусь пасмугу ссї української области, як українських областей взагалї, будучій польській державі. Українська Парляментарна Репрезентація бажає польському народови повного права на його самоозначеннє і самоуправу, але тільки на його етноґрафічній території, одначе не допустить, аби польським анексійним змаганням і відродженню польського імперіялїзму приносили ся жертви зі спадку українського народу.
Тривкий мир на сходї можна осягнути тільки через цїлковите, без решти, державне віддїленнє українських областей від польських!
Колиб, не зважаючи на найурочистїйші протести цїлого українського народу, все-таки взято під розвагу при абсолютистичнім проводї заграничною полїтикою монархії евентуальне пожертвуваннє українських областей в користь Польщі, в такім разї домагаєть ся український народ у Галичинї, щоб східну Галичину трактовано яко спірну область під інтернаціональним оглядом і щоб українському народови шляхом заґарантованого свідомого голосування населення східної Галичини дано можливість в змислї права на самоозначеннє самому рішити про те, до котрої з держав, які входять тут в рахубу, має край належати.
На всякий випадок український народ не може й не сміє допустити, щоб у 20 столїттю по такій тяжкій війнї і по стільки терпіннях і жертвах, до того в часї, коли проголошено демократичний припцип права на самоозначеннє народів, пожертвувано його на цїлі столїття, не питаючи його. А абсолютистична, ведена понад головами цїлих народів полїтика мусїла б, що торкаєть ся українських земель, викликати тим більше здивуваннє, що в Українській Республицї повстав повий інтернаціональний чинник, з яким рахувати ся чейже лежить також в інтересї австро-угорської монархії (Оживлені притакування і оплески). 