Мінїстер внутрішних справ кн. Гогенльоге у Львові.

Львів, 14. лютого 1916.
Вчера вечером прийшла урядова депеша, що мінїстер внутрішних справ кн. Гогенльоге приїде до Львова вже в 5. год. рано. На повитанє мінїстра приїхали на дворець: командант міста ґен. Рімль, директор полїції Райнлєндер, заступник директор зелїзниць радн. Рибіцький, правительственний комісар м. Львова староста Грабовський, радник двора Шультіс і радник намісництва Бєсядецький. Дожиданий поїзд спізнив ся і прибув аж коло три чверти на шесту. Висїли з нього кн. Гогенльоге, мінїстер для Галичини д-р Моравський і намісник ґен. Колярд з своїм ад'ютантом, ротмістром Баранським. По привитаню приїзжі поїхали автомобілями до палати намісника, де мінїстри заняли апартаменти на І. пов., а намісник на ІІ. поверсї.
В год. 9.30 рано почали ся авдієнції. Кн. Гогенльоге приймав у великій салї принять.
Іменем центральної української орґанїзації станула перед мінїстром депутація під проводом голови З.У.Р. д-ра Костя Левицького. Провідник депутації звернув ся до мінїстра з промовою, в котрій сказав:
"Менї припадає велика честь повитати Вашу Світлість як цїсарського мінїстра в нашій столицї в імени української центральної орґанїзації і висловити нашу радість, що Ваша Світлість рішила безпосередно оглянути навіщений війною наш край, щоб зарядити тим доцїльнійші міри для відбудови краю.
Наші бажаня в справі такі: 1) дефінїтивна відбудова знищених місцевостий замість дотеперішних провізоричних мір, при чім конечною умовою є: а) щоб акцію вело само правительство, б) щоб утворено східно-галицьку секцію з прибічною радою, в) щоби в прибічній радї були заступники українських економічних орґанїзацій і секція українських технїчних сил, г) щоб відбудова знищених війною місцевостий відбула ся на кошт держави без дальшого обдовженя населеня; 2) як найшвидше доставленє засївів на весну; 3) заосмотренє населеня поживою на переднівку; 4) реформа воєнного заведеня для обороту збіжем в тім напрямі, щоби а) заложити філїю для Східної Галичини у Львові, б) покликати до співдїланя українські господарські і торговельні орґанїзації, в) при установленю комісіонерів узглядняти кандидатів української народности, передовсїм українські торговельні орґанїзації.
Ми певні, що під доцїльною найвисшою управою Вашої Світлости як також під прихильним веденєм ЙЕ. Намісника не тільки економічна відбудова, але також державна адмінїстрація краю на основі досвідів війни буде так зорґанїзована, що наше населенє знайде в цїсарських властий дїйсну поміч і справедливість на всїх областях публичного житя по думцї істнуючих законів.
При сїй нагодї нехай буде менї вільно з особливим натиском зазначити, що наші сини на всїх боєвищах дали докази своєї вірности і привязаня до цїсаря й вітчини й видержать аж до кінця, та що українське населенє осуджує з обуренєм і відразою всї ворожі державі аспірації і непохитно бачить тільки в приналежности до Габсбурської монархії найпевнїйшу запоруку економічного, культурного й полїтичного розвитку української нації".
Відповідаючи на промову п. д-ра Левицького, кн. Гогенльоге зазначив, що розуміє домаганя української суспільности і признає потребу їх заспокоєня. Своїм становищем у сїй війнї український нарід доказав, що заслугує на признанє належних собі прав. Зосібна вимагають скорої полагоди економічні справи, яких підпиранє мінїстер особливо прирікає. Справа відбудови краю вже порішена; правительство візьме в свої руки цїлу акцію відбудови. Незабаром перенесеть ся до Львова намісник і він своїми орґанами буде вести акцію відбудови краю, в якій також українські орґанїзації будуть допущені до відповідної участи.
З черги приняв мінїстер депутацію представників укр. культурних і просвітних товариств. Її іменем промовив пос. Колесса, вказуючи на се, як много потерпіла від ворожого наїзду наша культурна, наукова та просвітна орґанїзація. Просив помочи правительства до її двигненя та вказав на потребу субвенціонованя наших приватних ґімназій. Та на чоло всїх тих постулятів висуває ся тепер справа безпроволочного креованя українського унїверситету у Львові.
Пос. Сінґалевич представив репрезентантів і репрезентантки українських гуманітарних та запомогових орґанїзацій, які своєю невтомною працею, несенєм матеріяльної помочи жертвам війни, вдовам та сиротам, самаританською опікою ранених і хорих вояків найлїпше доказують правдивий патріотизм, та причиняють ся до облекшеня тяжкого воєнного времени. Ті українські орґанїзації, оперті на жертволюбности су спільности та на безплатних трудах своїх членів, надїють ся, що правительство зі своєї сторони матеріяльно підіпре їх зусиля та причинить ся до поширеня тої конечної гуманної дїяльности. Бесїдник вказав при тій нагодї на велику нужду між населенєм в многих повітах та сконстатував, що в ріжних сторонах ще не виплачено українським громадам належних причинків за чинитьбу воєнну та за реквізиції. Просив отже мінїстра о як найскорійше зарядженє щоби жінкам і родинам вояків виплачено належний їм причинок.
Вкінци представив пос. Сїнґалевич депутацію укр. жінок і родин яких голови зістали насильно вивезені до Росії, та просив о дипльоматичні заходи мінїстра, щоби як найскорше вернули до тих полишених і журбою прибитих їх мужі та батьки.
Відповідь мінїстра була й сим разом сердечна та прихильна. Він знає культурні потреби українського населеня і хоч се не входить в його ресорт, він завсїди промовить там де треба своє зичливе слово. Приймає до відома також і прочі висказані уваги і бажаня — та не занехає дати доказу зрозуміня ситуації і потреб, серед яких жиє український нарід.
Переданий меморіял від українських жінок вивезених приймає та в мінїстерстві справ заграничних буде старати ся, щоб турботи і несупокій тих родин як найскорше скінчили ся.
Іменем Ставропіґії станула перед мінїстром депутація управи, від котрої промовив п. радник Олександер Барвінський, висказуючи кн. Гогенльоге подяку за виведенє справи Ставропіґії на чисту воду.
Мінїстер подякував за привіт і висказав бажанє успішного розвитку найстаршої української орґанїзації. 