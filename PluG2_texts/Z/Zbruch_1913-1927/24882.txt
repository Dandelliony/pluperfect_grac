Робота при помочи фалшивих документів. — Почтова статистика. — Страйки на Українї в маю.

Робота при помочи фалшивих документів. Наші "приятелї" з польського й росийського боку не від нинї розуміють ся на роботї при помочи фалшивих "документів," коли ходить о боротьбу проти нас. Один з численних примірів — відомі "документи" Раковського. Сфабрикував їх Поляк, оголосила польська преса, з якої з великим вдоволенєм передруковувала їх преса росийська з посередником між Раковським і Kurjer-ом Warszawsk-им, в тім інтересї був галицький москвофіл Ч., колись секретар д-ра Гриневецького в часї, як той ще був директором українського театру, а тепер співробітник Нов. Времени, який підчас процесу Бендасюка й опісля увихав ся по Галичинї. Методою Раковського дуже часто послугуєть ся Пр. Русь, тільки соромить ся робити се з шумом і робить се тільки так "між иншим," через що менше на се звертаєть ся уваги. Так підчас процесу Бендасюка скомпрометувала ся вона з оголошенєм уступу протиавстрийської статї, яку нїби-то мав один з українських послів вислати до якоїсь росийської ґазети. А тепер у вчерашнім числї (402. з 22. с. м.) містить знов листи, якими хоче доказати, що протест українських селян проти виступів чорносотенного посла селянина Макогона і підчас процесу Бендасюка був сфабрикований на коменду з Києва. Наведений уривок листу — подібно, як згаданий уривок статї — своєю мовою і правописю зраджує звичайну в таких випадках "роботу" дуже підлого сорту. Радимо Пр. Руси, коли вона вже платить за ту "роботу...", нехай жадає бодай лїпшого виконаня!
Почтова статистика. В місяци червни с. р. надано у Львові 231.159 поручених листів, а прийшло до Львова 207.513 поручених листів. Грошевих листів і вартісних посилок надано 14.734 а прийшло до Львова 13.732. Вартісних пакетів понад 100 К надано 2.468 а прийшло 2.449. Звичайних пакетів надано 76.742, а прийшло 111.478. Переказів надано 56.515 на квоту 3,665.524 К, а виплачено 4,434.751 К. Чеків щадничої каси почт. надано 37.594 на квоту 9,808.779 К, а виплачено 12.582 асиґнат на квоту 8,880.779 К. Звичайних щадничих вкладок зложено 68.351 К, а виплачено 74.609 К. Телєґрам надано 37.293 за оплатою 40.718 К. Абонентів телєфону є у Львові 2.578, а межимістова сїть мав 1.765 абонентів.
Страйки на Українї в маю. По кількости страйків сей місяць дуже відріжняєть ся від попередних. Самі полїтичні страйки 1. мая по кількости страйкарів майже в три рази перевисшують цьвітень. Збільшилось і число економічних непорозумінь. Полїтичні страйки всї були з нагоди першого мая — робітничого сьвята; відбули ся вони в сих містах. Харків — 15.000 роб., Миколаїв — 8.000 роб., Київ — 5.000 роб., Одеса — 5.000 роб., Риківські копальнї 3.000 роб., Херсон — 2.000 роб, Таганрог — 1.770 роб., Катеринодар — 1.455 роб., Вороніж — 500 роб., Полтава — 400 роб., Армавір — 150 роб. Разом — 42.275 робітників. Економічні страйки були в Єнакієві — 1 стр. — 10.000 роб., Одесї — 8 стр. 2,375 роб., Київі — 58 стр. 1,264 роб., Катеринославі — 72 стр. 1.200 роб., Суменському пов. — 1. стр. 500 роб., Лисичанську — 1 стр., 400 роб., Кременчуці — 1 стр. 350 роб., Полтаві — 7 стр. 330 роб., Маріуполі — 1 стр. 100 роб., Катеринодарі — 2 стр. 60 роб., Новочеркаську — 1 стр., 27 роб., Донщинї (Крандичівка) — 1 стр,. 36 роб., Ставрополї — 1 стр. 20 роб. Разом — 155 стр. 16.662 робітників. По фаху всї страйкарі подїляють ся так: Металїсти — 3 страйки 10.150 роб., будівельні — 46 стр. 1.350 роб, зелїзничники — 3 стр. 1.227 роб., пекарі — 72 стр. 1.200 роб., сїльські госп. — 1 стр. 500 роб., коркові 1 стр. 450., бондарі — 2 стр. 400 роб., склярі —. 1 стр. 400 роб., друкарі — 9 стр. 360 роб., тапетники — 3 стр. 325 роб., столярі — 10 стр. 200 роб., субєкти — 1 стр. 45 роб., шахтарі — 1 стр, 36 роб., кравці — 2 стр. 19 роб. Разом — 155 стр. 16.662 робітників.  