Йде до лїпшого.

Нам пишуть:
До відома загалу наших заступників в Радї шкільній краєвій подаю історію дволїтних подвигів інспектора шкільного в Березові ks. Dutkiewicza около спольонїзованя чисто українського села Грабівки, положеного в повіті березівськім.
Після інвазії в 1915 р. прислав кс. Дуткевич до Грабівки учительку п. Подулькову, котра, хоч в дипльомі учительськім мала ноту з української мови, але як сама заявила, нащо мови не учить. Відповідно до того учителька зладила шкільний подїл годин, затверджений Радою шкільною окружною, в котрім не було анї години для науки української мови.
З того приводу вислала громадська зверхність і парохіяльний уряд до Ради шкільної краєвої отсе письмо: "До Президії Високої ц. к. Ради шкільної краєвої з Бялій. Підписана зверхність громадська і уряд парохіяльний предкладають Високій ц. к. Радї шкільній краєвій слїдуюче зажаленє:
В громадї Грабівка, повіта Березї, котрої населенє складаєть ся в 80% части з Українцїв, а 20% части з мешканцїв польської народности, є школа з викладовою мовою польською, а мова більшости населеня, себ-то українська, до часу інвазії обовязувала як другий язик краєвий, котрому призначувано число годин, пляном науковим предвиджене. Коли по інвазії реактивовано науку шкільну, ц. к. інспектор шкільний в Берегові кс. Дуткевич затвердив подїл годин для школи в Грабівцї виключно після пляну для шкіл польських, не узглядняючи язика українського. Дотичний подїл годин затвердила Рада шкільна окружна рішенєм з дня 29. лютого 1916 ч. 568/16. Особисто візитував кс. інспектор школу в Грабівцї дна 11. марта 1916 р., здаєть ся, на се тільки, щоби провірити, чи зарядженє на шкоду української мови дійсно виконуєте ся, бо підчас тої візитації не перепитував дїтий з українського язика, анї місцева учителька аж до кінця сего шкільного року, озираючись на затвердженім подїлї годин, предмету cего не научала. В наслїдок cего протизаконного розпорядку дїти наші через цїлий рік не побирали науки своєї матерної мови, підчас коли їх батьки і брати, на рівні з пречими народами, з самовідреченєм свому цїсареви, своїй державі жертвують своє майно, свою кров. Підписані звертають ся до Високої Ради шкільної краєвої з слїдуючим прошенєм: Висока п. к. Рада шкільна краєва зволить звести самовільний і протизаконний розпорядок о. інспектора і привернути стан правний, відповідаючий процентови населеня". — Слїдують підписи Ради громадської в Грабівцї кількох письменних господарів і гр. кат. пароха.
Письмо се вислано дня 30. липня 1916 р. Відповіди на се письмо а Ради шкільної краєвої доси нема.
По феріях в 1916 р. прийшла друга учителька п. Августа Айнгорн, спольщена Німка. Вона вже дістала порушенє від інспектора, виготовити подїл годин з узглядненєм української мови. Дістала однак довірочну інструкцію, щоби надмірно не прикладала ся до сього предмету. В предложенїм подїлї годин, в котрім на українську мову призначено після пляну 3 год. тижнево, інспектор счеркнув одну годину. Однак учителька вчила по 3 години. Дїти радо користали з сеї науки і всї в селї думали, що вже настануть нормальні відносини! Невдоволеними були лиш інспектор і заступник предсїдателя Ради шкільної місцевої, який спершу по доброму впливав на учительку, щоби українського язика не вчила, а коли се не помагало, почав доносити інспекторови, що учителька заприязнила ся з гр. кат. священиком, ходить що недїлї до церкви і учить більше, як давнїйше, в школі українського. Всї ті відомости дуже дратували інспектора.
Почали кружити чутки, що п. Айнгорн має бути перенесеною. Дня 12. лютого 1917 р. вона явилася у інспектора. "Pani wieś ruszczy. Za dużo Pani uczy języka ruskiego w szkole. Dlaczego Pani chodzi do cerkwi? Lepiej zostać w domu, jak do cerkwi chodzići" — почав греміти o. інспектор до учительки і поставив її таку альтернативу: "Albo żyć s księdzem ruskim i chodzić do cerkwi, albo — przeniesienie z posady". На кінцеве питанє: "Na czem stoimy?" — відповіла п. Айнгорн: "Na tem, na czem my stali."
Сподїване перенесенє прийшло з кінцем місяця серпня с. р. Перенесено п. Айнгорн до Оберима, в повітї березівськім. Другого дня по отриманю урядового акту, поїхала вона до інспектора, щоби просити його о полишенє її на давній посадї, з огляду на те, що має в городї бараболї і ярину (в теперішніх часах се цїнні річи), та о. інспектор не дав ся упросити, повторяючи давні свої обжалованя: "Trudno było mnie, jako inspektorowi, otwarcie powiedzieć: niech Pani ruskiego całkiem nie uczy! Pani wieś ruszczy! Wszyscy chcą, aby Grabówka była polską! Ze względów politycznych musi Pani iść z Grabówki".
До села прибула вже нова учителька п. Шенїговська. В розмові признала, що української мови цїлком не розуміє. Букви розпізнає, однак читати не потрафить!
Що маємо робити? 