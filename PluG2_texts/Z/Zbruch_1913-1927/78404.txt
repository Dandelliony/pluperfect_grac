◦ ◦ ◦ ◦ ◦ ◦ ◦ ◦ ◦ ◦

УСС. в Київі. Українські Сїчові Стрільцї, які попали в російский полон, перебувають тепер в Київі, вул. Терешенківська ч. 2. Між иншими находять ся там лїкарі: д-р Воєвідка Кость, д-р Рихло Іван і Гілецький; сотники: Чмола Іван, Сушко Роман, Кучабський Василь, Домарадський Андрій, Дашкович Роман, командант срілецької артилєрії, Черник Федь, командант скорострілів; четарі: Бісик Микола, Загаєвич Микола, Грималюк Данило, Матчак Михайло, Пасіка Петро, Xарамбура Роман, Струманчук Яків, Думів Осип, Андрух Іван, Маронїн Микола, Кушнїр Корнило, Герчанівський Дмитро, Рогульський Степан і стрільцї: Дякович Теодозий, Кузьмак Михайло, Кордуба Павло, Кузьма Гриць і богато інших.
Краєвим президентом Буковини іменовано дотеперішного управителя буковинського правительства ґр. Ерцдорфа.
Ляк перед правдою. "Vossische Zeitung" містить статю одного із своїх співробітників п. Франка, який перебував довший час в Галичинї, щоби оцїнити тутешні національно-полїтичні відносини. Статя зображує вірно національний характер української Східної Галичини, польонізацію української людности при помочи австрійських властий, обсаджених майже виключно Поляками та при помочі шкільництва. Особливу увагу присвячує автор статї відносини на Холмщинї, де також при помочи австро-угорських властий переводить ся польщенє краю. Зміст статї п. Франка дуже не подобаєть ся "Now-ій Reform-і", яка добачує в нїй змаганє при помочи брехнї спонукати офіціяльні нїмецькі круги до антипольської полїтики. 