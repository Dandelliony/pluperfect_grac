◦ ◦ ◦ ◦ ◦ ◦ ◦ ◦ ◦ ◦

Австро-польська розвязка закинена?
ВІДЕНЬ, 15. сїчня 1918. "Zeit" доносить, що в Берлїнї оконечне закинено австро-польську розвязку, а се з господарських і війскових оглядів. Промислові околицї Польщі мають бути прилучені до Нїмеччини. (До сеї звістки треба ставити ся з як найбільшою резервою. — Ред. "Дїла").
Наради в парляментї відложено.
ВІДЕНЬ. (Ткб.) В парляментарних кругах розійшла ся поголоска, що засїданє палати послів, заповіджене на 22 с. м. буде відложене. Як причину подають одні непрояснене становище партій, инші становища всенїмцїв, які грозять острою тактикою проти правительства, з причини реквізицій в нїмецьких повітах в Чехах.
Росія соціялїстичною републикою?
АМСТЕРДАМ. (Ткб.) "Allgemden Handelsblad" доносить на основі звістки з Льондону, що большевики задумують поставити в пятницю ультимат до конституанти, що Росія проклямуєть ся соціялїстичною републикою, а всї землї підлягають вивлащеню. Совіти попирають правительство.
Замах на Лєнїна.
ПЕТРОГРАД (ПА.) Коли Лєнін вертав вчора по відпровадженю віддїлу соціялістичної червоної ґвардії, віддано до автомобіля 4 револьверові вистріли, які хибили. 