Ворохобня в Китаю – Хайдери в Росиї – Вибори до головних рад у Франциї. – Найзимнїйший липець.

Ворохобня в Китаю. З Гонконґа доносять, що в Кантонъ зворохобило ся війско і убило свого вожда. Проголошенє независимости знесено, а ґенерал-ґубернатором іменовано капітана Со. Бувший ґубернатор Чанґ-мінґ-бінґ утїк з Кантона і виїхав до Гонконґа на анґлїйскім пароплаві.
Хайдери в Росиї. З Петербурга звіщають, що росийске мінїстерство просьвіти приступає до обробленя начерка розширеня сїти початкових шкіл для жидів з окремими приготовляючими клясами, в яких мають викладати жидівску релїґію. Сї школи мають заступати єствуючі тепер хайдери.
Вибори до головних рад у Франциї. Онодї скінчили ся вибори до головних рад і дали ось який вислїд: Вибрано 145 лїбералів і консерватистів, 112 поступовцїв, 722 радикальних републиканів і 28 зєдинених социялїстів. До тїснїйшого вибору прийде 92 кандидатів. Консерватисти і лїберали здобули 8, а втратили 36, проґресисти здобули 16, втратили 27, радикальні ресубликани здобули 62, втратили 26, а социялїсти здобули 7, а втратили 4 мандати. Як видно, останні вибори виявили значний зріст впливів радикальних републиканів в французкій републицї.
Найзимнїйший липець. XX. вік приносить одну метеорольоґічну сензацию за другою. Від 1775. р. веде ся так точно метеорольоґічні записки, що можна було провірити, що 1902. рік мав найзимнїйший май, 1905. жовтень, 1906. найтеплїйший листопад, а 1912. р. найзимнїйший вересень. Від 1775. р. се є від часу, від якого можна було перевести порівнаня в температурі, сегорічний липець є знова найзимнїйший, які зазначували калєндарі від 139 лїт. Пересїчна теплота в липцї виносила в 1913. р. 16° Ц., намість 19-6°. 