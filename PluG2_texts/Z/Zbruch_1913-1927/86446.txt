◦ ◦ ◦ ◦

П. Секретар внутрішних справ в Тернополі. В нашім місті гостив вчера п. Секретар внутрішних справ Др. Макух. П. Секретар був ласкавий приняти у себе нашого співробітника і уділити йому деякі інформації. До Тернополя приїхав п. Секретар на те, щоб на місці провірити відносини, серед яких жиє населеннє нашого повіту і міста і предприняти відповідні зарядження. Головну вагу звертає п. Секретар на харчеві і санітарні відносини. В тій ціли конферував п. Секретар з мійським лікарем і київською санітарною місією котра, як вже відомо, обіцяла нашому краєви велику поміч в уладженню санітарних інституцій. В справі прохарчовання бідного населення повіту конферував п. Секретар з повітовим комісарем, з головою філії Сільського Господаря і київським харчевим пунктом. Дуже довгу конференцію відбув п. Секретар з Головним Штабом військ У.Н.Р. На тій нараді порішено дуже важні справи, не тілько військові але також загально державні, які поки-що не надають ся до опубліковання. На запитання нашого співробітника, які кроки підняв Секретаріят в справі негайного переведення сполучення бувшої Зах. Укр. Нар. Республіки з наддніпрянською Україною відповів п. Секретар так. Секретаріят виконуючи ухвалу Національної Ради з дня 3. січня вислав до Київа на Трудовий Конґрес делєґацію. Та делєґація має в першій мірі нотифікувати прилученнє Зах. Укр. Нар. Республіки до України. Се мало стати ся день перед конґресом себ-то 18 січня. Надто з тої делєґації, має там на місці утворити ся комісія, котра з київським правительством має обговорити подрібно всякі справи, що дотичать нашого краю і в сей спосіб сполуку формально до кінця допровадити. Відношення нашої делєґації до трудового Конґресу має бути лишень офіціяльне, в мереторичних росправах вона участи не буде брати. Се становиско нашої делєґації основуєть ся на характері Трудового Конґресу, котрий є тілом провізоричним і не має характеру конституанти. Що до внутрішного положення в краю, то заявив п. Секретар, що найважнійшою справою в сю хвилю яка інтересує наш нарід се рішеннє справи земельної. Рішаючим чинником в тій справі остаєть ся одиноко лишень конституанта. Правительство може виступити лишень з проєктом. Але перед тим мусить воно докладно знати настрій, який панує між народом, його погляди на ту справу і його домагання. Тут можуть помочи преса і інформаційне бюро. Як найскорше з'орґанізовання пресових і інформацийних бюр лежить в загально-державнім інтересі. На заяву нашого співробітника, що в Тернополі вже таке бюро істнує і в тім напрямі працює, відповів п. Секретар, що він се з великим вдоволеннєм констатує і признає, що Тернопіль під тим зглядом стоїть на першому місці. Вечером від'їхав п. Секретар з поворотом до Станіславова.   Офіціяльне повідомленє з дня 22.1.1919. На північ від Львова: Поляки три рази вели наступ на Угнів, який таки лишив ся в наших руках. У Львова і на південь від Львова: Ситуація не змінена. Начал. Шт. Українських Військ полк. МИШКОВСЬКИЙ.   Український голос 