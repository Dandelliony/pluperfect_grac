◦ ◦ ◦ ◦ ◦ ◦ ◦ ◦ ◦ ◦

Вилив Днїстра. Дня 19-20. і 21. Днїстер так вилив, що затопив село Довге цілковито, понищив хати, будинки, городні оброблені поля. Стриганці потерпіли в полях від Днїстра, а село з городами від виливу з 19. на 20. потока Милованка. Шкоди величезні, нужда голодова велика, а на осїнь не буде що збирати, як край сейчас не дасть безплатної помочи в насїню бульб, кукурузї, фасоли і паші.
Еміґрацийний рух. В середу переїхало через Краків на роботу до Прусиї понад 300 земельних робітників зі східних повітів Галичини. Часть їх законтрактували фабричні фірми під Липском до плянтациї цукрових бураків. Поворот еміґрантів недопущених на американську землю, зростає з кождим днем. Знова завернено 168 австрийських і 100 росийських горожан, котрі на основі еміґрацийного права в Америці не можуть висїсти за Океаном. Між сими людьми починає ширити ся нужда, бо послїдний гріш видали на подорож і вертають майже без гроша до рідних сїл.
Король журналїстики. Такий король жиє в Злучених Державах. Се Луіз Гамерлїнґ, що стоїть на чолї 534 часописий і листків. Число се зрештою буде ще збільшене. Підприємство Гамерлїнґа називаєть ся "Союз заграничних часописий" і могло повстати лише в американських услівях. Всї видавані "Союзом" часописи призначені для еміґрантів усїх національностий і виходять майже на всїх мовах земської кулї. Кождий чужинець, що приїде до Америки, має нагоду прочитати часопись в рідній мові. Лише англїйських і нїмецьких часописий не видає Гамерлїнґ. Причини сего зрозумілі. Анґлїйці читають американські часописи, а Нїмці, як каже Гамерлїнґ, приїхавши до Америки, старають ся читати часописи лише в анґлїйській мові. Найбільше видає "Союз" французьких й італїйських часописий. Дальше слїдують часописи — в китайській, японській, грецькій і жидівській мові. 27 часописий виходить в Ню Йорку. Инші розсїяні по цілій териториї Злучених Держав, причім, як лише де-небудь повстане нова кольонїя чужинців, там "Союз" зараз засновує нову часопись. Тяжко представити собі ясно розмір "Союза" Гамерлїнґа. Під його командою стоїть кілька тисяч підчинених. В Ню Йорку, в головнім заведеню виданя працює 70 перекладників день і ніч. Їх переклади розсилаєть ся телєґрафом на всї сторони Злучених Держав. Крім cего і в инших містах розсіяних є ще 360 перекладників. Передплату приймаєть ся лише на рік, найдешевша часопись коштує 2 кор. Минулого року підприємство мало з передплати 27 мілїонів долярів. Вплив Гамерлїнга і його часописий на еміґрантів великий, головно в питанях зарібної платні і союзів робітників-чужинців. Завдяки сему часописний король тїшить ся великою популярностию серед людий всіх племен, які приїздять шукати щастя за океаном.
Дім для жінок у Львові. Під таким іменем завязала ся у Львові будівельна спілка, зложена зі самих жінок, котра поставила собі цілю збудувати великий будинок на дешеві помешканя для жінок, що самостійно працюють по ріжних заводах. Основательки сього підприємства надїють ся, що коли дістануть даром площу від міста, безплатно материяли від підприємців, до сього грошеві датки від ріжних інституций і добродіїв, то будинок буде їх коштувати так мало, що зможуть давати мешкань дешевше, ніж підприємці або приватні властителї.
Дефравдациї в станиславівськім банку. Проти бувшої дирекциї і надвірної ради станиславівського Banku Zaliczkow-ого вплинуло до державної прокураториї карне донесенє. Білянс за 1913 р. виказує втрати 1,200.000 кор., а недобір сей спричинений легкодушностию й охотою зиску членів дирекциї сего банку. Закиди сї звернено проти предсїдателя дирекциї Антона Зайончека, його заступника Гарґесгаймера, референта Пренґовського і касиєра Твардовського. В карнім донесеню сказано, що в обіг пущено подвійні векслї на квоту 97.000 корон. 