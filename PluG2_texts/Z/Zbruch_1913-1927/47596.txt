◦ ◦ ◦ ◦ ◦ ◦ ◦ ◦ ◦ ◦

Офензива на Солунь.
ЖЕНЕВА (Пр. т.). "Petit Parisien" доносить, що стоїмо без посередно перед офензивою на Солунь. Великі рухи війск коло Монастиря й Дойрану вказують на те.
"Новое Время" зазначує з добре поінформованого жерела, що до сеї акції прилучать ся Турки з дуже значним контингентом війск. В кругах антанту являєть ся велика журба про перебіг солунської акції.
Америка й Нїмеччина.
ГАҐА (ТКБ). Дневники доносять з Льондону: Як довідуєть ся з Нового Йорку Бюро Райтера, предсїдатель комісії заграничних справ висказав погляд, що аферу Люзитанїї можна вважати вже майже полагодженою.
ЛЬОНДОН (ТКБ). Бюро Райтера доносить з Нового Йорку: "Associated Press" довідуєть ся з Вашінґтону, що між Нїмеччиною і Злученими Державами прийшло в головних точках до порозуміня.
В Альбанїї.
РИМ (Ткб.) "Idea Nationale" доносить: Передні неприятельські сторожі утворені є з уоружених католицьких племен північної Альбанїї, які вже давно потискано для австро-угорської справи. Оперуючі в Альбанїї австро-угорські війска находять ся ще в Скутарі і — як здаєть ся — не хочуть від разу порушити ся, тільки висилають менші війска, яким товаришать віддїли католицьких малїссорів; війска ті дійшли здовж ріки Ісмі аж над море. Висунені лїнїї Сер бів і людий Ессаца баші вже стрінули ся з неприятелем, який не буде міг так скоро дійти до Дурацца.
Димісія франкського підсекретаря для справ авіятури.
ПАРИЖ. (Ткб.) Підсекретар Беснард вручив президентови кабінету димісію, мотивуючи її тим, що війскова комісія сенату хотіла на нього зложити відповідальність, яка відносить ся до мінїстра війни. Правительство рішило не іменувати наслїдника Беснарда, тільки віддати справу авіятури під безпосередну управу мінїстра війни.
Російська позичка.
ПЕТЕРБУРГ (Ткб.) Пет. тел. Аґ. доносить з Токіо: Заключено договір в справі піднятя російської позички в Японії в сумі 50 мїлїонів на заплаченє замовлень, які поробило російське правительство. Позичка є 5 процентова і має бути в протягу року замортизована.
Французи займають дальше грецькі острови.
ПАРИЖ. "Petit Pensien" довідуєть ся з Корфу, що француський віддїл заняв грецький остров Фано на північ від Корфу.
З Ромунїї.
БУДАПЕШТ. (Пр. тел.) "А Villag" доносить з Софії: "Балканська Пошта" зазначує, що ромунський мінїстер справедливости Антін Йонеску поїхав в особливій місії до Берлїна. Має він порученє переконати нїмецьке правительство про приязнь і льояльне повєдєнє Ромунїї супроти центральних держав.
БУКАРЕШТ. (Пр. тел.) По донесеням дневника "Adverul" рішило ромунське правительство на підставі представленя шефа ґенерального штабу й на далї заховувати рішучу невтральність.
БУКАРЕШТ. (Пр. тел.) "Adverul" доносить з Ясс: Сенат унїверситету рішив розвязати всї студентські стоваришеня, які аґітують за воєнною акцією. Всї ті стоваришеня складали ся з прихильників Таке Йонеску.
Ромунсько-болгарське порозумінє
КОПЕНГАҐА. (Пр. тел.) Півофіцїяльне "Новое Время" довідуєть ся від високо поставленої дипльоматичної особи, що в останнїх днях наступили на Балканї важні зближеня. Між Радославовом і Братіяну відбували ся важні конференції, які незвичайно вияснили на ситуацію. Болгарсько-ромунські відносини нинї управильнені о стілько, що повне порозумінє в многих важних питанях обох країв легко може наступити. 