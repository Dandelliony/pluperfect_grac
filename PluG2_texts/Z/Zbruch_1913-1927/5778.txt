Львів і Петербург.

Петербурський реакцийний Светъ в статї під заг. "Львів і Петербург" з нагоди відомої протиавстрийської демонстрациї "Галицко-русск-ого Общества" пише між и. отсе:
"Страшний збіг подїй: в львівськім соймі і в петербурськім шляхотськім клюбі в один і той сам вечір обговорювано галицько-росийський рух. Там галицький намісник проф. Бобжинський доказував, що його політика поборюваня всього росийського в Галичинї відповідає духови цїлої істориї польської. Тут голова галицько-росийського товариства ґр. Бобрінський взивав росийських людий спомянути історичні задачі Росиї і помогти безталанній Прикарпатській Росиї... Очевидно, що пан Бобжинський, хоча і написав кілька (?) томів Істориї Польщі, нїчого з неї не порозумів і нїчого не навчив ся. Нехайже він далї робить своє... дїло: час розплати наближаєть ся, і жаль тільки, що нова історична розплата між Росиєю і Польщею ізза Прикарпатської Росиї не може бути рішена безкровно, як сього бажали собі проводирі варшавських Поляків з Дмовським на чолї".
Що сї "бажаня" відомих польських партий, котрим ідейно проводить Дмовський, не завмерли, а навпаки — з цїлою форсою п ереводять ся в дїло, доказів сього маємо аж за богато кождого дня. Концентрують ся сї заходи, зроджені з сих вшехпольськоросийських бажань, в теперішній хвили на поборюваню польсько-українського компромісу в справі виборчої реформи і на перепинюваню заснованя українського унїверситету у Львові. До справи сеї подав віденський христ.-социяльний орґан Deutsches Tagblatt ось які інформациї:
"Як дізнаємось, ведуть ся між вшехполяками і руссофільськими Русинами переговори, які мають довести до кооперациї сих обох руссофільських ґруп. З боку вшехполяків веде переговори заступник голови посол ґр. Скарбек. Договір, який має бути заключений, звертаєть ся передовсїм проти виборчої реформи: руссофільські-ж Русини старають ся передовсїм за те, щоб розширити порозумінє головно на боротьбу проти українських унївертитетських домагань, бо саме на сю справу глядять дуже неприхильним оком у Петербурзї. Вшехполяки, котрі також мають певні тенденциї до Росиї виявляють готовість пристати на таке розширенє переговорів".
Взагалї треба сказати, що вшехпольсько-росийські "коншахти" між и. також в справі польсько-українських і польсько-австрийських відносин, коншахти, які були на часок усунули ся в тїнь, в останних днях висувають ся з новою силою на чоло польської полїтики в звязи з важними подїями в полїтицї заграничній Европи. Варшавський осередок польського pyссофільства, який з опортунїстично-тактичних причин (компромітация руссофільської вшехпольсько-подоляцької коалїциї в очах керманичів Австриї !) на короткий час трохи притих в своїх противавстрийських і противукраїнських аґітациях, тепер — осьмілений успіхами росийської полїтики на Балканї — знов піднїс голову. Чільні варшавські щоденні орґани польські переповнені статями в сїм дусї, а найбільш поширений (також у Галичинї) варшавський ілюстрований тижневник Świat пустив ся так далеко у віщованю недалекої загибели Австриї й австрийського пануючого дому, що ц. к. прокуратория держави була приневолена оголосити конфіскату останного числа Świat-у і заборону розширюваня його в Австриї.
Очевидно, зробила се не львівська ц. к. прокуратория, а краківська. Бо львівська - віддана в цїлости в руки вшехполяків – нїколи на щось подібне не "далась-би взяти ся". Вона напружує свої сили в напрямі трохи иншім: на переслїдуванє тих ґазет, котрі клеймлять і поборюють...   