Телєґрами

Державна рада.
ВІДЕНЬ. (Ткб) Суспільно політичну комісию палати послів скликано на 15 с. м.
Процес ізза ритуального морду.
КИЇВ (Вл. тел.). Нинї зізнавали дальші сьвідки Ященко, лїхтарник Шатковський, поліцийний офіцир Вижинський та студент „академіст" Ґолубєв.
Непорозумінє між спорідненими душами.
ВАРШАВА (Прив. тел.) В Росиї заборонено львівський орґан подоляків Gazet-у Narodow-у.
Релїґійні переслідуваня.
ПЕТЕРБУРГ (Прив. тел.). Поліция заборонила реліґійні сходини баптистів, бо призначені на се мешканя ніби то не відповідають вимогам будівельного закона.
Велика пожежа.
КІШИНЄВ (Прив. тел.). На стациї Більці горють склади Росийського промислового банку. Страти перевисшають 400.000 рублів.
Ессад паша і альбанське правительство.
ВАЛЬОНА. (Ткб.) Провізоричне правительство одержало від Ессада паші телєґраму, в якій він взиває правительство, щоби коли не рішить ся перевестись до Дурацца, то бодай вибрало инше місто, а не Вальону на свій осідок. Здаєть ся, що Ессад паша згодив ся би на перенесенє правительства до Ельбассану.
Турецько болгарський мир.
ЦАРГОРОД (Ткб.) Великий везир і болгарський делєґат Тошев вчера пополудни виміняли ратифікациї турецько-болгарського мера.
ЦАРГОРОД. (Ткб.). Зачувати з добре поінформованого турецького жерела, що справа західної Тракії вже полагоджена. Болгария формальво зобовязалась пошанувати всї права музулман. Підпрефектами і помічниками ґубернаторів будуть музулмани, а жандармів братимуть із місцевого населеня. 