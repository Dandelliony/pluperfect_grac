◦ ◦ ◦ ◦ ◦ ◦ ◦ ◦ ◦ ◦

Властю на Українї має бути Українська Центральна Рада.
Та сама "К. Мысль" подає звідомленє з засїданя Ради робітничих і жовнїрських депутатів при участи представників війскових віддїлів, фабричних комітетів і її професіональних союзів, яке відбуло ся 4. ст. ст. (17 н. ст.) падолиста в Київі. Предметом нарад була справа орґанїзації власти.
По довшій дискусії збори більшістю 433 голосами признали, що центральна власть повинна належати Совітам робітничих, салдатських і селянських депутатів.
В справі краєвої власти на Українї збори одноголосно признали, що властю на Українї має бути Всеукраїнська Центральна Рада. Питанє про необхідність реконструкції Центральної Ради рішено більшістю 424 голосів проти 76 позитивно. Питанє про необхідність безпроволочного скликаня з'їзду Рад робітничих, салдатських і селянських депутатів, який повинен реконструовати Раду, порішено прихильно більшістю 389 голосів.
В справі орґанїзації власти в Київі 438 голосами рішено віддати власть Радї робітничих і салдатських депутатів.
Нота правительства Лєнїна до російських амбасадорів в справі мира.
ПЕТРОГРАД (ПТА). Повновласник для заграничних справ Троцький зложив до амбасадорів таку заяву:
Конґрес ґен. рад. послів, робітників, жовнїрів й хлопів цїлої Росії 26. ст. ст. жовтня (8 н. ст. падолиста) утворив нове правительство, яке представляєть ся як рада повновласників народу. Володимир Ілїч Лєнін є визначено як провідника правительства. Полїтику повірено менї й мене визначено повновласником для заграничних справ.
Предкладаючи текст, затверджений конґресом рад ґен. послів, який містить в собі предложенє завішеня оружя й демократичного мира на основі независимости народів й права їх рішаня про свій розвиток, без анексій і контрибуцій, маю честь предложити, щоби Ви уважали вичислені письма урядовими предложенєм негайного завішеня оружя на всїх фронтах та негайного розпочатя мирових переговорів. Правительство всеросійської републики ставить ті предложеня усїм народам й усїм правительствам.
Прошу Вас, пане амбасадор, висказати глубоке поважанє правительства ґен. рад. народови француському, який не буде міг здержати ся від бажаня мира, як впрочім всї народи ведучі війну, скервавлені та вичерпані різнею.
Повновласник для загр. справ А. Троцький.
Українська армія проти Калєдіна.
Чутки про побіду Калєдіна над Укр. Центральною Радою неправдиві.
СТОКГОЛЬМ (ТКБ.) Представник шведської телєґр. аґ. доносить з Гапаранди: Пресове представництво заграничної делєґації большевиків доносить, що в Петроградї панує цїлковитий порядок. Війска Керенського по довгім опорі прилучили ся до народу.
В Москві побідила без сумнїву революція. Проти Калєдіна є в дорозї около 150 тисячна українська армія. Також на задах Калєдіна є сильні віддїли війск так, що є премісси успішних переговорів з Калєдїном.
БУДАПЕШТ (Пр.) До "Vilag" доносить зі Стокгольму, що правительство большевиків має всю власть в своїх руках, Калєдін не вмаширував до Київа. Українською Радою зорґанїзована армія виносить 150.000 мужви; вона йде проти Калєдіна. На його задах стоїть 30.000 большевиків з артилєрією. Калєдінови не лишить ся нїщо инше, тільки піддати ся. 