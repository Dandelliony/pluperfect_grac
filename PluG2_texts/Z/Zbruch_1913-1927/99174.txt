◦ ◦ ◦ ◦

    Арештовання. Оноді арештовано в Дмитровичах, львівського повіту п. Марію Сіцінську, учительку тамошної школи, мовляв за те, що вона усунула із шкільної салі польського орла. Як нам доносять, орла спрятала нарочно якась злочинна рука, аби спричинити арештовання учительки-Українки.   Стріча Петлюри з Пілсудским. В телєґрамі з Замостя з дня 13. липня "Вперед" доносить: Сьогодня нічю стрінулися в Замостю Пілсудскі з Петлюрою. Стріча тревала кілька годин. Оба начальники обговорювали справи війни і миру, (16. ц. м. рано Петлюра в товаристві міністра А. Лівицького переїхав через Львів на Станиславів).   Самоволя учителя-Поляка. З віродостойного жерела довідуємося, що в Кудинівцях повіт Зборів учитель Поляк на тайний приказ шкільного інспектора перемінив мову викладову з української на польську. Наука і молитва відбуваються виключно на польській мові. З обовязку подаємо це до відома вищим шкільним властям.   Часопис для полонених в Тухолі. В Тухолі почала виходити "Рада", орґан старшин У.Г.А. табору полонених в Тухолі. Часопис виходить що кілька днів в трох примірниках і містить короткі статті з области політичного, соціяльного та економічного життя, та цікавійші телєґрами. — П.А.Т.   Облава на вулицях Львова. Сьогодня рано львівська поліція при співучасти війська і М.S.О. розпочали на вулицях міста контролю цивільних і військових осіб. До полудня придержано кілька десять осіб.   Арештування членів Бунду. В льокалях краківської орґанізації жидівського Бунду доконано 15. ц. м. ревізії і хоч нічого підозрілого не найдено, арештовано провідників неї орґанізації. Арештованих інтерновано в таборі в Домбю. Вчора рано арештовано у Львові між иншими членів "Бунду" д-ра Феля, Остера, д-ра Батлєра, членів заводових орґанізацій Туша, Дорфмана, Васермана, Шапіру і С. Ґезунда разом 9 осіб. Всі орґанізації, по переведених ревізіях, опечатано. Як доносить "Gazeta Poranna" арештованих вивезено до Кракова.   Додаткова апровізація робітництва. Від 17. ц. м. зачнеться розділ споживних депутатів для тяжко працюючих робітників. Перший зачет на признані рації виносить 5 кґ. муки, 2 бохонки житнього хліба і 60 дкґ. цукру на голову. Підприємства і заряди інституцій, які в маю, червні і липні ц. р. зголосили в маґістраті лісти своїх робітників, мають зголоситися в суботу 17. липня в бюрі XVII в. департаменту маґістрату, вул. Пекарська 11/І. III. пов., щоби підняти лєґітимції на названі середники. За карту побору платиться 5 мк. Депути одержать тільки робітники цих заводів, яких признала за тяжко працюючих міська кваліфікаційна комісія.   Громадська думка   