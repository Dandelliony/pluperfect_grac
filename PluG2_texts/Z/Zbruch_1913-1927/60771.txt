Педаґоґічні справи.

Пише нам ґімназіяльний професор:
Дня 25. грудня 1916 відбули ся у Львові збори Українського Педаґоґічного Товариства, на яких порушено цїлий ряд важних питань. Дивно, що по нинїшний день секретаріят зборів не попав до "Дїла" звіту для відома загалу. Се лежить в інтересї товариства повідомити загал, що таке і таке в товаристві робить ся, що збори поставили такі і такі бажаня, що між громадою таке і таке заінтересованє і т. д. На зборах порушено такі питаня, яким слїд би присвятити трохи більше уваги.
От хочаби справа орґанїзованя жіноцтва, порушена д-ром Пачовським. Питанє се дуже актуальне, ним дуже цїкавлять ся Нїмцї й Поляки, орґанїзують жіноцтво, бо-як одна з провідниць нїмецького жіноцтва заявила — будучність належить до жінок.
У нашого народу, який нїколи не керував на надмір чи то свідомого селянства чи міщанства, орґанїзованє жіноцтва, особливо по містах, яке є виставлене на ріжні небезпеки, є першорядного значіня. Сим питанєм займаєть ся д-р М. Пачовський і, здаєть ся, ми невдовзї почуємо, як належить забратися до зреалїзованя cего питаня.
Дальше на увагу заслугують такі домаганя, піднесені на зборах: поширенє зглядно відновленє клича "Рідна Школа", бо приватні школи мають великі видатки, а помочи нї звідки, хиба від своїх. Щоби поставити волинську школу на сильні основи, треба постарати ся о підручники, примінені до тамошних відносин.
Досить широко була дискутована справа народних шкіл. По школах наших учительських сил мало, на чім терпить незвичайно релїґійне й національне вихованя наших дїтий. Сему треба запобігти, основуючи для хлопцїв і дївчат підготовляючі курси до учительского семінара, і так приготовляючи кадри нашого учительства.
Такі цїкаві питаня були порушені на зборах. Були не піднесені і дві прикрі справи, а то: мале заінтересованє Педаґоґічним Товариством у учителїв львівських ґімназій, що проявляєть ся в дуже малім числї учасників зборів, і в тім, що в самім товаристві воно не рветь ся до роботи. Се потвердив крил. о Чапельський, який був щось десять років головою товариства і ті відносини добре знає.
Друга справа, яка відбилась відтак в нашій пресї, се справа навчаня релїґії в народних школах.
Сих кілька моїх уваг ледви чи вистане за звіт, але загал бодай дещо довідаєть ся про житє в нашім товаристві. В теперішних часах, коли між нами панує пригнобленє, кожду прояву національного житя повинно подавати ся загалови до відома, нехай він знає, що ми національно жиємо, що щось робимо, що думаємо навіть на будуче про роботу, маємо ріжні пляни і. т. д. А се певно буде тою цїлючою водою, яка зрезиґнованих і пригноблених покріпить. Cего не повинно занедбувати нїяке національне тїло, особливо в таку напружену й непевну хвилю. 