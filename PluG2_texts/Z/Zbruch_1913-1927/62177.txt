Справа пос. д-ра Окуневського.

Відень в лютім 1917.
На основі цїсарського розпорядку з 24. грудня 1915 ч. 394 про утрату адвокатури з причини опущеня державної території адвокатом або адвокатським кандидатом в часї війни, внїс був свойого часу ґенеральний прокуратор при Найвисшім Трибуналї очеркненє з адвокатськоі лїсти цїлого ряду адвокатів і адвокатських конципієнтів з Галичини й Буковини. На переведеній дня 28. червня м. р. розправі Найвисший Трибунал, розглянувши всї обставини, які моглиб оправдувати виїзд названих адвокатів за границю і які предложив установлений куратором неприсутних віденський адвокат д-р Едмунд Корнфельд, затвердив внесенє прокураторії що до 29 адвокатів і адвокатських кандидатів, а достаточно оправданою признав лише неприсутність львівського адвоката д-ра В. Унґара, пробуваючого в Швайцарії, та адв. кандидата д-ра В. Слоневського зі Львова, котрий в часі інвазії пробував у Тернополи і через те не міг вертати. Що до трех осталих адвокатів, а саме д-ра Яна Пєрацького, д-ра Володислава Міхайди і д-ра Теофіля Окуневського заряджено доповняючі доходженя на обставину, чи вони дїйсно покинули територію держави під примусом ворога.
Українське парляментарне заступництво поробило старанні заходи, щоби по можности установити обставини виїзду д-ра Окуневського до Росії, особливо, що з боку ворожої нам преси розпускано на сю тему найбезсоромнїйші наклепи. І так повело ся сконстатувати, що д-р Окуневський пробував через перші місяцї московської інвазії в місци свойого осїдку, в Городенцї, та за той час заступав ся за населенєм повіта супроти переслїдувань російських салдатів. Із сеї причини попав навіть у неласку коменданта оперуючої там російської армії. Дійшло навіть до того, що коли утворено дорадне тїло мійському командантови Городенки, то командант армії письменно заявив ся проти принятя д-ра Окуневського до "байрату", як людини "неблагонадьожної". Пізнїша особиста жалоба д-ра Окуневського перед ґенерал-ґубернатором Яр. Бобрінським у Львові на надужитя російського салдатства мала одначе такий наслїдок, що російські війскові власти посла Окуневського арештували в Городенцї і вивезли. Після того опинив ся він через кілька місяцїв в Київі. Із цензурованих листів д-ра Т. Окуневського виходить, що його ставлено перед російський воєнний суд за "дїланя в користь ворожої держави", себто Австрії, а помимо увільнюючого присуду поставлено під полїційний нагляд, відкидуючи його просьбу о дозвіл вернути до Галичини. Не зайвим буде ще згадати, то поc. Окуневський згадує в однім листї, що почуває себе крайно зломаним старцем, який до того опинив ся ще в скрутнім матеріяльнім положеню...
Докази зібрані таким робом дано до розпорядимости кураторови неприсутних адвокатів та внесено також просьбу до мінїстерства внутрішних справ о виміну поc. Окуневського разом з иншими вивезеними послами.
Поновна розправа перед Найв. Трибуналом в справі адвокатів Пєрацкого, Міхейди і Окуневського відбула ся дня 24. сїчня і на нїй — як відомо вже — таки рішено на внесенє прокураторії д-ра Т. Окуневського з адвокатської лїсти счеркнути, опираючись головно на звітї городенського суду та поліцїйної опінїї. Найвисший Трибунал не вдавав ся принципіяльно в подрібні доходженя в анальоґічних справах, а що з справі пос. Окуневського вони булиб не легкі та не покінчили ся би швидко, то Найвисший Трибунал не прихилив ся до дальших доходжень. З актів виходить справдї, що д-ра Окуневського Москалї трактували спершу в Городенцї ворожо, та що він мусїв пішки йти етапами по вивезеню. З дороги одначе вспів вернути до Львова, де пробувала його жінка, родовита Росіянка. Доказу, щоб д-ра Окуневського російські власти приневолили до виїзду в Росію, годї було з істнуючих актів перевести. А що той, хто виїхав за границю, має після закона "оправдати" свою неприсутність і сам доказати, що він був приневолений покинути австрійську територію проти своєї волї, то Найвисший Трибунал станув на становищи, що д-р Т. Окуневський такого доказу не перевів, що він австр. територію покинув добровільно і своєї неприсутности не виправдав. Треба одначе підчеркнути, що Найвисший Трибунал зазначив виразно в своїм ореченю, що счеркненє д-ра Окуневського з адвокатської листи не має характеру дисциплїнарної кари, та що се тільки адмінїстраційне зарядженє. Д-р Т. Окуневський має по своїм поворотї отворену дорогу до регабілїтації та може по виправданю перед мінїстром судівництва осягнути поновне вписанє до адвокатської листи.
До речі слїд ще нагадати, що в хвали переводженя розправи проти д-ра Окуневського місце його осїдку остає знов під російським наїздом, що вело за собою також немалі трудности при вишукуваню евентуальних відказових свідків. 