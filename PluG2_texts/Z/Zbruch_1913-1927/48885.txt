Чим є для України Шевченко. — Плян видання творів Т. Шевченка по нїмецьки.

Чим є для України Шевченко.
Найбільшим національним українським святом, святом, що обєднює всї українські землї, всї стани, всї партії українського народу, стала врочистість річницї уродин і смерти Шевченка. Часом обрахунку національного дорібку та програми на дальшу будучність, святом Ганнїбалової присяги посвятити своє життє та майно за кращу будучність соборної України, святом ободрення тих, віру в успіх котрих надгризає черпак сумніву та зневіри, стали Шевченкові роковини для всїх Українцїв без кордону.
Нїодин пост всесвітньої лїтератури не став таким близьким для найширших мас свого народу, таким рідним для них, що Шевченко. Що за причина сього незвичайного явища? Широкі маси народу не розуміють ся на тонкостях лїтературної стійности творів якогось письменника, вони не знають близших даних, що було перед Шевченком, а чого доконав Кобзарь, щоб виробити собі погляд про значіннє Шевченка в історії української лїтератури. Тим більше, що історично-лїтературне значіннє Шевченка не все ставлять українські історики лїтератури на тім високім ступнї, який йому належить ся з огляду на попереднїй і дальший розвиток українського письменства.
Для широких народнїх мас важний Шевченко в першій мірі тому, бо він відкрив їх і для української помосковленої та спольщеної інтелїґенції і для світа. В гельотах московських і польських земельних власників відкрив він таких самих людей, як ті земельні власники, але ограбованих з усяких прав людини. Вийшовши сам з лона закріпощених мас і зазнавши найтяжших катовань у тім пеклї на землї, яке раєм називають, він і щодо своєї життєвої долї і щодо проголошених думок став уособленнєм українського народу. Як Шевченко в неволї мучив ся, ріс і почав сивіти, так український народ на протязї свого багатовікового історичного життя по найбільшій части був погноєм чужих культур, московської, польської чи якої там, найчастїйше зливав крівавий піт, аби наповнити грішми московські, польські чи які там кишенї, столїттями стогнав у польськім або московськім ярмі. Й не більше ясних, незахмарених днїв у життю Шевченка, нїж таких самих лїт у життю української нації.
То не сам Шевченко виспівав тугу за кращими історичними часами, за золотою волею, то не Шевченкове серце крівавило ся болючо тому, що бачив саме пекло навкруги, національно-полїтичну, суспільну й економічну неволю, то не Шевченко тільки відчув, що треба бороти ся, а вибореть ся кращі умови національного життя й його розвитку, — то устами Шевченка заспівав увесь поневолений український народ. І Шевченкове слово вийшло з глибоко чоловіколюбного серця та запустило міцне коріннє в серцях українського народу. І хоч нема в всесвітній лїтературі поста, котрий зрівняв ся-б з Шевченком як апостол правди та любови, хоч сам Шевченко мав в одиницях московського та польського народу своїх найблизших приятелїв, то його почування до гнобителів українського народу се почування, вирвані з серця широких мас українського народу.
То не Шевченко рвав ся всїми силами до світла та здобував власним тяжким трудом серед безустанних перепон і колод усе те, що конечне було для задоволення його життєвих і духових потреб і що в добре упорядкованих краях одержують ся обовязково, то український народ зводить завзято бої з своїми гнобителями за саме право на життє, не маючи навіть можности розвивати його так, як вимагають його інтереси. Доля Шевченка, котрого замучили за Україну, се доля всїх найкращих синів України, хочби Драгоманова та Франка, котрі в своїм життю багато горя перетерпіли, а небагато радости зазвали. І в міру того, як ряди каменярів кращої будучности України, власної хати, нової, вільної сїмї стають щораз ширші, ширшає і культ того, хто показав нашій нації, чиї ми сини та до чого простуємо.
Але щоб на Українї був син і була мати, щоб були люде на землї, треба наперід Українцям пірвати кайдани полїтично-національного поневолення України. І на шляху розкуття українського народу з усїх оков, в які він досї закутий, Шевченко є для нас символом боротьби та визволення. І як полїтичні гадки переплатив Шевченко десятилїтнїм засланнєм, так його піснї загрівають нас до боротьби за наші національні права. І не буде добра на Українї доти, доки Днїпро не понесе з України ворожої крови, доки ворожою злою кровю не окропимо волї України, доки не матимемо спромоги в новій, вільній, соборній, незалежній Українї помянути незлим тихим словом того, що, немов направляючи помилку Богдана Хмельницького, проголосив протимосковську українську полїтичну думку. І в тім може найбільша заслуга Шевченка, що він запалив нас до боротьби за конечну потребу незалежної України, найкращий вислів чого дала соборна Україна в сотворенню Українських Сїчових Стрільцїв. Плян видання творів Т. Шевченка по нїмецьки.
Для пошановання столїтнього ювилею уродин Т. Шевченка мав вийти у Липську з кінцем 1914 р. двотомовий збірник Шевченкових писань у нїмецькім перекладї під редакцією лєктора нїмецької мови на черновецькім унїверситетї, д-ра Гуґона Гайслє (Hausle) та лєктора української мови д-ра З. Кузелї. Збірка, до якої лїтом 1914 р. пороблено редакційні приготовання, мала дати в двох невеликих томиках найконечнїйший матеріял для пізнання й повного зрозуміння творчости Шевченка, і так у першім томі крім передмови відповідну розвідку про життє й твори, біблїоґрафію нїмецької лїтератури про Шевченка з головним узглядненнєм перекладів і вибір поезій, у другім томі вибір оповідань і листів та виїмки з дневника. Збірка мала бути прикрашена двома портретами Шевченка, подобизною його письма й репродукціями його декількох малюнків і рисунків.
У збірку віршів мали ввійти найкращі дотеперішнї переклади, які мали бути перед друком докладно порівняні з ориґіналом і справлені, оскільки розходило ся про живучих авторів, у порозумінню з перекладчиками, й цїлий ряд нових перекладів, які мав приладити др. Гайслє, що для тої цїли вмисне вчив ся української мови, й декількома иншими співробітниками. Особливу вагу клало ся на таку передачу ориґіналу, щоб у перекладї не затрачувала ся його краса й вірність, а заразом, щоб переклад зладжено поправною нїмецькою поетичною мовою та щоб він був зрозумілий чужинцеви. Для останньої цїли було в плянї додати, де потреба, короткі річеві пояснення.
На жаль війна розбила виконаннє роботи. З оголошеннєм мобілїзації др. Гайслє мусїв вступити до військової служби та пробуває тепер у російськім полонї. 