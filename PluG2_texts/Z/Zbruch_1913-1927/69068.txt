◦ ◦ ◦ ◦ ◦ ◦ ◦ ◦ ◦ ◦

Звідомленє ц. і к. ґенерального штабу з 27. липня.
Фронт кн. Лєопольда баварськог о: Наступи ґрупи Бей Ермолїя посувають ся успішно. Часть війска ґен. полковника Кріка, часть полку молод. Штаремберґа ч. 13 і баварські війска протягом ночи серед борби з задними сторожами рос. заволодїли Коломиєю.
На північ Днїстра наближають ся союзні війска до устя Стрипи. Теребовля і Чортків в руках Нїмцїв. Масові протинаступи на північ від Теребовлї зломано з великими для ворога втратами.
На схід від Тернополя знов відперто неприятеля далї на схід.
Фронт арх. Йосифа: У відновлених борбах над гор. Сушітою місцевини Совея і Неґрілєштї дістали ся в руки неприятеля.
В лїсних Карпатах рос. фронт тепер уже від татарського провалу аж до Кірлїбаби захитаний. Полки гонведів відперли ворога за Цапул. Австро-угорські сили і нїмецькі ґен. полк. Кевеша здовж гор. бігу гірських рік пруть вперед у півн.-схід. напрямі.
Фронт італїйський: В богато місцевостях з обох боків сильнїйша дїяльність артилєрії.
Фронт Макензена. Не змінило ся.
Фронт балканський. Нїчого нового.
Звідомленє головної нїмецької кватири з 27 липня.
Східний терен війни. Ґрупа війск ґенерала полковника Бем Ермолїя. В завзятім дужаню, в часї котрого Цїсар був присутний на боєвищи, наші дивізії коло Тернополя сильним наступом далї розширили здобутий недавно примісток на східнім березї Серету. На південь — мимо завзятого опору Росіян, котрі вели тисячі жовнїрів густими масами в наш руйнуючий огонь, виборено перехід через Гнїзну і Серет від Теребовлї до Скоморох. По обох сторонах Днїстра швидко йдемо вперед. Баварські війска з австро-угорськими заняли Коломию.
Фронт архикн. Йосифа: В північно-східній части Карпат Лїсних наші корпуси йдуть за уступаючим ворогом до Прута. В горах на схід від долини Кезди Вашаргелї вивязали ся вчора нові бої. Ми лишили ворогови долину Совеї аж до гор. бігу Путни.
Фронт Макензена: Боєва дїяльність над дол. Серетом була менша нїж попередних днїв.
Західний терен війни. Битва артилєрії у Фляндрії вчора хвилево ослабла наслїдком злих умов обсервації. Над вечером вона знов зросла до крайної завзятости. Нові насильні звіди Анґлїйцїв зломано скрізь у нашій оборонній области. В Артезії по пол. значно віджила огнева дїяльність. В ночи відперто на цїлім фронтї напади ворожих звідних віддїлів.
В справі відбитих укр. земель і внутр. політики Австрії.
ВІДЕНЬ (Ткб.) Президія УПР. — як доносить "Slav. Korresp." — оповістила на засїданю клюбу 26. с. м., що відбула з президентом мінїстрів конференцію в справі адмінїстрації відбитих укр. повітів. Премієр заповів прихильне узглядненє представлених бажань — по вислуханю всїх чинників, які входять в рахубу.
В справі внутр. полїтики Австрії ухвалив клюб витревати на становищу, що розвязка конституційного питаня є первобутним правом парляменту і що се питанє має бути розвязане в конституційній дорозї на основі правдивої демократії та права самоозначеня і самоуправи австрійських народїв.
Ухвалено також старати ся про те, щоб конституційна комісія палати послів була чим скорше скликана задля веденя своєї працї.
Подїї в Росії.
ПЕТРОГРАД (Ткб.) Доносять, що 31. с. м. збере ся в великій Опері в Москві великий народний конґрес представників ріжних публичних союзів при участи думських послів. Правительство само дало до того почин, бо хоче на тім конґресї вияснити теперішне положенє і задачі найблизшої будуччини.
Д. 25. липня явив ся Керенський на засїданю делєґатів роб. жовн. рад і селян, запросив їх до участи в конґресї і виголосив палку промову. Сказав, що пораженє на фронтї витворило податний ґрунт для протиреволюції, але правительство рішене всїми засобами поборювати анархію і реакцію, відкличе ся до конґресу о поміч.
През. Чхеідзе впевнив премієра, що правительство найде в комітетах сильну поміч до ратованя революції і вітчини.
ПЕТРОГРАД (Тел. аґ.) Тимчасове правительство завело кару смерти, зарядило складати на фронтї революційні суди воєнні. Входять до кождого 3 офіцири і 3 жовнїри.
В розмові з представниками преси сказав Керенський: Тимч. правительство у повній солїдарности з армією бере на себе за ті розпорядки тяжку відповідальність і то тільки тому, щоб хоронити дороге житє героїв, які падуть за вітчину, і щоб відвернути від неї сором та ганьбу. 