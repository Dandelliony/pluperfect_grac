Катастрофа повений – Редль

Катастрофа повений. Галичину, яку знищили в 1912. р. великі повени а відтак страшне фінансове пересиленє, навістило тепер нове нещастє. Вже більше як місяць день за днем падають дощі, а останними днями прямо ллють ся мов з цебра і спричинили повени многих рік і потоків, головно у східній Галичинї. Зі всїх сторін надходять сумні вісти про шкоди, які наробила повінь. Найбільше дає ся відчути слота селянам, яких сегорічні засїви, можна сказати, вже пропали. Що більше деякі місцевини зовсїм відтяті від сьвіта. Зелїзничі шляхи ушкоджені, телєфонїчні і телєґрафічні сїти попереривані, а про звичайні дороги нема що навіть й згадувати.
З причини недостачі місця ми обмежимо ся до поданя лише найважнїйших вістий. І так в Устю зеленім виступив Днїстер з свого русла і перервав зовсїм дорогову комунїкацию. Дощ ллє вже від тижня. Телєфонїчне полученє з Львовом, Станїславовом, Товмачем і Бучачом перерване. Положенє прямо грізне.
З Коломиї доносять, що від тижня плинуть понад містом з північного захода зловіщі хмари. Безупинні дощі нищать луги і поля, а найбільше нещастє, як звичайно по дощах, наносить Чорний Потік, який перепливаючи через місто, заливає зовсїм єго полудневу часть і то сю, яку замешкує найбіднїйше населенє. Всї улицї над Прутом стоять зовсїм під водою. Мешканцїв перевозять на маґістрацких возах. При мостах на Чорнім Потоцї стоїть днем і ночию війскова сторожа, полїция і жандармерия. Виливами Чорного Потока так знищене материяльно тамошне населенє, що коли місто не прийде з більшою помочию, то грозить голодова нужда.
Цїле північне Поділє навістила страшна злива. Від кількох днїв падає безнастанний дощ, який поробив вже в полях необчислимі шкоди. Зелїзничий рух перерваний, почти нема. До Підволочиск привезли росийскі поїзди коло 100 подорожних, головно з висших кругів, які мусять тут сидїти в зелїзничих возах.
Се нещастє не минуло також Буковини і Угорщини. І звідтам чути плач убогого населеня, яке стратило всю надїю на сегорічний хлїб.
З причини ушкодженя повению зелїзничих шляхів здержано дальше рух поїздів на отсих шляхах: Тернопіль-Теребовля, дня 29. червця, імовірно на 48 годин; на шляху Делятин-Коломия здержано зелїзничий рух дня 29. червця на 24 годин, в наслїдок підмуленя насипів межи Делятином а Ланчином і Ланчином а Товмачиком.
В слїд за вчерашним оголошенєм в справі здержаня руху поспішних поїздів на шляху Львів-Підволочиска, звертає дирекция зелїзниць увагу подорожних, які їдуть з Карльсбада, Відня і инших місцевин поїздами ч. 3- і 103. до Росиї, що сї поїзди мають у Львові полученє з особовим поїздом ч. 29—1615, який йде прямо через Броди до Радивилова і має там полученє з росийским поїздом ч. 4. в напрямі до Києва на Здолбуново. Карти закуплені до Підволочиск є важні на австрийских шляхах до Бродів.
Почтовий рух на зелїзничих шляхах, перерваний в наслїдок повений, головно межи Золочевом а Тернополем, Тернополем а Теребовлею, Тернополем а Збаражом, на рутї Тернопіль-Підвисоке, Коломия-Делятин і Делятин-Надвірна відбуває ся їздою кіньми. Дирекция почт здержала на тих шляхах приниманє почтових посилок, які легко можуть зіпсути ся, аж до приверненя правильного зелїзничого руху.
З Калущини пишуть нам: Наслїдком кількадневної слоти всї гірскі ріки, а осо- бенно Лімниця, Луква і Сївка повиливали так, що найстарші віком люди не памятають подібного нещастя. Цїла видолина в округ міста Калуша представляє ся наче море. З вікон зелїзничого поїзду можна наглядно бачити сей страшний образ розбурханих сил природи. Цїла долина над Лімницею на просторі 2 кільометрів ширини залита водою. Всї села, як: Тужилів, Дубровляни, Підмихайлє, Вістова, Бабин затоплені. У Вістовій в недїлю о год. 3. з пол. стан води поруч зелїзничого моста виносив 4 м. 90 цм. висоти се є 2 м. 10 цм. висший стан понад звичайний. Луг між Вістовою а Бабином на просторі 20 квадр. км. затоплений водою. Много хат, стоділ, хлївів, дощок з тартаку з Вістови та кількасот ковбків призначених до різаня, поплило водою аж до Днїстра. Засіви, озимина і взагалї всї плоди знищені зовсїм. Жителям повіту грозить велика нужда, а з сельских хат визирає грізне лице опира голоду. Краєве правительство та міродатні круги повинні заняти ся сею справою та спонукати в тім напрямі якусь запомогову акцию для пошкодованих жителїв Калущини. Правительство повинно би з огляду на сї нещастя — відписати податки селянам за сей рік.
Редль. З Праги доносять: Слїдство в справі Редля веде ся дальше. Знайшли шифру, котрої уживав Редль, і адреси, під котрими відбирав листи poste restante. На підставі сих адрес відібрали в останних днях на почтї листи, призначені для Редля. Листи є дуже цїкавого змісту. 