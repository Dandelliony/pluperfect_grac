Польська преса і українська держава.

Львів, 22. сїчня 1918.
Нова хвиля отруйного вітру повіяла з польської сторони на Україну: вітру ненависти — такої страшної, яка вибухала тільки в історичні моменти, подібні до теперішного. Анї наші батьки анї ми такої ненависти доси не зазнали — мимо того, що на недостачу сього почутя в польській суспільности супроти нас жалїти ся не можемо. Та доси те почутє було сплетене з почутєм переваги над нами, а тепер сплїтаєть ся воно з почутєм страху, що та перевага вадить ся, на місце почутя переваги родить ся почутє безсильности — і те почутє безсильности спричиняє, що почутє ненависти Поляків до нас таке страшне.
Читайте польську пресу з останних тижнїв: Яка ненависть дише з кождого рядку супроти відбудованої української держави!
Українська держава переводить демократичну земельну реформу. Теоретично за земельною реформою в напрямі відданя лятифундій працюючому селянству висловив ся цїлий ряд економістів цїлого культурного світа. Тепер на сходї Европи наукова теорія переходить у практику соціяльного житя. Може бути, що се доконуєть ся дїло, яке цїлий світ полонить, цїлий світ полонила велика француська революція.
Але відданє лятифундій працюючому селянству на Українї дотикає також (не виключно!) польських поміщиків, які ще з часів польської держави вдержали ся на Правобережю як єдині представники Польщі на поневоленій колись польською державою українській земли. І сього досить, щоб польська преса накинула ся на українське правительство з шалом, який пригадує часи Хмельниччини і Гайдамаччини. Відбудована українська держава мала би спинити ся перед земельною реформою, яка має стати основою державного ладу на Українї, щоб тільки законсервувати польських плянтаторів на Правобережю! Чи може, переводячи ту реформу, вивласнюючи всїх инших поміщиків, навіть найбільш заслужених дїячів українського відродженя, мала би окремими привілєями хоронити польських плянтаторів, щоб тільки не зникло з української землї те, що насадила завойовницька полїтика польських королїв?!
З тим подихом ненависти, яка кричить з кождого рядка польського друкованого слова з приводу лїквідації польського землеволодїня на Правобережю соперничає та ненависть, яка голосним лунає з приводу признаня державної суверенности Української Народньої Републики обома воюючими сторонами й її участи з правами суверенної держави в мирових переговорах в Берестю.
Від вибуху війни аж до вибуху революції в Росії польські учені, полїтики й публїцисти переганяли ся в доказуваню, що закордонна Україна не є і не може бути здібна до національно державного житя, що є се тільки етнїчний матеріял, засуджений невідкличним присудом історії на потоненє в польській або російській державности, залежно від того, хто — Польща чи Росія — над ним запанує, і т. и.
Від вибуху революції в Росії до проголошеня Української Народньої Републики ті самі панове всїми способами обезцїнювати процес твореня української державности, представляли його як "штучну будову гуртка самозванцїв". І читало ся між рядками або таки в рядках польської преси або невдоволенє, чому російське правительство не вітри з лиця землї тих самозванцїв, або радість з кожного акту російського правительства, звертаного проти будови української державности.
Тепер, по міжнароднім признаню Української Народньої Републики, обхопила польську суспільність страшна ненависть до української держави.
Що вона означає? Почувають Поляки, що довершуєть ся процес невідкличної лїквідації польської державности на українських землях і рівночасно лїквідації самої польської держави як історичного твору, чують, що вони супроти того процесу безсильні, — і звідси така страшна ненависть.
І ся ненависть заставляє напружати всї сили, щоби ще ратувати, що рахувати дасть ся, щоб — говорячи словами недавно цитованого в нас польського полїтика — як найбільше з народностий Річи посполитої "вратувати" для будучої Польщі.
В сих зусилях Поляків криєть ся для західних областий України важка небезпека, на яку повинні бути звернені для цїлого українського народу, щоб її — поставивши між польськими й українськими землями державну границю — раз на все відперти. 