◦ ◦ ◦ ◦ ◦ ◦ ◦ ◦ ◦ ◦

Мирові голоси у Франції.
БЕРН. (Ткб.) На вчерашнім засїданю палати послів в Парижи Раффен інтерпелював в справі деяких бесїд, які недавно виголошено. Тон тих бесїд був за воєнний і вони не прислужили ся справі мира, навпаки можуть тільки продовжити боротьбу обох народів. Спинив ся великий гамір, дали ся чути голоси протесту і домаганя, щоби бесїдникови відобрати голос. Говорячи про заяву Ґрея, замітив Раффен, що вона є того рода, що може довести до мира. Не є зовсїм конечною річю, щоби деякі похибки в деяких краях злучених союзом з Францією стали ся причиною відложеня мира. В голосованю інтерпеляцію Раффена відкинено.
Прискорений виріб мунїції в Анґлії.
ЛЬОНДОН. (Ткб.) Мінїстер Льойд Джордж відбув в мінїстерстві мунїції конференцію з підприємцями з области будови машин і кораблїв з округів Clyde і Tyne. Мінїстер бажає довести до того, щоби робітники зрекли ся ферій з приводу Зелених Свят, бо великодні ферії дуже припізнили мунїційні роботи. За тим бажанєм заявили ся вже провідники робітників.
Лїтний час в Італїї.
РИМ. (Ткб.) З днем 3. червня с. р. буде заведений в Італїї лїтний час.
Відложенє господарської конференції антанту?
ПЕТЕРБУРГ. (Ткб.) "Новоє Время" доносить: Повновласники російського правительства, які мали дня 21. с м. виїхати до Парижа, аби взяти участь в господарській конференції держав коалїції, одержали від президента мінїстрів припорученє, щоби свою подорож відложили на неозначений час.
Російські офіцири з'їжджають ся до Петербурга.
ПЕТЕРБУРГ. (Ткб.) "Біржевия Вєдомостї" доносять, що дуже богато офіцирів усїх родів оружя приїхало до Петербурга.
Виїмковий стан в Ірляндії триває дальше.
ЛЬОНДОН. (Ткб.) З приводу невдоволеня і демонстрацій, які все ще трапляють ся в деяких частях Ірляндії, удержано там поки що на дальше в силї виїмковий стан.
Як розуміти заяву канцлєра.
НОВИЙ ЙОРК. (Ткб.) Обговорюючи розмову Віґанда з нїмецьким канцлєром пише "World" в звітї з Вашинґтона: Правительственні круги уважають ту заяву за дїйсний крок до мира, і думають, що канцлєр сказав щось конкретного, з помічю чого можна працювати.
Воєнні комунїкати австро-угорського ґенерального штабу з 30. мая.
Війна з Росією. Живійші бої артилєрії особливо на бесарабськім фронтї і на Волинї. Зрештою нїяких замітних подїй.
Війна з Італїєю. Вчора впав у наші руки панцирний форт Пунта Карбін.
На захід від Арзієра здобули наші війска перехід через потік Поссіна і заняли гори на південнім березї.
Чотири завзяті наступи Італїйцїв на наші становища на південь від Бетталє відперто.
Війна на Балканї. Супокій.
Воєнні комунїкати нїмецького ґенерального штабу з 30. мая.
Західний терен війни. Оживлені артилєрійські бої відбували ся на фронтї між каналом Лябассе і Арра, також і Lens та його передмістя були знова острілювані. В околицї Souches і на полудневий схід від Tahure розбили ся слабі наступи неприятеля. Боєва дїяльність скріпилася в околицї горба "304" аж до Мози. Між Kpучим Лїсом а лїсом Кумієр взяли нїмецькі війска француські становища між полудневим горбом "Мертвого Чоловіка" а селом Кумієр в цїлій їх ширинї. Взято неранених бранцїв: 35 офіцирів, між ними богато штабових офіцирів і 1313 жовнїрів. Два протинаступи на село Кумієр відперто. На схід від Мози поправили ми місцевим натиском вперед добуту лїнїю в лїсї Thiaumont. Обосторонний огонь доходив хвилями до найбільшої сили.
Наші лїтаки заатакували вчера вечером ескадру неприятельських контрторпедовцїв перед Остендою.
Анґлїйський лїтак упав по воздушній боротьбі коло Saint Elois і його знищено огнем артилєрії.
Східний терен війни. На полуднє від Липська наступили вперед нїмецькі війска через Шару і знищили російські становища.
Війна на Балканї. Нїмецькі і болгарські війска обсадили, щоби забезпечити ся проти видимо наміреним несподїванкам зі сторони війск антанту, важне в тій мірі звуженє на Струмі зване Рупель. Наша перевага приневолила слабі грецькі пости до відступленя. Впрочім грецькі права суверенности шанує ся. 