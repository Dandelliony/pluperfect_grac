Знова убийство і самовбийство. — Дрібні вісти. 

Знова убийство і самовбийство. Вчера вечером прийшов до готелю під "Золотим медведем" при Фірманській улици старший мужчина в товаристві женщини та зголосив ся яко Андрій Лиско з Волоської Камінки з жінкою. О год. 11 в ночі вернули вони до готелю а Лиско принїс зі собою фляшку вина. Над раном почула служба в покою, в якім вони спали, стріли і зараз отворили двері та зобачили, що обоє лежали на ліжках, вона з раною над правим ухом, а він аж з трома ранами. Ратунок був неможливий, бо обоє були уже мертві. Причина самовбийства незвісна, бо жадного листу не найдено, тільки кілька чистих карток з видами Бавариї і Нїмеччини, дві фотоґрафії Лиска, та картку з адресою Франц Ренський, Асника 4, дозорець. Трупа відставлено до трупарнї анатомії.
Дрібні вісти. Чотирнайцятьлїтний приватний ученик Мирон Якубович утїк вчера з дому родичів і доси ще не вернув. — У Львові арештовано мурина Вальтера Слава, котрий виступав в "Casino de Paris", за се, що перед кількома днями підчас суперечки з купцем Шлямовичем ранив його тяжко бритвою в шию. 