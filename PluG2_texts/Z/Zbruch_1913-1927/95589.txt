◦ ◦ ◦ ◦

  Заворушення в Ірляндії.   В останніх днях ірляндські Сінфайнери урядили 17 замахів. Замасковані і озброєні люди нападають на військо і жандармерію, з приводу чого приходить нераз до кількагодинних боїв. Оноді замордовано на вулиці в Дубліні анґлійського поліційного комісаря.   Вибори в Скандинавії.   Вислід виборів такий: правиця 34 послів, лівиця 3, соціялісти 36.   В якій ціли?   "Таймс" доносить, що мимо Ліґи Народів Велика Британія потребуватиме тепер більшої армії чим в р. 1914.   Мадяри домагаються плєбісциту.   Чеське пресове Бюро доносить з Відня: Сьогодні пополудни приїхав тут в дорозі до Парижа ґр. Аппоні. На двірци заявив він денникарям, що мадярська мирова делєґація їде до Парижа з предложенням, аби про долю земель, відірваних від Угорщини, рішив плєбісцит. Далі заявив Аппоні, що Мадяри ніколи не могти-муть признати відірвання від угорської держави земель без волі їх мешканців. Що до справи привернення королівства і повороту Габсбурґів на мадярський престол, заявив ґр. Аппоні, що вони цілковито неактуальні.   Просвіта в совітській Росії.   Президія Всеросійського Центрального Комітету закликає ґуберніяльні виконуючі комітети і комітети комуністичної партії, щоби надсилали кандидатів на університет ім. Свердлова. Він має 23 секції. Закликається тільки здорових і сильних, бо умовини життя в столиці є важкі. Студенти дістають 16000 рублів місячно, зворот коштів подорожи; якщо побирали більшу пенсію, так ріжницю виплачується родині. Мешкання і удержання дістають студенти в інтернатах (общежитіях). Курс тріває 6 місяців.   Асквіт критикує.   Швайцарська телєґрафна аґенція доносить на основі звіту з Льондону, що Асквіт в промові виголошеній в Paisley між иншим сказав: Умови миру, які наложено на Австрію є тяжші від тих, що наложено на Німеччину. Австрія є збанкрутованою державою, а мимо цього мировий договір накладає на неї заплату більше неозначеної грошевої суми. Кромі цього Австрія має доставити 19.00 коней, волів і овець. Цего домагається від країни, якої людність находиться в такім прикрім положенні, що в анґлійських церквах і на зборах домаганося, аби ратувати її від голодової смерти. Німеччина і Австрія мають розпочати нове життя по думці мирового договору з млинським каменем на шиї. Це не політично, ні по купецьки і не є доказом морового змислу.   Новий президент француської републики   В середу, 18 ц. м. перейме офіціяльно владу новий президент француської републики. Дотеперішний президент Пуанкаре справував свій уряд від 18 лютого 1913 тому період його правління минає з днем 18 ц. м. Цего дня обійме найвищу власть в державі Павло Дешанель. Протягом біжучого тижня внесе Дешанель резиґнацію зі становища президента палати послів так, аби палата могла вибрати нового президента ще перед 18 ц. м.   В користь Німеччини   Варшавська преса оголошує інтервю з тимчасовим анґлійським комісарем вільного міста Ґданська Товером, з якого виходить, що усі неясні місця мирового договору поясняє Товер в користь Німеччини.   І Поляки невдоволені!   Польська національна рада в Тещині запротестувала проти адміністраційних заряджень антантської комісії, яка віддала під власть чеського префекта до 100 тисяч Поляків в повітах тешинськім і фриштадськім.   Польська національна рада перестерігає, що людність не згодиться з таким станом річи та заявляє, що не приймає ніякої відповідальности за відрухову оборону польської людности.   Чехо-Словаччина і Австрія.   З Праги доносять, що переговори між Чехо-Словаччиною і Австрією довели до обопільного порозуміння. На основі заключеного договору має Австрія доставити Чехо-Словаччині місячно 3 і пів міліона здемобілізованого матеріялу та величезну скількість заліза і залізних продуктів.   Німецькі війська евакуували плєбісцитові области.   Німецький військовий командант Прус вислав з Кеніґсберґу телєґраму з повідомленням, що німецькі війська опустили области східної Прусії, на яких має відбутися плєбісцит.   Палати контролі держави в Польщі.   Польські часописи містять розпорядок предсідателя найвищої Палати контролі держави про утворення трех Палат контролі держави: Варшавської з осідком в Варшаві, Кєлецької з осідком в Кєльцах і Львівської з осідком у Львові.   Німецькі війська опустили Ґданськ.   Дня 9. ц. м. рано опустили Ґданськ останні німецькі відділи в силі одного комбінованого баталіону. Вечером того самого дня прибув там відділ анґлійського війська, зложений в більшій части з Ірляндців. На днях має приїхати до Ґданська анґлійський комісар.   Sic transit...   Бувший французький президент міністрів — Клємансо прибув до Єгипту. В Александрії привитали його мимо дощу члени французької кольонії і багато визначних осіб та численні делєґації.   Громадська думка 