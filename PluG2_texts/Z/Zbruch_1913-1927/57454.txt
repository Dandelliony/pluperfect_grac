Поміч українській молодїжи.

Оснований в половинї вересня 1914 р. парляментарними послами і віденськими Українцями "Запомоговий комітет для українських збігцїв з Галичини і Буковини" був зразу обмежений на добровільні датки, потім хвилеві причинки давало ще й правительство. На дальші домаганя комітету правительство від половини сїчня 1915 р. стело виплачувати з державних фондів постійні тижневі підмоги по 12 до 15 К для голов родин, по 7 К для жінок і по 5 К для дїтий отсих катеґорій збігцїв: 1) публичних урядників, 2) учителїв і священиків, 3) лїкарів, адвокатів, інжинїрів, аптикарів і 4) властителів більших реальностий. Академічна молодіж, як зазначено виразно в дотичнім рескриптї мінїстерства скарбу з 11. грудня 1914 р. ч. 85490, мала так, як збігцї всїх инших катеґорій, діставати тілько запомоги в роздавництві центральнім міста Відня (Zentralstelle); сї запомоги були з початку не більші як 70 с., вкінци дійшли до 1 К 10 с. на день (отже 21 К до 33 К на місяць).
Український запомоговий комітет робив зараз заходи, щоби нашій академ. молодїжи підмогу підвисшити, щоби втягнено її до одної з тих чотирох катеґорій. На се не пристало правительство, бо катеґорії і норми були вже дефінїтивно установлені для всїх комітетів мінїстерствами скарбу і внутрішних справ враз з президентом мінїстрів; але воно згодило ся визначати українському комітетови павшальну суму "на культурні цїли", з котрої можна би поміж иншим також давати додатки академічній молодїжи. Тим способом могли студенти-академіки, разом з підмогою централї, діставати до 64 К місячно, себто стільки-ж, що катеґорії 3) і 4), бо катеґорії 1) і 2) дістають лише по 51 К.
Поза ту виєднану з державного фонду підвишку комітет давав зі своїх власних фактів, роздобутих ним особливо від американських земляків з їх складок на добродїйні цїли (доси 207.494 К, з чого остала ся ще лиш около пята часть, а дальші присилки перервані). Більше потребуючим давав нераз надзвичайні запомоги по кількадесять корон; через місяцї липень, серпень і вересень, коли харчівня студентська у Відни (mensa academica) була замінена, давав місячно по 74 К замість по 64 К; в однім місяци, коли правительство сю рубрику о 4000 К обкроїло, покрив цїлу ту недостачу. Наслїдком всего того контрольна комісія, зложена з компетентних фахових мужів, зауважила навіть, що видатки для академічної молодіжи є за великі в порівнаню до инших видатків.
Коли-ж від довшого часу дехто з нашої суспільности звертав увагу комітетови, що декотрі студенти академіки не віддають ся студіям, а тільки марнують час і гріш, комітет постановив надальше повну місячну підмогу давати лише тим, котрі викажуть ся дїйсною науковою працею: таким доказом були-би з-правила свідоцтва кольоквіяльні, які мали предкладати ся з кінцем шкільного року в липни 1916 р. Проти сеї постанови академ. молодїж запротестувала письменно, її-ж відпоручники згадали, що кольоквії можна робити ще й по феріях. Комітет відповів тодї, що продовжає реченець до жовтня, але від своєї постанови вже й тому не може відступити, бо додаткова підмога даєть ся "з гроший, призначених виразно на культурні цїли, а культурну цїль вжеж осягаєть ся не самим тілько формальним вписом на унїверситет, а дїйсною наукою.
Після того канцелярія Укр. запом. комітету мала 1. жовтня виплачувати тілько студентам з кольоквіяльними свідоцтвами повних 64 К., а иншим на разї лише нормальну підмогу 33 К.; додаткових 31 К. малиб дістати по предложеню свідоцтва. Одначе студенти таких підмог не приняли і знов заявили письменно, що "противлять ся бажаню комітету предложеня кольокв. свідоцтв"; відпоручники їх представляли предкладаня свідоцтв за понижаюче для них. Комітет згодив ся, що замість кольоквіяльних свідоцтв готовий приймати евентуально й письменні, дані під академічнім словом, посвідки студентського комітету, що компетент віддаєть ся студїям; згодив ся також, щоби ще й за жовтень виплатити цїлу підмогу без посвідки наукової працї, одначе посвідка така має бути конечно предложена до кінця тогож місяця. На деякі ще нові виїмкові жаданя, не ставлені навіть або залишені иншими катеґоріями збігцїв, комітет відповів, що як доси так і дальше все буде трактувати академ. молодїж зі всею прихильністю нарізки з всїми иншими катеґоріями збігцїв, отже анї не хоче їй признавати менше анї не може більше нїж другим.
Віденській академічній молодїжи справдї придала ся би поміч, не тілько як многим иншим збігцям, матеріяльна, але нераз також іще й моральна в формі здорових порад.
Лев Левицький. 