◦ ◦ ◦ ◦ ◦ ◦ ◦ ◦ ◦ ◦

Воєнна хроніка від 15. до 21. лютого.
Минулий тиждень шукає що-до успіхів союзних армій собі рівних. Величезні успіхи в східній Прусиї і в східних Карпатах перехилили терезу побіди рішучо на сторону союзників, на заході розпочала ся під дуже прихильними умовами розвитку морська бльокада Анґлїї нїмецькими підводними суднами.
На східнім теренї війни
продовжала ся успішна офензива союзників на обох крилах велитенського фронту, що сягає від балтийського моря по румунську границю, підчас коли центр стоїть дотепер непорушно. 14-го розвинули ся великі битви над мазурськими озерами, на Куявах посунули ся Нїмцї наперед в напрямі Рацьонжа, в Низькім Бескидї здобуто дві важні позициї коло дуклянського провалу й полонено до 1000 Москалїв.
В Ґорґанах і Чорногорах побито Москалїв під Надвірною і добуто Делятин. 15-го виперто в східній Прусиї Москалїв на Тавроґи, розбито їх на сходї від мазурських озер, здобуто Кольно і посунено ся в напрямі Ломжі, на Куявах здобуто Рацьонж і забрано 6 московських гармат. В Карпатах добуто Надвірну й відперто Москалїв у напрямі Станиславова. 16-го остаточно довершено побіди над Москалями в східній Прусиї. Загрожені окруженєм Москалї ледви успіли останки своєї армії виратувати в лїси Сувалок і Авґустова. На Куявах обсаджено Бєльск і Плоцк та взято 1000 Москалїв у неволю. На прочім польськім фронтї були лиш канонади, в Низькім Бескидї відбито атаки Москалїв і полонено їх 400, на південь від Коломиї 500, на Буковинї переступлено лїнїю Серету й відперто Москалїв на лїнїю Пруту. 17-го переступили Нїмцї в погонї за Москалями границю коло Тавроґів, висунули ся поза Авґустів, побили колюмну Москалїв під Граєвом та відперли її на Оссовець, розбили другу між Кольном і Ломжею, причім здобули 700 полонених і 6 машинових крісів. В Низькім Бескидї аж по Вишків вели ся завзяті бої, в котрих полонено 4000 Москалїв. Дальше на сходї прийшло вже 15-го до завзятих битв коло Ключева великого і Мишина. Москалї випровадили значні маси військ до бою і підприйняли завзяті контратаки на наші війська. Однак вечером відбито останні напади, перейшовши в офензиву, розбито Москалїв і разом з утїкачами вдерто ся до міста. При тім здобутю Коломиї взято 2000 полонених і кілька машинових крісів. 18-го доперва мож було приблизно обчислити величину нїмецької побіди над мазурськими озерами. 64.000 Москалїв, 71 гармат, звиш 100 машинових крісів, 3 санїтарні поїзди, 150 возів з мунїциєю, лїтаки і множество трену впало в нїмецькі руки. Коло Тавроґів, на північнім заходї від Ґродна, на північ від Ломжі розвинулись серед погонї нові битви, під Плоцком і Рацьонжом знов побито Москалїв і забрано 3000 неволю. На прочім польськім фронтї були лиш дрібні перепалки й канонади, в Карпатах між Дуклею та Вишковом завзяті бої причім знов полонено 320 Москалїв. На півночи від Надвірної й на північний захід від Коломиї розвинули ся теж завзяті битви з московськими сьвіжими силами, що прийшли від Станиславова. На Буковинї виперли наші війська Москалїв поза Прут і зайняли Чернівцї. Москалї відступили на Новоселицю. 19-го здобули Нїмцї Тавроґи і побили Москалїв під Мишинцем. В західній Галичинї посунули ся наші війська дещо наперед, здобуваючи висунені московські позициї причім полонено 300 Москалїв. Борби на південь від Станиславова трівали дальше. 20-го виперто Москалїв аж до передних укріплень Ломжинської фортеци і розпочато борби на південь від Мишинця, коло Пшасниша і Рацьонжа. В південній Польці змогли ся канонади, над Дунайцем кріваво відперто московські атаки, в Карпатах аж по Вишків йшли боротьби дальше. Битва не південь від Станиславова скінчилась уступленєм Москалїв.
На західнім теренї війни
були лиш дрібні операциї, які не стричинили нїякої зміни головного фронту. 14-го зробили Нїмцї невеликі поступи в Льотаринґії та Воґезах і полонили 300 Французів. 15-го зроблено невеликі поступи під Іперн та відперто француські атаки коло Ля Бассе й у Воґезах. 16-го відперто анґлїйські атаки коло Ст. Елюа. 17-го підприйняли Французи й Анґлїйцї сильні атаки на цїлім фронтї, однак їх відперто, а в Арґонах посунено ся навіть дещо на перед, взято 650 полонених, 9 машинових крісів і 2 гармати. 18-го ослаб француський напір, всї атаки відбито, скількість полонених зросла на 800. 19-го пробували Французи знов атаків коло Арра, в Шампанїї та у Воґезах, однак їх всюди відперто й полонено 600. У Воґезах здобули Нїмцї важну позицию коло Люсе з двома машиновими крісами. 20-го відперто напади Французів в Шампанїї коло Перт і в Льотаринґії коло Верден. У Воґезах здобуло знов кілька важних француських позиций.
На південнім теренї війни
вдарили Альбанцї на Сербію від сторони Прізренду і зробили деяку диверзию. Австрийські летуни кружать над Цетинїєю. Серби обстрілювали в останних часах отверті міста Землин і Мітровіцу тяжкими гарматами, на се відповіджено бомбардованєм Бельґраду.
На турецькім теренї війни
розвинули ся більші операциї над суеським каналом, який Турки успіли перейти і лиш великим зусилям анґлїйських кружляків і панцирних поїздів удасть ся держати канал вільним. В Мезопотамії здобули Турки побідною стичкою коло Корни 2 анґлїйські гармати. Останними днями підприйняла францусько-анґлїйська фльота бомбардованє Дарданелїв, однак мусїла відступити, бо турецькі батериї ушкодили три кораблї.
На мори
розпочали Нїмцї бльокаду Анґлїї підводними суднами. 17-го затопили оден анґлїйський корабель коло Гавру. Тогож дня прийшли вісти про загибіль двох других кораблїв, 5 инших пропало без вісти. 19-го знов забракувало одного великого анґлїйського пароплаву, а оден француський ушкоджено. 20-го затопили Нїмцї воєнний транспортовий корабель з 2000 Анґлїйцїв. Анґлїйцї взяли ся на спосіб і уживають фляґ невтральних держав, однак се мало лиш такий успіх що Нїмцї остерегли виразно всї невтральні держави та затоплюють усї без розбору кораблї, що їдуть в Анґлїю або з Анґлїї. Через таке затонув вже оден анґлїйський корабель, а два сильно ушкоджені.
В останних днях дуже заострились відносини Японїї до Китаю, що причинює дуже богато клопоту Анґлїї й Росиї. 