◦ ◦ ◦ ◦ ◦ ◦ ◦ ◦ ◦ ◦

Переносини до Москви.
ПЕТРОГРАД. (ПТА.) Дневники доносять, що уряд розпочав робити кроки в цїли евакуованя Петрограду. Утворено окремий комітет. Уряд перенесеть ся правдоподібно до Москви й урядувати-ме в Кремлї. В Москві радити-ме й конституанта, але створенє її відбудеть ся ще в Петроградї.
Про мнимі несупокої в нїмецькій армії.
БЕРЛЇН. (Ткб.) Бюро Райтера доносить: Скандинавська преса доносить про несупокої в нїмецькій армії. Те саме пише й російська преса, що тим дивнїйше виглядає, що як раз тепер удала ся Нїмцям офензива на Балтійськім морі, а Росіяни хиба найлїпше повинні знати, чи спосібна до чогось армія, серед якої панують несупокої.
Що принесла сема нїмецька позичка.
БЕРЛЇН. (Ткб.) На основі дотеперішних вислїдів 7-а воєнна позичка принесла 12.432 мілїонів марок так, що в третім роцї війни зібрано в Нїмеччинї загалом більше чим 25½ мілїярдів!
Інтересні числа з західного фронту.
БЕРЛЇН (Ткб.) Бюро Вольфа доносить: Довгота західного фронту виносить 685 км., з чого Анґлїйцї стоять вже на 545 км., а французи тільки на 140 км.
Нїмеччина обсадила у Бельґії 48.200 квадр. км., у Франції 19.220, полонених взяла до 10 серпня с. р. Французів 402.794, Анґлїйцїв 54.897, а до дня 26 липня с. р. 2413 француських і анґлїйських гармат.
Анґлїйська критика.
РОТТЕРДАМ. (Ткб.) Дневник "Дель-Мель" запитує анґлїйський уряд, чому вчас не вислав своєї фльоти до риґського заливу і чому там не було під рукою до помочі Росіянам анґлїйських підводних лодок.
В угорськім соймі.
БУДАПЕШТ (Ткб.) Палата послів розпочала нинї наради над 4-місячною буджетовою провізорією до кінця лютого 1918. По промові справоздавця говорив посол Фаркаш, котрого бесїду часто переривали члени правительственної партії. Бесїдник закидав мінїстрови внутрішних справ, що його орґани поводять ся супроти населеня в спосіб терористичний і сторонничий, мимо того бесїдник голосувати-ме за буджетом. Такі заяви зложили і два дальші бесїдники.
Столиця Греції без трамваїв.
АТЕНИ. (Ткб.) Бюро Райтера доносить: Панує тут загальна недостача опалового матеріялу. Елєктрична зелїзниця зменшила рух і повідомляє, що від завтра застановить рух зовсїм, коли від уряду не одержить вугля.
Був виразом опінії в партії, чи не був?
ВІРЦБУРҐ (Ткб.) Соц. дем. з'їзд замкнено нинї о год. ¼11 перед полуднем. Посол Еберс представив в пращальній бесїдї дїяльність партії за час війни і вказав на те, що сам факт з'їзду доказує животність партії. На те посол Шмід закинув, що з'їзд не висказує опінїї партії. Відповідали йому Еберс і Кебе, що з'їзд правильно скликаний, нї один мандат незаквестіонований, а з поля боротьби не зголошено нї одного протесту проти відбутя з'їзду.
Як оправдують ся Росіяни?
ПЕТРОГРАД. (Ткб.) Пет. тєл. аґенція доносить: Мінїстер маринарки, котрий удав ся до фльоти, заявив дневникарям, що боротьба, в яку вдала ся російська фльота з нїмецькою найлїпше доказує, що дух між російськими моряками добрий. Адже кождий нїмецький корабель типу "Кенїґ" був сильнїйший, чим російська ескадра.
Російський корабель "Слава" не міг уратувати ся разом з иншими кораблями, бо був поцїлений; його затопили російські моряки, щоби Нїмцям заложити дорогу.
Ґр. Капнїст, шеф штабу рос. адміралїції, заявив дневникарям, що остров Озилїю забрали Нїмцї за один день, а остров Даґе обсадили війском, висадженим з Озилїї. І більше війск не висадили. Ґр. Капнїст додав, що рос. підводна фльотиля не моглаб була нїчого зробити нїмецьким кораблям, бо море було неспокійне. 