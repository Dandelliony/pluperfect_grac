◦ ◦ ◦ ◦ ◦ ◦ ◦ ◦ ◦ ◦

На фонд "Зелїзного Лицаря м. Львова" буде в кавярни "Варшава" в сю недїлю, 16 с. м., концерт віденської війскової капелї "Hoch und Dentschmeister". Концерт розпічнеть ся в 5.30 год. по пол. і буде до 7. год. вечером. Вступ 1 кор. З огляду на патріотичну цїль концерту просить ся о численну участь.
Заборона поширюваня. Долїшно-австрійське намісництво заборонило поширювати отсї брошури: 1) La Polonia et la Guerra, написав K. (Міляно, Марцораті, 1915); 2) La Polonia nella storia написав Attilio Vegey (Турін, Вінценцо Бона, 1915) і 3) La Question Polonaise et l opinion italienne, анонїмно (Париж, накл. Societe generale d'imprimerie et d'edition leve. 1915).
Для полонених Українцїв з Галичини. В порозуміню з президією Загальної Української Ради повстав у Львові комітет Союза Визволеня України для помочи землякам полоненим з російської України в Галичинї. Підписана президія комітету звертаєть ся отсим до громадян з закликом о складанє жертв в грошах і книжках та инших друках (твори красного письменства, повне виданє творів Т. Шевченка, популярні виданя для народу, кооперативні і хлїборобські книжки, драматичні твори, ноти, шкільні підручники, тижневники і місячники і т. п.). Жертви для полонених з Галичини, як також переписку в справі полонених, просимо надсилати на адресу: Канцелярія Товариства "Просьвіта", Львів, Ринок ч, 10. На посилках і грошевих переказах просимо дописувати: "Для полонених". Д-р Володимир Бачинський, голова. Антін Гапяк, секретар.
Добровольцї з табору в Ґмінді. Пишуть нам: Дня 24. марта явив ся в таборі від УСС. п. В. Сїдельник. На вістку, яка стрілою розійшлась по таборі, вписують до стрільцїв, почали зголошувати ся хлопцї 16- і 17-лїтні і просили о принятє. Молодші а рослі хлопцї подавали більше лїт, щоби лиш бути принятими; більша часть їх, се участники шкільних курсів. В короткім часї зложено віддїл в 153 хлопцїв і одної стрілкинї п. Рисївної. Д-р Білинський, заступник начальника бараків, видав в маґазину синї пелєрини, так, що віддїл виглядав цїлком війсково. Треба було хлопцїв заосмотрити на дорогу, приготовити виїзд та попращати. Сею справою заняв ся д-р Маковськкй при помочи дир. Кабровського та п. Фединського. В 11. год. відбуло ся торжественне богослуженє яке відправив о. Миронович при асистї оо. Романюка, Шуля та Осьміловського.  Проповідь о. Шула зворушнила всїх глубоко і додала хлопцям охоти до боротьби з ворогом. В 1. год. засїли хлопцї з місцевою інтелїґенцією до спільного обіду. З признанєм підносимо, що видаток сей приняла на себе консорція, яке виживляє табор, причім один з членів, п. Каннер, заявив д-рови Маковському: "Хлопцї ваші, які йдуть боронити  вітчину, є нам Нїмцям не менше дорогі як вам". Підчас обіду промовили до зібраних д-р Маковський, о. Романюк і п. Сїдельник. По полудни в 4. гол. рушив похід з табору на зелїзницю. Перед школою, де уставлений бюст монарха, похід став. Дир. Хабаровський прощав своїх учеників, беручи за мотто напис над брамою школи: "Молодїж, наша будучність". По відспіваню австрійського гимну рушив похід під проводом п. Сїдельника на дворець. Широко лунав спів "Гей там на горі", "Ми гайдамаки". — Н. 