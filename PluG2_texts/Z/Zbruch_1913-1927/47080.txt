Вечір українських колядок і щедрівок. — Майбутнім стрільцям.

Вечір українських колядок і щедрівок
уладжує у Львові в середу 2. лютого в 6 год. вечером в великій сали Народного Дому спів тов. "Львівський Боян" при співучасти мішаного хору учеників укр. акад. ґімназії. Чистий дохід призначений на сироти по упавших жовнїрах та на укр. Захоронку для дїтий. Вже сама цїль концерту повинна викликати серед нашої львівської громади велике зацікавленє для концерту, який з огляду на свій зміст являєть ся новістю в рядї наших музичних виступів. Програма складаєть ся переважно з українських колядок і щедрівок в обробленю відомого композитора К. Стеценка. По при колядки строго релїґійного змісту поставлено і колядки більше світського змісту. Годить ся звернути увагу на велику артистичну вартість обробленя сих колядок і щедрівок. Крім сього почуємо також у нас у Галичинї співані коляди Дорундяка, Матюка, Колесси і Нижанковського. На закінченє програми йде незвичайно гарний різдвяний псалом М. Лисенка. Білєти на концерт можна набувати в "Союзнім Базари" при вул. Руській, а в дни концерту від 5 год. веч. при касї по цїнї: крісла 1 К 90 с., 1 К 70 с. і К., вступ на салю 50 с., ґалєрія для учеників ґімн. і жовнїрів та підофіцирів 20 с. Приступні цїни місць і добродїйна цїль концерту повинні причинити ся до того, щоби публика явила ся на нїм як найчисленнїйше. До відомости всїм, що будуть ставати до бранки.
Управа запасного куріня У. С. С. подає до відомости всїм, що хотять вступити в ряди українських сїчових стрільцїв:
До стрільцїв приняти можна лише роджених в рр. 1898, 1899, 1900. Охотники мають як найскорше написати зголошенє і переслати на адресу: Запасний курінь У. С. С, Свистїльники, почта Липиця долїшна (Ersatzbaon der k. k. ukrainischen Legion in Swystilnyky Post Lipica dolischna).
У відповідь на своє зголошенє дістануть покликаючу карту. На підставі тої карти матимуть право приїхати безплатно до постою запасного куріня, тепер Свистільники, зелїзнича стадія від Станиславова, Черновець, Коломиї: Підшумлянцї; від сторони Львова, Підгаєць, Бережан: Липиця долїшна.
Приняти можна також всїх тих, що ставали до бранки, але були узнані за нездібних, а також всїх, що давнїйше служили в українськім стрілецтві а відтак дорогою висуду (супровіту) були звільнені від чинної служби.
Д-р Никифор Гірняк, атаман запасного куріня.   