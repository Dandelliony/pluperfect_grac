Польська жадоба українських земель.

Полякам не забрано етноґрафічних польських областий. — Війна між Польщею й Україною за Галичину. — Австрія мусить визволити ся зпід польського терору. — Ґр. Чернїн президентом мінїстрів?
Львів, 26. лютого 1918.
"Frankf. Ztg." з 22. с. м. містить кореспонденцію з Відня про "зміну фронту у Поляків", в якій представивши арґументи польські, українські й осередних держав (конечність заключеня мира з Україною) в Холмській справі, стверджує:
"Отже Полякам ще не взято нїчого, на що мали би вона право на основі етноґрафічного принципу. А хоч-би їх навіть трошки вкорочено, — що не стало ся, — то ґр. Чернїн слухав би тільки потреби, а не власної волї".
"Одначе Холмська ґубернїя — читаємо далї — творить границю Буга, а на сю границю клала би вагу будуча польська держава в боротьбі за Східну Галичину. Щирі Поляки нїколи не оставляли сумнїву, що будуча війна буде між Польщею й Україною!"
Про польську тактику в парляментї "Frankf. Ztg." пише:
"Чи Поляки думають, що заперечуючи в своїй слїпій скажености державу, приневолять її, оставити їм і на дальше їх привілеї, в боротьбі проти яких Українцї доси вивищували свої сили? Поляки можуть зробити великі трудности одному, двом, трем правительствам. Але потім мусить подбати ся бодай о можливість парляментарної більшости в Австрії. І коли Галичина остане при Австрії, що здаєть ся наступить по заповідженім відкиненю австро-польської розвязки, тодї на місце польської складової частини мусить вступити українська. А щоби те заступство було, вистарчаюче, на те треба тільки знести польські виборчі привілєї в Східній Галичинї... Се розумієть ся не жарт, але в Австрії, котра стоїть перед основною ревізією конституції, до чого польська зміна фронту просто приневолює, зовсїм невиключений радикальний і доцїльний виступ проти тих, що заперечуюсь державу. А коли Поляки думають, що своїм переходом до панслявізму викличуть нову російську небезпеку і в союзї з Росією зможуть опанувати Нїмеччину, Австро-Угорщину й Україну, — то вони слїпі на те, що кругом них дїєть ся, а що доведе до цїлковитого відрізаня конґресової Польщі від Росії".
В кінцї занотуємо знаменну подробицю, що "Frankf. Ztg." говорить пр. ґр. Чернїна: "який може завтра буде австрійським президентом мінїстрів".
Чи ґр. Чернїн мав би обняти державну керму в Австрії, щоб перевести реформу конституції? Пригадаємо його натяк в заграничній комісії австрійської делєґації про реформу конституції і про октроа. 