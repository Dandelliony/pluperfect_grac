◦ ◦ ◦ ◦ ◦ ◦ ◦ ◦ ◦ ◦

Рада мінїстрів у Відни.
ВІДЕНЬ. (Ткб.) Під проводом президента мінїстрів ґр. Клям-Мартініца відбула ся вчера рада мінїстрів.
Сподїване уступленє Ґолїцина.
КОПЕНГАҐЕН (Ткб). "Berlinske Tidende" доносить за "Русскими Вєдомостями", що в петроградських полїтичних кругах сподїють ся уступленя президента мінїстрів кн. Голїцина ще, заки збере ся Дума. Між кн. Голїцином і Протопоповом істнують поважні ріжницї, ізза яких неможлива праця тих двох мінїстрів. Протопопов стремить до власти в кабінетї. Як наслїдника кн. Ґолїцина називають в першій лїнїї б. мінїстра рільництва Бобрінського і президента державної Ради Щеґловітова.
Лойд Джордж про воєнні цїли Анґлії.
ЛЬОНДОН (Ткб.) Президент мінїстрів заявив в промові, виголошенІЙ в Льондонї, що одною з воєнних цїлий Анґлїї є переведенє принципів міжнародного права, яке би запоручило міжнародний мир. Другою цїлию є недопустити до того, щоби Туреччина володїла над иншими расами. Говорячи про воєнне положенє, запримітив президент мінїстрів, що Балкан се одинока часть терену, котрою журять ся союзники. Послїдний крок Нїмеччини, се дальший поступок на дорозї до повного варварства. Неприятель зважив ся на той послїдний крок тому, що є близький розпуки. Буде мир в 1917 р., коли неприятель побачить, що передержуючи до 1918 р. вийде на тім гірше, замість лїпше. Анґлїя мусить не тільки покликати всїх здібних мущин у віцї від 18 до 41 лїт, але всї мусять взяти участь в новій орґанїзації. Правительство бажає собі помочи народу через ощадність засобів поживи. Час є по сторонї Анґлїї і її союзників, а одиноким способом зискати на часї не є гаяти часу.
Промова царя на конференції антанту.
РИМ. Аґенція Стефані доносить з Петрограду: На бенкетї в честь членів петроградської конференції антанту, цар повитав учасників промовою, в якій сказав між иншим: Глибоко пересвідчені про успіх, який буде мати для будучих операцій сконцентрованє стремлїнь усїх союзників числю на те, що ваша праця знайде свій вислів в хвилї остаточної побіди, запевненої великою вартістю сил союзників на суші і на мори. Пю в честь голов союзних держав і присутних тут відпоручників.
Ґенерал Нівель на італїйськім фронтї.
РИМ (Аґ. Стефанї). Головнокомандуючий француських війск на північнім і північно-західнім фронтї ґенерал Нівель був від 1. до 4. лютого в гостинї у вожда італїйської армії.
Сполучені Держави конфіскують нїмецькі кораблї.
БЕРЛЇН (Ткб.) Прийшла тут вістка, що правительство Сполучених Держав крім кораблїв, про які донесено, заняло також нїмецькі помічничі кружляки, що стоять в американських пристанях, а їх залогу інтерновано.
Значінє приступленя Сполучених Держав до антанту.
СТОКГОЛЬМ (Ткб.) "Afton Bladet" пише про те, чи Сполучені Держави можуть в теперішнім положеню відограти рішаючу ролю. Вільзон, як мировий посередник міг мати дуже сильний голос, а коли він пійде війною проти Нїмеччини, то осередні держави приготовились до неї. Америка в тім случаю не може богато осягнути. Для виглядів на полях битви приступленє Америки до антанту було без значіня. Про воєнну готовість американської фльоти можна сумнївати ся. В загалї воєнна інтервенція Вільзона не могла би зробити положеня осередних держав безнадїйним, анї навіть труднїйшим.
Вільзон бажає спільної дїяльности з Швейцарією проти Нїмеччини.
БЕРН (Ткб). Швайцарська тел. Аґенція доносить: Президент Вільзон вислав до швайцарського правительства ноту, в якій предкладає Швайцарії прилучити ся до становища Сполучених Держав проти Нїмеччини. Союзна Рада займала ся на окремім засїданю тою нотою і уложила текст відповіди для Bільзона. Та відповідь буде оголошена, коли її текст буде в руках Вільзона.
Вістка з Америки, немов то Швейцарії поручено заступство інтересів Нїмеччини в Америцї, не справджуєть ся, але після інформації присланої аґенції, нема сумнїву, що Швайцарія таке предложенє приймила би.
Воєнні комунїкати австро-угорського ґенерального штабу з дня 6. лютого.
Війна на сході. На північний захід від Кірлїбіби відділи баталїону стрільцїв ч. 26 наступили на головне становище неприятеля, вбили 20 Росіян і засипали неприятельські рови.
Коло Комачештї в воздушній боротьбі примушено осїсти неприятельського боєвого летуна.
Війна з Італїєю і на Балканї. Положенє не змінило ся.
Воєнні комунїкати нїмецького ґенерального штабу з дня 6. лютого.
Західний терен війни. Наслїдком морозу і мраки дїяльність артилєрії і летунів була мала. Тільки між Анкрою й Соммою огнева боротьба була часово сильна.
З вивідних виправ в области Сомми, на східнім березї Мози і на льотаринській граници приведено над 30 Анґлїйцїв і Французів, а також кілька машинових карабінів.
Східний терен війни. Від риського побережа аж до Устя Дунаю не стало ся нїчого особливого.
Фронт Македонський: Хвилями значний огонь в луку Черни і в низинї Струми. 