◦ ◦ ◦ ◦ ◦ ◦ ◦ ◦ ◦ ◦

Нова офензива Брусілова.
Берестечко-Броди. — Положенє Львова. — У Лїнзінґена і Ботмера.
"Berliner Tageblatt" дістає з ц. і к. воєнної пресової кватири від свого кореспондента Лєонарда Адельта під датою 30. м. м. опис положеня, де між ин. читаємо:
Коли австро-угорська головна сила мусїла бути взята на сей бік Стиру й опорожнити Берестечко, не могло се остати без впливу на загальне положенє другої ц. і к. армії ґенерала полковника Бем-Ермолїя, яка стоїть проти 11-ої російської армії ґен. Сахарова. Що правда, на зелїзничій лїнїї, що веде з Бродів до Львова, довго відбивано кождий неприятельський наступ на російську граничну стацію Радивилів, а австро-угорська воздушна ескадра обкинула бомбами російську стацію виладовуваня Рудню, крім того також на південь від зелїзницї відперто численні нічні наступи, але успіхи Сахарова на північ від зелїзницї грозили австро-угорському центрови окриленєм, якому треба було запобігти уступленєм поза Броди. Щоб могти без перешкоди перевести сю зміну становищ, лїве австро-угорське крило ще цїлі дни замикало дорогу з Лешнева до Бродів.
Отсе загненє австро-угорського фронту не потягає за собою безпосередної небезпеки для Львова. Бодай так висловив ся намісник Галичини бар. Діллєр.
З доповненими силами і скріпленями розпочав ґен. Брусілов знов офензиву на Волини і в Східній Галичинї. Не зважаючи на погоду, яка приносить то жару то зливу, сильно ушкоджуючи дороги, оперує російський вожд постійним пересуванєм сил, щоб осягнути рішенє або в напрямі Ковля або в напрямі Станиславова.
В центрі вчасне уступленє другої ц. і к. армії поза Броди позбавило армію Сахарова властивого успіху, так що тут втомлені і ослаблені Росіяни мусять відпочити й доповнити свої сили, заки можуть підняти нову пробу пролому.
На лівім крилї група Лїнзінґена держить ся тої самої тактики елястичного уступаня на некорисних частях фронту, як між Стиром і Стоходом, а витревалого держаня цїнних точок опору, як Свидники на переходї Стиру, на зелїзници Рівно-Ковель і Зайчівка, на зелїзници Ковель-Серни. Битва на Волини кипіла на цїлій лїнїї від Стоходу до Липи на захід від Берестечка безпреривно день і ніч.
Не менше завзятою є офензива армії ґен. Чербачева проти армії ґен. Ботмера на північ від зелїзничої лїнїї Бучач-Монастериска і армії ґен. Лєшицького коло Молодилова, де сходять ся зелїзничі лїнїї Коломия-Станиславів і Коломия-Делятин.
Нїмецький професор про цїли війни.
Професор Гарнах виголосив в Берлїнї перед кількатисячною авдіторією відчит на тему "На порозї третого року війни". Висловивши подяку війскови і правительству, говорив про воєнні цїли Нїмеччини, якими є: випертє Росії із західної Европи, побіда над анґлїйським імперіялїзмом на мори, приверненє нїмецької кольонїяльної держави, забезпеченє, що Бельґія нїколи вже не буде кріпостю Анґлїї проти Нїмеччини. Збори покінчили ся манїфестацією в честь цїсаря, вітчини, війска і його вождів.
Російський проєкт автономії Польщі.
Як доносить "Русское Слово", російській радї мінїстрів, яка відбула ся в кватирі начального вожда, себто царя, ще перед уступленєм Сазонова, предложено три проєкти автономії Польщі. Найдальше йдучий проєкт, тзв. московський (вироблений мабуть московськими провідниками конс.-партії), не знайшов признаня. Другий проєкт, предложений предсїдателем ради мінїстрів, Штірмером, заводить не автономію в державно-правнім розуміню, тільки провінціяльну самоуправу, то значить, що польська провінція не мала би законодатних інституцій, тільки самоуправні. Сей проєкт також не знайшов признаня. Третий проєкт предложив мінїстер заграничних справ Сазонов. На основі сього проєкту Польща творила би нероздїльну часть російської держави і не мала би в заграничних справах окремого голосу, за те внутрішна полїтика була би оперта на широких основах автономії, по думцї відозви вел. кн. Миколи Миколаєвича. Проєкт Сазонова більшість голосів в основі принято. Кінцеве рішенє має бути приняте на новій радї в кватирі царя. Та тимчасом Сазонов уступив, так, що не знати, чи й тепер вдержить ся його проєкт. Коли буде приняте рішенє в сїй справі, має появити ся царський маніфест до Поляків з проголошенєм автономії і поданєм її основ.
Папа для Українцїв.
ВІДЕНЬ (Ткб). "Reichspost" доносить: Папа поручив за посередництвом віденського нунція кардинала о. Скапінелїя доручити Українцям в Галичинї як дарунок квоту 13.800 К. Сим новим дарунком Папа виявляє свою сердечну батьківську співучасть у терпінях, котрі знов впали на Українцїв у Галичинї наслїдком останної російської офензиви.
"Deutschland" виїхала.
БАЛЬТІМОРЕ (Т. к. б). Підводне судно "Deutschland" дня 1. с. м. поп. вибрало ся в дорогу до дому. 