◦ ◦ ◦ ◦ ◦ ◦ ◦ ◦ ◦ ◦

Провокуюче є поведенє львівської ґенеральної репрезентації чеського банку взаїмн. обезпечень "Славія", в якім перед війною москвофільські "дїятелї", що з засади нехтували відповідні українські інституції, обезпечували не лиш свої, але і церковні будинки. Той банк, що перед війною не лиш платив грубі відсотки Общ. ім. Качковского, але і удержував кореспондентів для російської мови (бо в такій мові виставлені полїси), висилає тепер до українських громадян і гр. пат. парох. урядів платничі пригадки і чеки виставлені по польськи! Найкрасшою відповідю на сю безличність було би перенести обезпеченя до "Днїстра", та на жаль, після статутів того банку обезпеченя не можна виповісти скорше як по десяти роках. Длятого — здаєть ся — львівська польська репрезентація так цинїчно кпить собі з всяких прав приличности супроти своїх клїєнтів. Шкода, що русофільські аґенти сего тов. всї майже в Росії, а то наглядно переконали ся-б, як плюють в очи зрадникам своїх інституцій. — О. Г.
Засїданє Управи Орґанїзації Українцїв м. Львова буде в пятницю, 14. с. м., о 6. год. веч., в льокали Народної Канцелярії, Ринок ч. 10.
Св. Миколай загостить у второк 18. грудня с. р. о год. 4 по пол. до "Укр. Бесїди" і роздасть дарунки. Гостину св. Миколая попередить гарне дїточе представленє, а закінчить свято весела забава дїтий. Дарунки просимо складати в "Бесїдї" до рук пань у второк 18. с. м. рано від 10—12 і по пол. від 2—4 год. — Видїл "Укр. Захоронки".
Концерт в честь митрополита Андрея ґр. Шептицького відбув ся вчера, дня 12 с. м. в сали М. Лисенка, заходом комітету "Живого Памятника" при участи мішаного хору "Львівського Бояна" і хору питомцїв духовної семинарії. Ще перед ½8 зібрало ся богато світської і духовної інтелїґенції, м. и. перемиський епископ о. д-р Йосафат Коциловський та епископ луцький о. д-р Йосиф Бсцян. Точно о год. ½8 явив ся Митрополит. Концерт розпочав мішаний хор, який відспівав гарно Лисенка "Камо поіду" і псалом Бортнянського "Слава во вишних Богу". Святочну промову виголосив проф д-р К. Студинський. В склад програми входило скрипкове сольо п. Северина Сапруна і деклямація п. Степана Венгриновича. Орхестральний кружок відіграв Шуберта "Симфонїю". Хор питомцїв духовної семинарії під управою п. В. Майби відспівав псалом Бортнянського "Гласом моїм" і Філярета Колесси "Тим що упали". Гарною точкою програми було Херубінього "Ave Maria", яке відспівала в супроводї скрипки і фортепяну п. Ірина Туркевичівна. Її милий і звучний голос та глибока інтерпретація дає нам як найкрасші надїї для молодої адептки штуки. Концерт закінчив мішаний хор, який відспівав Топольницького "Хустину". Фортепяновий дострів обняв п. Б. Дрималик. Належить піднести, що дириґент хору товариства "Львівський Боян" о. проф. І. Туркевич вложив богато працї і осягнув те, що можна було осягнути серед теперішних невідрадних "воєнних" обставин.
Особисті вісти. П. Лев Єх бувший ц. к. староста у Вижницї на Буковинї, іменований радником галицького намісництва. 