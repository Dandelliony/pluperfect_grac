Митроп. Шептицький в Київі.

Привертанє унїї. — Подорож до Тернополя
Львів, 21. мая 1917.
З над кордону нам пишуть:
Прибувши 11. с. м. до Київа з Петрограду зі своєю дружиною, митр. ґр. А. Шептицький в католицькім костелї має висвятити на унїятського епископа для унїятів всеї Росії бувшого православного священика Фйодорова.
З Київа поїде ґр. Шептицький до Тернополя, а потім через Петроград і Швецію до Львова.
З Житомира доносять до київських ґазет: Наслїдком заходів митроп. ґр. Шептицького о дозвіл перевести розслїди, чи не переводжено насильного з'єдиненя унїятів до православя, орґанїзуєть ся комісія, в склад якої входить між ин. академ. Абрамов, засланий в свій час на Сибір. В першій мірі комісія займеть ся дїлом в брідськім повітї, де "працював" архиеп. Евлогій; при тій нагодї будуть провірені доноси і звідомленя священиків братів Борецьких, які особливо горячо займалися справою "з’єдиненя" унїятів.
(Увага: Братя Борецькі, з роду латинники, вихованки спершу о. Ефіновича, а потім монастиря в Почаєві і семинарії в Житоміри, завели православє в Попівцях і Паликровах, брідського повіта. В послїднім селї мали великий успіх також між Поляками і латинниками, яких часть втїкла перед приходом австрійських війск з російськими війсками). 