◦ ◦ ◦ ◦

Петлюра в Бережанах. УПБ. Бережани, І. ІІІ. Сьогодня о годині 12-тій в полудне завитав до Бережан Голова Директорії й Головний Отаман — Петлюра. На двірци повитали Головного Отамана: Окружний командант Лякіні, отаман запасного коша Бігус, бережанський офіцирський корпус, повітовий комісар Масляк та посол Старух з членами Повітової Національної Ради. Почетна сотня віддала Головному Отаманови військові почести, а військова кошева музика відіграла національний гимн. По короткій привітній промові посла Старуха відїхав Головний Отаман до Окружної Команди, де відібрав вичерпуючий звіт про військово-орґанізаційну працю в окрузі. Тамже відбув одногодинну конференцію з представниками цивільних і військових властей. Підчас обіду в Старшинській столовій промовляв в честь Голови Директорії — посол Старух і отаман Бігус. Головний Отаман у відповіди на привіт зясував наше теперішне міжнародне становище і візвав старшин до дальшої праці для орґанізування народної армії, котраби своєю готовістю поперла домагання наших делєґатів на мировій конференції. — Опісля відвідав Головний Отаман полевий шпиталь і приміщення запасного коша та розмовляв довго з поодинокими стрільцями. — О 5 годині відїхав Головний Отаман до Потутор, пращаний щиро старшиною і населенням.   Застановляння видачі паспортів за границю. Подається до загальної відомости всіх інтересованих, що видача паспортів за границю є з нинішним днем аж до відклику замкнена. — Секретар закорд. справ. — Инші часописи проситься о повторення сего зарядження.   Війна за визволення Західньої України. (УПБ) Офіціяльне звідомлення з Галицького фронту з дня 3. марта 1919. На північ від Львова: Поляків, що в протягу вчерашного дня заняли були Порицк, відкинули наші хоробрі сокальські частини із згаданої місцевости та переслідують їх в напрямі на північ. У Львова: стрілянина. На захід від Львова: Удачна розвідка під Городком. Коло Скваряви на північний захід від Хирова ми полонили одного старшину та 9 стрільців. В прочім без змін. Начальник штабу Галицької Армії.   Република   