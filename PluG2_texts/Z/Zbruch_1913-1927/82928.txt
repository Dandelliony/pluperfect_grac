За будучність Галицької землі.

     Вічевий тиждень 15—22. вересня 1918.   З уступленням кабінету д-ра Зайдлєра, який разом з бувшим міністром заграничних справ ґр. Черніном стояли як що до української держави, так і що-до австрійської України на становищи Берестейського мира, в австрійській внутрішній і заграничній політиці наступив знов поворот до польської державної ідеї супроти українського народу.   Сей поворот загрожує цілій будучности українського народу в Австрії.   Австрійський президент міністрів Гуссарек стоїть на становищи неподільности Галичини і заявляється рішучо проти поділу Галичини й утворення окремого українського автономного корінного краю в Австрії, а міністер заграничних справ ґр. Буріян веде з Німеччиною переговори, щоби прихилити її до "австро-польського рішення", себто до прилучення цілої Галичини до Польщі.   Українському народови Галицької землі грозить ярмо польської державности.   Хвиля важна і грізна.   Тому Народний Комітет на засіданню 7. вересня 1918 рішив:   В таку важну і грізну хилю український нарід Галицької Землі повинен сказати своє слово, стати на сторожі свого права, виступити в оборані своєї будучности.   Керманичі австрійської держави і австро-угорської монархії повинні почути, що український нарід Галицької землі хоче бути господарем на своїй споконвічній землі, що він не позволить наложити на себе ярма польської державности.   В сій цїли Народний Комітет оголошує тиждень 15—22. вересня 1918 вічевим тижнем.   Протягом сього тижня, в дні, який означить з огляду на місцеві відносини повітова орґанїзація, в кождім повітовім місті відбудеться всенародне віче з протестом проти прилучення української Східної Галичини до Польщі і з домаганням утворення українського коронного краю в Австрії.   Ухвали віча будуть телєґрафічно переслані до президії міністрів і до кабінетової канцелярії в Відни, а також подані до відомости Народного Комітету у Львові і президії Української Парляментарної Репрезентації в Відни.   Повітові орґанізації, мужі довіря і всі інтеліґентні сили в повітах подбають, щоби вічевий тиждень був висловом волі українського народу, гідним споконвічного господаря Галицької Землі.   Львів, 9. вересня 1918    Д-р Кость Левицький, Іван Кивелюк.   Дїло   