◦ ◦ ◦ ◦ ◦ ◦ ◦ ◦ ◦ ◦

Чи реванж за Бендасюка і тов.? З Петербурга доносять, що галицькі Українці, котрі мешкають в Росиї внесли до мінїстерства віросповідань і просьвіти просьбу, щоби мінїстерство позволило будувати в Росиї греко-католицькі церкви. Мінїстерство відмовило сїй просьбі, заявляючи, що грекокатолицьке віроісповіданє не є в Росиї толєроване.
Смерть галицьких екскурзантів у Днїпрі. Кіевская Мисль з понедїлка доносить, що тими днями приїхала до Києва екскурзия Українців з Галичини, зложена з 4 ґімназистів, 2 учителїв і 2 приватних людий і оглянувши Київ виїхала (в недїлю) пароходом по Днїпрі в околицю межигіря. Підчас купели двох з екскурзантів почало топити ся на глибинї і одного з них вспіли товариші виратувати, а другий Гевко, утопив ся. До вечера шукали екскурзанти і рибаки трупа Гевка, але не удало ся його віднайти. Гевко мав 30 лїт і полишив в Галичинї родину.
Труп женщини на зелїзничім торі. Вчора в ночи найдено на зелїзничім торі коло стациї Підзамче трупа женщини в віці між 20—25 лїт. Труп мав знищену льокомотивою руку і рани на хребтї і лици так, що заходить підозрінє, що женщина ся упала жертвою убийства, а опісля положено ще її на торі, щоби в сей спосіб затерти слїди убийства. Мимо енерґічного слїдства полїцийних орґанів разом з псом на разї ще не стверджено чи се є убийство чи самовбийство.
Крадїж судових актів. В суботу увязнено у Львові адвокатського конципієнта д-ра Адольфа Герренбаля під замітом крадежи судових актів. Герренбаль відбував тепер обовязкову адвокатську практику і працював по черзї в ріжних судах для всесторонного пізнаня току судових чинностий. Отже у всїх бюрах, де він працював, пропадали акти, і так в повіт. судї в канделяриї судиї Тайсейра, в краєвім судї карнім у радника Піскозуба, в апеляційнім судї карнім в канцеляриї надрадника Гірша і т. д. Заряджене слїдство кинуло підозрінє на Герренбаля, котрий вже перед трема роками був обжалований о крадїж гіпотечного витягу з судових актів, але тодї його увільнено. При ревізиї в мешканю Герренбаля найдено цілі стоси ріжних судових актів, а межи ними такі, про які ще нїхто не знав, що пропали. Межи найденими актами були навіть не уложені ще судови присуди. Герренбаль звиняєсь сим що вони були йому потрібні яко взірці до науки при адвокатській практиці.
Numerus clausus на медичнім факультетї віденського унїверситету. Декан медичного факультету віденського унїверситету видав оповіщенє, в якім повідомляє про ухвалу мінїстерства просьвіти що-до ограниченя числа студентів медицини на першім році до 400. Студенти з долїшної Австриї і країв коронних, в котрих нема медичних факультетів, а також з Боснїї і Герцоґовини мають першенство, доперва по них можуть бути принимані студенти з инших країв коронних і чужинці, але тільки до загального числа 400. 