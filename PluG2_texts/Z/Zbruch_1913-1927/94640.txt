◦ ◦ ◦ ◦

  Зі світа.   Мирова конференція перенесеть ся до Лондону. Після донесень з Лондону, продовженая мирової конференції відбуватиме ся в Лондоні, бо Лойд Джордж з приводу ірляндського питання не може виїжджати зі столиці Анґлії. Наради будуть відбувати ся передовсім над питанням російським і турецьким.   Великі кредити для Европи. D. Allg. Ztg. доносить, що американський конґрес, котрий має зібрати ся 5. січня, буде займати ся справою кредитів для Европи. Сі кредити мають виносити 1.800 міліонів долярів, з чого 300 міліонів є призначених для середущої Европи.   У всій Болгарії проголошено страйк. Після звідомлень із Софії в усій Болгарії проголошено страйк, головно ізза дорожні харчів та одежі. Правительство завело в усій країні стан облоги.   Греки домагають ся Царгорода. Грецькі політичні круги домагають ся признання Царгорода Греції.   Побіда комуністів у Болгарії. "N. Е. Сourrant" доносить із Софії, що в Болгарії в усіх більших містах при виборах до міських рад побідили комуністи. У Софї вибрано тільки 11 консерватистів, 2 Радославівців, а решта мандатів припала вповні комуністам.   Поступ большевиків на Україні. З Москви доносять: Червона армія заняла під Києвом Козятин, Устинівку, Обухів і Германківку. Большевики знаходять се тепер около 60 верст на полудни від Києва.   Нова большевицька влада на Україні. Радіо з Москви повідомляє: Для встановлення твердої селянсько-робочої влади на території звільненої совітської Укріїни, утворено воєнний український революційний комітет в складі: Петровського, Мануїльського, Лопатинського і представників українських комуністів, боротьбістів, лівих есерів, і меншости боротьбістів. Сей комітет звернув ся до трудового населення України з відозвою в якій говорить ся: пробила остання година визволення робоче-селянської України. Вільна незалежна українська соціялістична республіка повстає знову. Вона піде рука в руку з російською совітською республікою. Обєднання їх армії в єдину російсько-українську червону армію буде служити запорукою міцности сього союзу.   Нова Рада 