◦ ◦ ◦ ◦ ◦ ◦ ◦ ◦ ◦ ◦

Цїсар до народів Австрії.
ВІДЕНЬ (Ткб.) "Wiener Ztg." оголошує слїдуюче число Монарха:
Любий ґр. Клям-Мартініц! Перебули ми третю зиму з усїми її пристрастями, а хоча ще не один місяць мине, заки зерно дасть нам поживу, то всеж таки можемо очікувати, що весна принесе полекшу у виживленю. До сього часу треба передержати і се, розумієть ся з великими недомаганями, нам без сумнїву вдасть ся. В тім тяжкім часї відчуваню потребу сказати моїм дорогим народам, як дуже лежать менї на серцї їх журби та, що я є їм найбільше вдячний за жертволюбивість і терпеливість, з якою взяли на свої плечі всї тягарі війни. З вдячністю оцїнюю також те, що населенє з подиву гідним напруженєм сил духових і матеріяльних зробило в сих поважних днях: працю рільника, працю робітника, гірника, словом працю усїх тих хоробрих і витривалих воївників цїлого господарчого житя, які виявили ся гідними героїв, що борять ся о єствованє і честь нашої вітчини. Також з глубокою вдячністю згадую примірну дїяльність наших патріотичних жінок, як в найтяжшім часї, тривалістю, господарською працею і виявленою дїлом любовю ближнього запевнили собі на все признанє вітчини.
Очікую, що всї вони переняті великим часом, який всї руки взиває до працї, також і далї будуть робити все можливе. Дивлячи ся з повною вірою у будучність, благаю для них всїх о найобильнїйше Боже благословенство. Нехай сильна надїя скорих лїпших днїв товаришить їм в їх дальшій працї посвяченій добру загальному, добру вітчини.
Поручаю Вам подати се до відома населенню.
Ляксенбурґ, 10 мая. Карло в р. Клям-Мартінїц в. р.
Українцї виступають з Централї для відбудови краю.
Краків 11. мая 1917. Повна прибічна рада Централї для відбудови краю радила нинї через цїлий день над буджетом від 1. липня 1917. до 30. червня 1918. Проводив віцепрезидент Гродзїцький. Через цїлий час нарад був присутний намісник ґр. Гуйн. По отвореню нарад предложив шеф технічної секції радник двора Інґарден буджет сеї секції за згаданий час в загальній сумі 127,300.000 К.
По предложеню буджету забрав голос в. Войнаровський, який зложив іменем українських членів прибічної ради заяву, що українські економічні орґанїзації взяли участь у працях Централї тільки на підставі рівноуправненя як в области внутрішної орґанїзації Централї, так і рівного роздїлу помочи на обі половини краю. Тому, що умови, заключені в тій справі ще з намісником бар. Діллєром не додержано, а предложений тепер прелїмінар буджету не дає певности справедливого поступованя супроти Українцїв, представники Українцїв не хочуть брати відповідальности за ужитє державних гроший і заявляють, що в дальших нарадах не будуть брати участи.
По зложеню сеї заяви члени Українцї опустили салю. Дискусія над буджетом вела ся далї.
Видїл ради робітників і жовнїрів проти твореня укр. національний полків?
БЕРН. (Ткб.) "Petit Parisien" доносить: Виконуючий видїл ради робітників і жовнїрів в Петроградї просив провізоричне правительство, щоби воно не зізволило на творенє українських, естонських і фінляндських національних полків.
Перед концентраційним мінїстерством в Росії.
БЕРН (Ткб.) До "Petit Parisien" доносять з Петрограду: Думка про концентраційне мінїстерство при участи членів Ради робітничих і жовнїрських депутатів робить великі поступи.
ПЕТРОГРАД (Ткб.) В звязку з останною заявою правительства про покликанє до кабінету представників тих полїтичних партій, які доси не беруть безпосередної участи в управі державою, президент мінїстрів кн. Львов вислав письмо до провідника ради робітників і жовнїрів Чхеїдзе і президента Думи Родзянка, щоби в цїли здїйсненя сього заміру повідомили про се раду евентуально Думу.
ЛЮГАНО (Ткб.) "Сorriere della Sera" доносить з Петрограду: Як зачувати, виконуючий видїл робітників візьме участь в кабінетї, висилаючи туди трьох або чотирох членів як мінїстрів без теки, одначе з правом голосованя. Сей плян уложено в четвер між робітничими видїлами в Петроградї і Москві. З провізоричним правительством вели ся в сїй справі переговори.
Росія не заключить окремого мира.
ПЕТРОГРАД (ПА.) На надзвичайнім торжественнім засїданю Думи президент Родзянко виголосив промову, в якій між иншими сказав, що відпирає всякі вигляди окремого мира. Се запевненє як також дальша заява прольояльне становище Росії супроти союзників принято оплесками. Остання заява дала привід до ентузіястичних овацій для амбасадорів союзних держав.
Кара засланя з Росії знесена!
ПЕТРОГРАД (П. А.) Правятельство знесло кару засланя і депортації і заступило її карою вязницї найменше трьохлїтної. Правительство іменувало комісію з 11 членів в цїли виробленя виборчої ординації до конституанти.
Ґучков про внутрішнє положенє в Росії.
АМСТЕРДАМ (Ткб.) Бюро Райтера доносить з Петрограду: Мінїстер війни Ґучков заявив в Думі, що в Росії панує анархія. Є два правительства а може є їх ще й більше. Армія терпить на ту саму недугу, тільки ще в гіршім ступнї. Не є за пізно на лїченє сеї недуги, але не можна тратити нї хвилї.
Литовський з'їзд.
"Русское Слово" з 13. (26.) цвітня доносить з Минска:
Районовий литовський з'їзд ухвалив резолюцію про необхідність для Литви демократичної самоуправи і злуки з иншими націями Росії на федеративних основах.
Висказано довірє для литовської національної Ради і ухвалено підготовлятись до конституанти, як також улїпшити акцію помочи для збігцїв.
З причини проголошеня Нїмеччиною незалежности Литви, стверджено, що лиш литовський нарід повинен порішити свою сульбу і форму управи.
Жіночий американський корпус.
"Frankfurter Zeitung" подає отсе донесенє аґенції Аваса: До "Temps" доносять з Вашінґтону, що зголосило ся 500.000 жінок з усїх держав північної Америки, щоби під командою Рузвельта утворити корпус, який боров ся би на франкськім фронтї. До розпорядимости організаторів корпуса віддано кілька мілїонів долярів, які призбирано з добровільних жертв Рузвельт заявив готовість обняти команду коли експедиційний корпус буде зложений з 6 зоружених бриґад. 