◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з 10. сїчня.
Війна на Сходї. Між устєм Путни і Фокшані виперто неприятеля за Серет. По обох сторонах Шушіти Росіяни й Ромуни старали ся протинаступами цїною значних жертв визволити ся від натиску наших війск. Їх зусиля остали без успіху. Нова втрата терену і втрата 900 полонених і 3 машинових карабінів, — такий був для неприятеля вислїд обох останних днїв боротьби. Дальше на північ в области ц. і к. війск не стало ся нїчого особливого.
Війна з Італїєю і на Балканї. Нема нїчого оголосити.
Воєнні комунїкати нїмецького ґенерального штабу з 10. сїчня.
Західний терен війни. Серед бурі й дощу боєва дїяльність оставала мала, тільки над рікою Анкрою були значні гарматні бої.
Східний терен війни. Фронт кн. Баварського: Сильнїйші наступи Росіян на південний захід від Риґи, як також численні атаки менших віддїлів між побережем і озером Нароч також вчера остали зовсїм без успіху.
Фронт архикн. Йосифа: Росіяни й Ромуни даром старали ся відзискати забрані їм становища на горах по обох сторонах долини Шушіти. Їх протинаступи, виконані значними силами, скінчили ся нїчим, при чім понесли вони кріваві втрати. На північ і на південь від долини Казіну виперто неприятеля далї . В боях обох останних днїв дістало ся в наші руки 6 офіцирів і 900 жовнїрів, також 3 машинові карабіни.
Ґрупа війск Макензена: На північ від Фокшанї вдало ся нам усадовити ся на лївім березї Путни. Між Фокшані й Фундені примусили ми побитого неприятеля уступили зі становища за Путною й відступити за Серет. Полонено 550 жовнїрів. При устю Рімніка Сарата вдержали ми проти кількох неприятельських наступів користи, осягнені наступом.
Фронт Македонський: Нічні наступи над Струмою відперто. 