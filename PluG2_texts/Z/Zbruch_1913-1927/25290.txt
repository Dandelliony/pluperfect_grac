В справі шкід. — Осторога проти виниманя вкладок щадничих.

В справі шкід.
Ц. к. війсковість, виконуючи в послїдних часах богато земельних робіт на передмістях Львова або відбуваючи вправи, стає нераз причиною пільних шкід.
В наслїдок письма війскової коменди маґістрат звертаєть ся до інтересованих з вічливим візванєм, щоби лише на случай значнїйших шкід зголошували свої претенсиї до війскових властий при точнім означеню ушкодженого предмету і поданю війскового віддїлу, зглядно полку, котрий шкоду зробив, а щоби не подавали дрібнїйших шкід, далї, щоби не ставали на перепоні дїяльности війскових віддїлів, а властям не давали приводу до інтервенциї в справах меншої ваги і значіня.
Маґістрат покладає надїю, що горожани столиці нашого краю повинують ся висше згаданій директиві і своїм льояльним поведенєм облекшать важкі завданя публичної адмінїстрациї під теперішну хвилю.
Осторога проти виниманя вкладок щадничих.
З приводу фальшивих вісток, які викликують серед людности занепокоєне і безкритичних людий заставляють масово вибирати вкладки щадничі, намістник видав обіжник до староств, в котрім звертає увагу, що несумлїнні спекулянти, користаючи з ситуациї, яка тепер витворилась, старають ся в злобний спосіб ще збільшити занепокоєнє, а відтак визискують се на власну користь, викуповуючи від малоосьвіченої і легковірної людности вкладкові книжочки, а навіть паперові гроші за ціну низшу їх дїйсної вартости.
Старости обовязані в відповідний спосіб успокоювати людність, звертаючи з осібна увагу на те, що виключене є, аби вартість паперового гроша могла бути зменшена, рівнож начеб правительство мало користати з вкладок щадничих або взагалї з капіталів яких будь інституций фінансових.
В льокалях кас щадничих має бути виставлена слїдуюча пересторога:
Як звичайно в часах полїтичного занепокоєня, так і тепер повстають фальшиві вісти про нїби то загрожене безпеченство в касах щадничих.
Розширюють також поголоски, начеб правительство мало намір користати з вкладок щадничих на власні ціли.
Звертаю увагу, що всякі того рода вісти не мають нїякого узасадненя. Вкладки в Галицькій касї ощадности мають на основі закону поруку краю, а за безпеченство вкладок в повітових і міських касах ощадности ручать повіти і міста. Всї каси ощадности зістають під наглядом правительства, так що для властителів вкладок не може бути небезпека втрат.
Є річию просто виключеною, щоби правительство могло коли небудь користати з вкладок щадничих.
У Львові, дня 31. липня 1914
Ц. к. Намістник Коритовський в. р. 