◦ ◦ ◦ ◦ ◦ ◦ ◦ ◦ ◦ ◦

Промова папи на консисториї.
РИМ (Ткб.) Папа виголосив на вчерашній консисториї промову. Насамперед висловив жаль з причини прогалин, які поробила смерть в сьвятій колєґії, почім зазначив, що консисторию відбув не лише в ціли обсадженя опорожнених епископських осїдків але також місць в сьвятій колеґії. Опісля запримітив сьв. отець з натиском, що теперішні часи приспорюють церкві богато суму, бо ширить ся всюди пошесть злих наук, котрі намагають попсувати віру, обичаї християнського народа, і тому, що церква наражена майже день в день на напади мужів, котрі очорнюють царство Боже або усувають релїґію з загалу дібр людської суспільности. Папа зазначив рівночасно, що не бракує також ясних місць і пригадав ювилейне Константинівське минулорічне торжество; сьвято се причинило ся і до сильного скріпленя католицького сьвіта в своїй вірі, і при помочи сего торжества католицький сьвіт підніс в своїй руці хрест Христовий та показав його терплячій людскости як одиноке жерело спокою і спасеня.
Папа дальше говорив так: Дїйсно бажаєть ся нинї більше як колинебудь мира, бо бачимо, що щораз твердше є суперництво ведучих безнастанну боротьбу з собою міщанських кляс, в загалї людий і народів, ведучи часто нечайно до страшних конфлїктів. Є поважні дуже визначні мужі, котрі в інтересї народів і людського роду спільно опрацьовують понятя і методи, при помочи котрих можна би виминути нещастя заворушень і воєнної різнії і запевнити добродїйства благословенного мира. Се знамените стремлїнє, але сї народи не будуть мати великого успіху, коли рівночасно не будеть ся працювати в сїм напрямі, щоби заповіди справедливости і християнської любови закорінили ся глибоко в людських душах. Нинї більше залежить від товпи нїж від осіб, що стоять на її чолї чи відносини в цивілїзованій суспільности або державі є спокійні чи закаламучені.
Папа вказав на нещасливі наслїдки, які спроваджує брак християнської культури і на поміч, яку дати може церква адмінїстрації міщанської держави. Але просто противно переважно поступаєть ся з церквою так, начеби вона не була творцем і матїрю річий, з котрих головно складаєть ся культура і цивілїзация, але начеби її треба було вважати ворогом людського роду.
Та не гризїмо ся сим. Знаємо з примірів Христа, що Церква сотворена, щоби робити добро, а за добродїйства збирати несправедливість і знаємо все, що навіть в тяжких услівях не забракне Божої помочі, ручить за се Христос, доказує се істория. Папа пригадав опісля, що тепер уже ціле столїтє минуло від тирюмфального повороту до Риму папи Пія VII., визволеного з соромної неволї, що було доказом сеї помочі, котру Христос на віки своїй Церкві запевнив.
Папа закінчив промову пропозициями щодо іменованя нових кардиналів. 