Про повоєнну працю економічну

Львів, 22. грудня 1917.
У вступній статї з 2. с. м. звернули ми увагу читачів, що посторонні народи вже приготовились до повоєнної працї економічної. Чужосторонні банки побільшили свої капітали акційні, кождий десятками мілїонів, а їх суспільности в мить розхопили нові акції, хоча по високім курсї, переважно висше нїж по 500 К за 400 К номінальної вартости. Так зорґанїзовані мілїони будуть скріпляти всї области чужої продукції спиненої війною, а при тім приносити власникам акцій високі зиски від вложених капіталів.
Тож з признанєм повитали ми вістку про намірену емісію нових акцій Земельного Банку Гіпотечного, з огляду на його зростаючу дїяльність. Одиницї свідомі особистого і національного інтересу без сумнїву зголошують вже обильно замовленя на ті акції. Дехто одначе вважати-ме се тільки обовязком ідеального патріотизму: дехто візьме одну, дві акції "для приличности" — а дехто може віднесеть ся до сеї справи зовсїм байдуже.
Бо наш загал взагалї мало цїкавить ся подїями в сферах фінансових. Ми, мовляв, народ бідний, — одначе по правдї якраз тим біднїйший, що не орудує свідомо і доцїльно своїм грошем.
Полїтичні здобутки не осягають реальної вартости без змагань до матеріяльного підєму, який дає найбільшу запоруку полїтичного впливу.
Причиною економічних недомагань суспільности є в першій мірі темнота, байдужність і інертність, а жерелом добробуту — її енерґія і підприємчивість при інтензивній орґанїзації засобів готівки.
В сьогочаснім устрою суспільного господарства справдї одним з підстав розвою є підложе фінансове, хоч би найскромнїйше. Без якого такого фонду основного чи оборотового не не може нїяке підприємство і взагалї господарство довго істнувати, а тим менше зростати.
Свідомость тих умов викликує ріжнородні спільництва, між иншими спілки для придбаня фінансових середників, капіталу або кредиту на означені цїли.
Найвисшою та найдогіднїйшою формою асоціяції в теперішнім устрою є акційні спілки, а з'окрема для орґанїзації капіталів в цїлях фінансових — акційні банки.
Капітал акційної спілки складаєть ся з акцій, себто удїлів, звичайно по 400 К. номінальної вартости кожда акція.
Акційні банки громадять у себе готівку під ріжними титулами. Передовсїм збільшають фонди в дорозї емісії своїх акцій. Крім того приймають гроші на вкладки і створені рахунки, а декотрі, о скільки мають на се концесію, видають і продають облїґації або заставні листи, себто рід довжних записів, які опісля на основі льосованя викуплюють, стягають.
Вкладники та посїдачі облїґацій не набувають инших прав до банку крім домаганя звороту вкладки зглядно суми з довжного запису і умовлених процентів.
Натомість набуваючий акції стає спільником до цїлого майна банку, його приростів і доходів після скількости набутих акцій і побирає з щорічних зисків банку від кождої акції процент (дивіденду) у висотї, ухвалюваній зборами акціонарів.
Прикметою акції є і се, що акціонар не відповідає особисто за зобовязаня банку, та що акції не гаснуть із смертю акціонера, — вони є переносні в дорозї продажи, дарунку, чи спадщини, так що всї права з акцій переходять на нового їх власника.
Задля таких прикмет, більшої рентовности і тої обставини, що банки побіч видїлюваня дивіденди обовязково з части зисків, творять ріжні резерви, які остаючи в оборотї спричинюють побільшенє зисків, отже і дивіденд в будучности — в міру розвою банку підносить ся вартість (курс) акцій високо понад їх номінальну квоту.
Акційні банки, як збірники і орґанїзатори готівки, стали осередком господарства суспільного і головним чинником економічного розвою. З огляду на се великанське значінє акційні спілки вільно закладають тільки за дозволом правительства на основі удїлюваних йому статутів з точним означенєм висоти акційного капіталу і круга дїяльности.
В національних державах впливають банки на матеріяльне скріпленє тих верств, що коло них ґрупують ся.
Скільки більшу вагу мають народні банки в державах національно мішаних!
Для зрозуміня ваги і оцїнки значіня Земельного Банку Гіпотечного у Львові для нашого народа вистарчить пригадати, що виєднанє концесії і дозволу на отворенє сего банку за часів мінїстрованя пп. Білїнського і Коритовського, вимагало кількалїтних заходів, хоча основателями Земельного Банку були передові особи з нашої суспільности — побіч цїлого нашого епископату з митрополитом Шептицьким на чолї. 