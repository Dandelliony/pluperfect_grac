◦ ◦ ◦ ◦ ◦ ◦ ◦ ◦ ◦ ◦

Засїданє Загальної Української Ради буде в пятницю 19. мая 1916. о год. 4-ій пополудни у Відни Josefstädterstrasse 43. Порядок нарад: 1) Звіт Президії. 2) Орґанїзація шкільництва на Волини. 3) Справи економічної відбудови Галичини. 4) Внески і запити членів.
Вістка від Митрополита. Святкуючи день імянин свого Митрополита (13. XII. 1915) торжественним Богослуженєм і концертом, вислали богослови львівського семинара бажаня Засланцеви в українській, нїмецькій і французькій мові. На се надійшла вчера така відповідь: "Курск 31. с. с. І. 1916. Дорогі мої Братя! Я вже Вашу француську картку дістав та сейчас відповів, тепер відповідаю на нїмецьку. Спасибіг за все. Нехай Бог благословить Вам всїм. Бог покликав Вас в важну хвилю для св. церкви — в хвилю, де жертв потреба — людий, що добровільно посвятили би цїле житє на працю для ближних і на молитву. Бажаю і молю ся для Вас о те, о що ся, Павло молив ся для Єфесіян: Да дасть Вамъ Богъ Духа премудрости и откровенія въ познаніє Єго... яке увѣдѣти Вамъ, коє єсть упованіє званія Єго... (Єф. І. 18.), щоби Ви зрозуміли, до чого Ви покликані і яка надїя сего покликаня. Рад би я мати близші відомости про Вас — хто настоятелями, кілько питомцїв, кілько принятих нових на перший рік. Зі Львова я не маю відомостей жадних. Сердечно Вас, Мої Дорогі, здоровлю. Нехай Бог благословить! Часом, будьте добрі, помолїть ся і за мене і за наших тут засланих. † Андрей. При нагодї посилаю нову адресу декана Склепковича і о. Ганкевича з Порогів: Томск, Колпашнево".
Повітове Товариство Кредитове, стов. заp. з обмеж. пор. у Львові, порішило знизити стопу процентову від вкладок щадничих від 1. липня 1916 з 5½% на 5%.
Смерть визначного музика. В Липську помер нагло оден з найбільших сучасних нїмецьких музиків Макс Реґер в 43 роцї житя. Як компонїст вславив ся він численними творами, що обіймають майже усї роди вокальної та інструментальної музики, характеристичні питомим — йому одному зі сучасних нїмецьких творчих музиків — стилем, зближеним більше до абсолютної музики клясиків. Кромі творчої працї займав Реґер визначне місце як дириґент та педаґоґ, та був духовим провідником численних молодих музиків. Займаючи становище то учителя то капельника по ріжних містах Нїмеччини, в послїдних роках жив постійно в Липську як директор музики тамошнього унїверситету. — О. З.
Конференцію в справі відбудови Галичини відбуло 15. с. м. правительство з польськими полїтиками. Зі сторони правительства взяли в нїй участь президент мінїстрів ґр. Штірк, мінїстер внутрішних справ, мінїстер краєвої оборони, мінїстер публичних робіт, мінїстер рільництва, мінїстер фінансів, мінїстер торговлї і мінїстер для Галичини з референтами, а також намісник Галичини ґен. Діллєр з віцепрезидентом намісництва Гродзїцьким. З польської сторони крім згаданого вже мінїстра для Галичини Моравського і членів польського кола під проводом презеса Білїнського був на конференції маршалок Нєзабітовський з членом Краєвого Видїлу Домбським і представники польських рільничих товариств. 