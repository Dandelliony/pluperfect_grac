◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з 13 вересня
Війна на сходї. Фронт проти Ромунїї: Положенє незмінене.
Фронт архикн. Карла: Одностайний масовий наступ ведений Росіянами проти нашого карпатського фронту між Смотрцем на південний захід від Жаби і Золотою Бистрицею розбив ся супроти хороброго опору оборонців серед незвичайно тяжких втрат для неприятеля. У східній Галичинї не було нїяких подїй.
Фронт кн. Лєопольда Баварського: Крім мірного артилєрійського огня і мінового не стало ся нїчого важного.
Війна з Італїєю. На фронтї Сочі удержуєть ся неприятельський огонь артилєрійський. Між Адижою і долиною Астах наступив розмірний спокій.
Війна на Балканї. Над Воюшею від часу до часу оживлені сутички.
Подїї на мори. В ночи з 12 на 13 вересня ескадра гідроплянів обкинула успішно численними бомбами уладженя зелїзничого двірця і війскові предмети в Червіняно. Спричинено два більші пожари і одну велику експльозію та довершено кілька влучних метів в зелїзничі уладженя. Інша ескадра гідроплянїв заатакувала в ночи воєнну пристань Венеції. Запримічено влучні мети найтяжших бомб на арсенал, на доки, коло ґазометрів, на форт Альбероне, корабельні варстати в Кіоджі. В Кіоджі спричинено теж кілька пожарів. Обі ескадри гідроплянів мимо дуже нагального острілюваня вернули неушкоджені.
Воєнні комунїкати нїмецького ґенерального штабу з 13. вересня
Західний терен війни. Фронт кн. Баварського: Битва на північ від Сомми розгорілась на ново. Наші війска стоять між Комбль і Соммою в тяжких змаганях. Французи вдерли ся до Буш Авери. Артилєрійські бої йдуть далї по обох сторонах ріки дуже завзято.
Фронт насл. прест. нїмецького: На право від Мози розбили ся французькі наступи у відтинку Тіомом і в Ярузї Сувіль.
Східний терен війни. Фронт кн. Баварського: Положенє незмінене. Відперто менші російські напади на північ від устя Дветену і коло Горбунівки (на півд. захід від Динабурґа).
Фронт архикн. Карла: В Карпатах Росіяни пішли на фронтї від Смотрця (півд. захід від Жабя) аж до Золотої Бистрицї до одностайного масового наступу. Наші хоробрі війска під проводом ґенерала фон Конта скрізь їх з найбільшими втратами відперли.
В Семигородї нїмецькі війска стрінули ся в битвах з Ромунами у відтинку Германштату і на півд. схід від Гецінґу.
Балканський терен війни. Рухи в Добруджі виконують ся пляново.
На фронтї македонськім нїчого особливого.
Події на мори. Дня 11. с. м. німецькі гидропляни напали через Констанцу і на південь відти російські сили морські. Завважано безперечно влучні стріли на лїнїйнім корабли, на підводнім суднї і на декотрих торпедовцях. Всї лїтакі цїлі вернулись.
Дня 12. с. м. вечером кілька наших лїтаків напало в Рижськім заливі на ворожі морські сили. Було кілька безперечно влучних поцїлень. Один ворожий протиторпедовець безпроволочно пішов на дно. Мимо острілюваня лїтаки вернули цїлі. 