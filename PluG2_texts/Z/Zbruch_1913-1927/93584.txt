◦ ◦ ◦ ◦

Денікін евакуує Київ.   Українське пресове бюро доносить з Камінця під д. 13 ц. м. Денікін зарядив евакуацію Київа. Він стратив всі залізничі стації. Большевики ідуть на Київ від Фастова, українські повстанці зі сходу. Зелений обсадив Канів і Чернигів.   Проломання фронту Денікіна.   Після іскрової депеші большевицької, червоні війська проломали фронт Денікіна на ширині 47 миль. Після инших донесень, Денікіна в околиці Дімітрієва побито і змушено до відвороту.   Американський сенат приняв трактатове застереження.   Із Вашінґтону доносять, що американський сенат прийняв 50 голосами проти 35 перше застереження до мирового трактату, запропоноване комісією сенату для загряничніх справ. Це застереження відноситься до союза народів а саме права Сполучених Держав усунутися в кожному часі з союза народів без подання причин і самовільного осуду, чи зобовязання прийняті Сполученими Державами мають бути сповнені, чи ні.   Росія проти Польщі.   З Кракова доносять: Члени російської делєґації в Парижи Львов і Маклаков внесли до рук мирової конференції урядовий спротив проти польського правительства за його заборчу політику на сході.   Синод української православної церкви.   Дня 8. жовтня утворено синод української православної церкви, до котрого увійшли між иншими епископи: Агапит, Пімен і Амврозій.   Директоріят до українських епископів.   Директоріят звернувся до всіх українських епископів з просьбою, щоби вони зарядили, аби в їх церквах виговорювано церковну мову по українськи.   Страйки в Чехії.   Від неділі треває загальний страйк урядників всіх промислових заведень. До страйку приступили всі зорґанізовані урядники.   Великі маневри япанської фльоти на океані Спокійнім.   З Ню Йорку доносять, що в Америці шириться занепокоєння з приводу заповіджених великих маневрів япанської фльоти на океані Спокійнім. Дивізія американських кораблів виїхала до Сан Франціско, щоби скріпити тамошне опозиційне становище воєнних американських кораблів.   З виборчої боротьби у Франції.   З Парижа доносять, що виборча боротьба у Франції має перехід надзвичайно спокійний. Проти себе стоять дві ґрупи: Зєднані соціялісти і національний бльок.   Фільм в політиці.   В Празі в замковій салі підписано президентом Масариком, міністром закордонних справ Бенешом і міністрами Тусаром і Светлею мировий договір; акт цей утревалено за помічю фільму.   Нова Рада 