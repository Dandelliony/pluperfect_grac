◦ ◦ ◦ ◦ ◦ ◦ ◦ ◦ ◦ ◦

Цісар.
ВІДЕНЬ (Пр. т.) Стан здоровля цісаря вже такий знаменитий, що лїкарі позволили вчера монархови курити циґара.
Зелені сьвята перебув цісар дуже добре, проходжував ся кілька разів в огородї.
Посол Чернїн на відпустці.
БУДАПЕШТ (Пр. т.). Австро-угорський посол ґраф Чернїн від'їхав до Відня. В офіцияльних кругах говорять, що ґраф Чернїн виїхав на відпустку. Відпустка посла Чернїна є саме тепер несподїванкою, а то з огляду на приїзд царя до Констанци, вона була би дуже потрібною.
Проти росийських безправств.
БУДАПЕШТ (Ткб.). З приводу інтерпеляциї, внесеної в думі в справі увязненя угорських горожан, які від довшого часу перебувають в Оренбурзі, Угорське Кореспонденцийне Бюро доносить, що угорське правительство не мало про се арештованє нїякої вістки, а тепер по інтерпеляциї в думі зажадало інформаций від росийського правительства.
З Альбанїї.
ДУРАЦО (Ткб.) Член міжнародної комісиї з рамени Австро-Угорщини, ґенеральний консуль Краль, вернув сюди вчера з Вальони.
ДУРАЦО (Ткб.). 800 Малїсорів і Міридитів, католиків і музулманів, прибуло сюди з Косово. Князь привитав їх і поручив мінїстрови скарбу просити оборони для Дураца. Всї заявили, що вирушать проти повстанців. В Дурацо спокій; про повстанців нема ніяких вістий.
ДУРАЦО (Ткб.). Абдурагман повідомив князя, що Ахмет бей з 2000 людий готов до походу і жде приказу князя.
ДУРАЦО (Ткб.) Нинї пічнуть ся дальші переговори міжнародної контрольної КОМІСИЇ з повстанцями в Шіяк.
БЕРЛЇН (Пр. т.) Lokal Anzeiger доносить, що італїйські аґенти комунїкували ся послїдними часами з повстанцями і намовляли їх до маршу на Дурацо, запевняючи, що маринарка не буде інтервенювати.
Цар в Румунїї.
БУКАРЕШТ (Пр. т.) Приїзд царя до Констанци усталено на 12 червня. Цар приїде з царицею і найстаршою дочкою на яхтї "Стандард" в товаристві кількох кораблїв чорноморської фльоти. Ціла королївська родина виїде на привіт царя до Констанци. Престолонаслїдник, кн. Кароль, вертає на се торжество з Берлїна. В звязи зі зїздом говорять про заручини румунського престолонаслїдника з царівною.
Зміна президиї думи.
ПЕТЕРБУРГ (Ткб.). На місце Коновалова, котрий зрезиґнував, вибрано вчера другим віцепрезидентом думи октябриста Протопопова 203 голосами проти 11. Опозиция здержала ся від голосованя, щоби так запротестувати проти нарушеня прінціпу безуслівної свободи слова.
Наслїдком здержаня опозициї від голосованя зрезиґнували з своїх достоїнств президент думи Родзянко, перший віцепрезидент Верун-Секрет і державний віцесекретар Ржевський.
Нинї буде вибір президента і першого віцепрезидента.
Росийська "Біла книга".
ПЕТЕРБУРГ (Пр. т.) Pycскоe Слово доносить, що правительство задумує видати небавом "Білу книгу", присьвячену справам граничних відносин з Нїмеччиною, Австриєю і Румунією. Книгу роздадуть членам думи.
Пожежа копальнї.
ПЕТЕРБУРГ (Ткб.) З Батума доносять, що в копальни "Лївія" вибухла пожежа. Видобутє робітників, які є в глибині копальнї, вважають неможливим.
Кабінетова кріза у Франциї.
ПАРИЖ (Ткб.). На вчерашній кабінетовій радї Думерґ порушив справу врученя димісиї кабінету президентови Пуанкаре. Вчера пополудни вручив Думерґ димісию кабінету.
Увільненє ґрафинї Тієпольо.
МЕДІОЛЯН (Пр. т.) Ґрафиню Тієпольо, обжаловану за убийство жовнїра, що нїбито вдер ся до її спальнї, увільнено одноголосним вердиктом присяглих судиїв від вини і кари.
Турецько-румунські відносини.
ЦАРГОРОД (Ткб.) На зборах молодотурків Талаат здавав звіт з своєї подорожі до Букарешту. Запримітив, що конференция в Букарештї виказала повну згідність румунських і турецьких інтересів. Ухвалено вислати посольську депутацию до парляменту. 