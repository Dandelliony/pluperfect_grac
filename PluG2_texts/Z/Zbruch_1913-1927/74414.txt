Новий плян правительства що до Галичини?

Львів 13. грудня 1917.
"Oesterr. Morgenzeitung" заалярмувала полїтичний світ Австрії вісткою про новий плян правительства що до Галичини, який полягав би на тім, що Галичина не була би відступлена Польщі, тільки утворено би з неї два окремі коронні краї: український і польський.
Кажемо: заалярмувала, бо таке рішенє галицької й української справи — після дотеперішного відношеня австрійських правительств до українського народу — справді здібне зробити полїтичний алярм не тільки в сїй державі, але й поза її границями.
Одначе можемо бути спокійні: в дїйсности згадана вістка нїкого, хто визнасть ся в полїтицї сеї держави, не заалярмує.
Щоб не сягати далеко в історію, — скільки плянів бачили ми в Австрії хочби від 1848 р. З'єдиненє українських земель монархії в окрему провінцію, признанє чеського державного права і коронація монарха короною св. Вячеслава, відокремленє Галичини, — все те було торжественно обіцюване. Так і та вістка ж лїпшім разї є собі такою одноднївкою, яку прочитаєть ся й забудеть ся.
Та як би так було, то не варта би про неї писати: вистало би занотувати її. Коли ж ми згадуємо отсе про неї, то робимо се з иншої причини. А саме не є виключена можливість, що вона обчислена на те, щоб разом з иншими річами, які тепер дїють ся, затерти те вражінє, яке мусїла викликати серед українського народу — і то не тільки в тій державі — вістка про плян відданя української Галичини під Польщу.
Міродатні круги сеї держави ведуть тепер супроти нас цїкаву гру. З одної сторони поводять ся так, що вістка, подана "Lokalanzeiger-ом" про прилученє Східної Галичини до Польщі, має всї познаки правдивости, — очевидно, на скільки ходить о наміри і пляни згаданих кругів, бо чи се піде так легко при перебудові Европи на основі права самоозначеня народів се ще побачимо. А з другої сторони старають ся більше нїж коли зацитькати нас. Кабінет д-ра Зайдлєра веде з Українською Парляментарною Репрезентацією переговори на плятформі, установленій перед голосованєм над буджетовою провізорією, отже тодї, коли вістка, подана "Lokalanzeiger-ом", була ще тайною, і коли обіцянки, за які УПР. рішила ся не робити правительству буджетових трудностий, була тільки дрібним зачетом на те, що нас жде в сїй державі в будучности.
Ті переговори ведуть ся далї. А навіть деякі обітниці — ті, що не мають нїякого державної правного значіня, а за те можуть впливати не настрій одиниць — виконують ся, як іменованє урядників, окрушки при відбудові і т. п.
Та гра не повинна анї на хвилю відвернути цїлої нашої уваги від небезпеки, яка нам грозить.
Коли ж мали б ми, галицькі Українцї, бути відрізані від рідного пня польською державною границею і стати підданими польської держави, тодї навіть національно-територіяльна автономія нашої землї (а не якісь там дрібні признаня!) не змила би з нас пятна підданства чужій волї, чужій державности, — до того: державности польській!
Отже всю нашу увагу і всї наші сили мусимо звернути на одно: на боротьбу з небезпекою польської державности, на боротьбу за право самоозначеня українського народу. Не сміють від сеї єдиної нашої задачі відвертати нашої уваги переговори з правительством і евентуально корисні частинні результати тих переговорів. Не сміють займати нашої уваги роздувані до історичного значіня дрібницї нашого партійного житя, супроти яких наш загал повинен дати ясно і недвозначно пізнати, що тепер не пора на такі річи. І нїхто не повинен заспокоювати ся, що там у Відни наші посли за нас "усе зроблять", що одна-друга рішуча промова в палатї послів, чи в делєґації усуне небезпеку й запоручить нам здїйсненє права самоозначеня. Всї ми, весь наш нарід у сїй державі, мусимо напружити всї наші сили, коли справдї хочемо самі рішати про нашу будучність. Мусимо стати мілїоновою зорґанїзованою силою, мусимо всї — скільки нас є в сїй державі — підняти наш голос проти польської державности, за наше самоозначенє, мусимо нашим становищем переконати й міродатнї круги Австро-Угорщини і цїлий світ, що наш протест проти відданя нас під Польщу є справдї висловом нашої незломної волї не вгнути шиї під чужу державність, висловом нестримного змаганя.
Тільки на мурі нашої незломної волї розібєть ся та небезпека чужої державности, яка нам грозить. Орґанїзуймо ту волю і даваймо їй такий загальний і рішучий вислів, щоб ті, що хотять рішати про нас без нас і проти нас, зрозуміли, що всї їх пляни — даремні.
Нарід, який за кілька місяцїв вспів здобути власну державу, знайде також досить сили, щоб захистити себе, кожду свою часть, від ярма чужої державности. 