◦ ◦ ◦ ◦ ◦ ◦ ◦ ◦ ◦ ◦

Нова філїя У. К. Т. охорони дїтий. Дістаємо письмо: По залагодженю вступних формальностий по думцї ухвали збору основателів з дня 10. жовтня с. р. і повідомленю ц. к. Намісництва підписаний комітет оснувателів скликав отсим перші Загальні Збори "Стрийської філії укр. краєвого товариства охорони дїтий і опіки над молодїжю", які відбудуть ся вівторок дня 1 сїчня 1918 p. о год. 11 перед пол. в великій сали "Народного Дому" в Стрию. З огляду на велику вагу і потребу нашого товариства просимо всч. духовенство, учительство, всю інтелїґенцію, селянство і міщанство стрийського повіту, щоби на зборах найчисленнїйше явили ся і вписали ся в члени. Членська вкладка виносить річно 2 кор. аби одноразово раз на все 25 кор. По виборі першого видїлу філїї приступлять збори безпроволочно до нарад над здїйсненєм задач товариства, передовсїм над справою основаня сирітського захисту ім. митр. Шептицького в Стрию. Стрий, 21. грудня 1917 р. — За комітет основателів: д-р Єронїм Калитовський.
Відзначенє намісника. "Wiener Zeitung" доносить, що цїсар надав намісникови Галичини тайному радникови ґен. полк. ґр. Гуйнови ордер зелїзної корони І. кляси.
Іменованє. Видїл краєвий іменував д-ра Йосифа Пеленського членом краєвого Кола консерваторського східної Галичини у Львові. 