◦ ◦ ◦ ◦ ◦ ◦ ◦ ◦ ◦ ◦

Українські школи для дїтий виселенцїв. На зїздї в справі опіки над дїтьми втїкачів у Москві один з промовцїв Ст. Сїрополко висловив бажанє, щоб правительство відносило ся дуже обережно до національности й віри дїтий, котрі підлягають його опіцї, маючи на оцї український нарід та унїятський обряд галицьких Українцїв. Було б бажане, казав він, направляти дїтий Галичан та Українцїв з холмської, волинської та городненської ґубернїї до південних ґубернїй. Наука для дїтий має відбувати ся по думцї промовця в українських орґанїзаціях в їх рідній мові, при чім місцева самоуправа та союзи повинні дати на се засоби. — (В. СВУ).
Унїверситет "ім. Яна Казимира" і начальний вожд. Вчора відбула ся в осїдку начальної команди промоцїя Й. Ц. і К. Високости маршалка пол. архикн. Фридриха на почесного доктора львівського унїверситету. На святочний акт приїхали: ректор проф. Твардовський і професори Толочко і Дембінський. В промовах, які виголосили представники унїверситету до Начального Вожда, говорило ся тільки про унїверситет "ім. Франца 1-го".
О. Іван Ухач, парох в Трійци, снятинського повіту, помер 6. мая с. р. на пятнистий тиф в 40 роцї житя. Померший, син селянина з Ілинець, снятинського повіту, власними силами зарабляючи лєкціями на удержанє, покінчив ґімназію в Коломиї з дуже добрим успіхом. Дійшовши до свого званя, став взірцевим душпастирем, в посвяченю для церкви не уступав перед трудами та небезпеками і на сїм власне полї заразив ся пятнистим тифом що і смерть спричинило. Померший полишив жінку Софію з Соневицьких, четверо малих дїточок та стареньку маму. В. й. п. 