◦ ◦ ◦ ◦ ◦ ◦ ◦ ◦ ◦ ◦

Часове звільненє ремісників від війскової служби. Мінїстерство краєвої оборони видало отсей розпорядок з 18. липня 1917 р. ч. 16.407: Придїлені до віддїлів позаду армії а нездібні до фронтової служби ковалї, токарі, боднарі, сїдлярі і тим подібні професіонїсти, які є необхідно потрібні для рільного господарства і лїсового, для виробу вина і овочів можуть бути провізорично увільнені від війскової служби. Сей розпорядок відносить ся до майстрів і помічників. Прошеня о часове звільненє, при долученю документів, треба зголошувати в місцях увільненя — в конскрипційних урядах або у начальника громади. Про часове звільненє з висше наведених причин буде рішати віддїл для увільнень ц. к. мінїстерства краєвої оборони.
Чому арештовано Пілсудського? В справі арештованя Пілсудського видав ґенерал-ґубернатор урядове поясненє, в якім вказує на те, що причиною такого зарядженя була дїяльність Пілсудського в польській орґанїзації війсковій ("Р. О. W.") А саме Р. О. W. покинула свій напрям проти Росії і змагала до утвореня тайної держави в державі, "щоби зробити край тереном революційних заворушень". "О скільки при тім грали ролю впливи держав коалїції, того не можна порушувати" — говорить ся в комунїкатї варшавського ґенерал-ґубернатора. Проти арештованя Пілсудського збирала ся протеступати варшавська рада міська, та ґенерал-ґубернатор перед засїданєм ради заборонив дискусію на ту тему; скликана рада розійшла ся без протесту. Польські лєґіонїсти, які не зложили присяги — а буде їх богато, бо на 11 присягнув тільки 1 — приміщені в окремім таборі.
Замовлюванє і спроваджуванє всякого рода споживних артикулів ізза границї можна довершувати лише за посередництвом воєнних централь господарських (Kriegswirtschafiztntralen). Наслїдком того не мають реальної вартости поданя, вношені до инших центральних властий, як також умови, заключувані безпосередно із заграничними фірмами, а спеціяльно звертаєть ся увагу інтересованих, що контрактованє молодих бараболь із Голяндії є безцїльне наслїдком заказу перевозу через Нїмеччину.
Нові полеві переписні картки. Починаючи від дня 1. серпня с. р. можуть бути ужиті в почтовій переписцї до жовнїрів армії, яка стоїть в поли, тільки нові картки з сивого паперу; давних карт рожевої краски можна буде уживати дальше тільки в кореспонденції від армії в поли. Приватні кореспонденційні картки для полевої почти будуть допущені лиш тодї, коли друком, формою і краскою не будуть в нїчім ріжнити ся від урядових. 