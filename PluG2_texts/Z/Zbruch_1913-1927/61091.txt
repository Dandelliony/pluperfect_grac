З театру.

3 великою радістю стрічати на нашій сцені "Міралє Ефрос" нема причини. Нереально зреалїзовані характери жидівські, особливо в теперішну добу, після воєнного досвіду — нїяк не можуть дібрати ся до серця українського видця. Виведені в "штуцї" Ґордіна: конфлїкт між дїтьми і батьками, пожертвованє матери для дїтий тай перехід до міщанських форм житя — се проблєми не осібні для Жидів, стрічаєть ся їх в кождій суспільности, отже обробленя її неконче шухати аж у жидівській драмі. А величезний вклад працї акторів все-таки міг би і повинен перенести ся на рідний грунт. Про великий вклад працї засвідчало дуже гарне виведенє роль Махлї (Н. Левицька). Шейндлї (Пилипенко), Нухима (Кривенко) і Соломона (Антонович); тільки Йосел (Даньчак) не всі вмів виявити безнастанне хитанє між любовю до лихої жінки і пошаною та привязанєм до мами. За те понад всї похвали вибила ся гра п. Н. Левицької (Міралє Ефрос). Достойність матрони, безграничне пожертвованє для дїтий, траґізм обидженої, скривдженої матери, великодушне прощенє — всї ті психічні прояви підчеркувала п. Левицька в своїй інтелїґентній грі з обдуманою рутиною як найкрасше.
"Ой не ходи Грицю", драма без всякої лїтературної вартости, а навіть для сцени дуже нездарно зроблена лишить ся ще дуже довго в репертуарі нашого театру і все буде "робити касу", за вдяки етноґрафічним знадобам і тому, що розробляє вона тему найпопулярнїйшої на Українї піснї про Гриця. Як завсїгди, дуже мила була, дуже гарно співала п. Рубчакова (Маруся), доки ще борола ся не так з Грицем, як з інтриґами, накопиченими автором драми. В V-ій дїї, де вже почала ся траґедія, мороз ходив за плечима, кільки разів тривав ся в Марусї крик болю і розпуки. З тим богацтвом і нїжністю почувань звертала ся вона до суковатого Грицька, що співав прекрасно, але грав нецїкаво. Правдивої штуки доказав п. Єльський. Безугарне накопиченє інтриґ, позшивані, скучні монольоґи умів він оживити. Хому вивів він не як демонїчну. Тільки як траґічну одиницю, погорджену, понижену, всїми відопхнену. Гру п. Єльського доповняла старанна і дуже вдатна характеризація. Деякі сцени вийшли особливо сильні, пр. жаль і здержлива розпука, коли люблена ним Маруся жертвує йому приязнь і не просить о посередництво до Гриця. Хори були переважно добрі, але всї гуртові сцени вийшли зле; при праню біля дївчата не вміли навіть тих кілька слів бездоганно і в пору вимовити. За декорацію і обстанову селянської хати на сценї най "Укр. Бесїда" соромить ся. Колиб така шматка повисла на жидівській, або на польській сценї, ми би греміли, що чужинець насміхаєть ся і обиджає нашого кривдженого всїми, евакуованого селянина. Варто би також змінити зачаровану занавісу, яка не хоче в пору піднїмати ся, а за те в "Наталцї Полтавцї" п. Рубчаковій, в "Мір. Ефрос" п. Левицькій в серединї квестії спадає — як то кажуть — перед носом.
Е. У. 