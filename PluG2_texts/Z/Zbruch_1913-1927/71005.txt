◦ ◦ ◦ ◦ ◦ ◦ ◦ ◦ ◦ ◦

Арґентина і Нїмеччина.
БУЕНОС АЙРЕС. (Райтер.) Сенат постановив майже одноголосно зірвати дипльоматичні зносини з Нїмеччиною. Та резолюція буде тепер предложена палатї послів. Публічна опінїя є дуже за оконечною ухвалою резолюції.
З Австралїї.
АМСТЕРДАМ. (Ткб.) До "Times" доносять з Сідней: В Австралїї в наслїдок браку кораблїв припаси топнїють. Австралїйський промисл ізза браку машин не може cam виробляти артикулів, які перед тим привожено. З тої причини японська торговля користає на теренї.
Анґлїйсько-француські наради.
ЛЬОНДОН. Бюро Райтера довідуєть ся, що дня 18. с. м. відбула ся нарада між льордом Робертом Чечілєм і француським державним підсекретарем заграничних справ, Альбертом Метеном, в справі докладнїйшого приміненя до полїтики Зєдинених Держав в цїли виконаня сильнїйшого натиску на неприятеля без шкоди для господарського положеня невтральних держав.
Сподівана заява нїмецького канцлєра.
ЛЬВІВ, 21. вересня 1917. Як доносять віденські дневники, нїмецький канцлєр в тих днях має промовляти в нїмецькім парляментї. Як зачувати, він мав би дати близші поясненя про бельґійське питанє та про відповідь на мирову ноту папи.
Сойм курляндської шляхти і земств.
МІТАВА (Ткб.) Перший раз зібрав ся під нїмецькою адмінїстрацією сойм курляндської шляхти і земств.
Большевики в Кронштатї.
ПЕТРОГРАД (Укр. бюро). Большевики знов заволодїли Кронштатом. Часопись большевиків "Голос Правди", яка після липневих подїй була закрита, тепер появляєть ся знова. Дневники міщанських партій закрито; кару смерти знова знесено та скликано новий конґрес робітників і жовнїрів.
Все те зарядила нова управа міста, якої більшість належить до приклонників Лєнїна, яка одержала при послїдних міських виборах 62 радних, що мала за собою 20.000 голосів супроти всїх 28.000 голосів.
З огляду на такі відносини питанє, чи воєнна пристань Кронштату встоїть ся песед сильнїйшим напором Нїмцїв.
Кому, коли і що вірити?
СТОКГОЛЬМ (Ткб.) "Soсіaldemokraten" доносить: Після оповідань подорожних, які прибули з Росії, треба з резервою принимати вістки російських дневників про успіх Керенського. Війска Корнїлова стоять ще недалеко Петрограду і окопують ся напроти війск Керенського. В Петроградї викрито заговір офіцирів проти Керенського.
Після донесеня з Гапаранди ґенерал козаків Калєдін зачав нове повстанє. Він стягає з фронту козаків; також инші війска прилучують ся до нього. Грозить він перерванєм полученя між Москвою з південною Росією. Правительство одержало вістку, що козаки наближають ся.
Мирові переговори в Берлїнї.
БЕРЛЇН (Пр. тел.). "Berl. Börsencourier" пише, що в останнім часї дїйсно вели ся в Берлїнї в компетентнім місци переговори, в яких обговорювано не тільки долю Бельґії, але також справу вільної сухопутної дороги з Капштаду через Єгипет до Індій і справу відшкодованя. Треба сподївати ся, що швидко публика довідаєть ся про се докладнїйших вістий.
Справа мира в Росії.
ЦІPIX (Пр. тел,). "Новая Воля" пише, що заграничні донесеня, нїбито тимчасове правительство приступило до льондонської конвенції проти окремого мира, не відповідають фактам.
Велика демократична конференція.
СТОКГОЛЬМ (Пр, тел.). Приготованя до великої демократичної конференції на стільки поступили наперед, що її реченець назначено на 27. вересня. Ся конференція є найбільшою полїтичною подїєю від вибуху революції. Візьме в нїй участь 800 делєґатів селян, робітників і жовнїрів.
В кругах російських соціялїстів думають, що проголошенє републики, якого демократія від давна домагала ся, стане угольним каменем позитивної працї для мира. Нова державна форма мусить конечно одержати законну силу з народної волї, що може наступити тільки на конституантї. А конституанта не може зібрати ся підчас війни, бо переведеню виборів стоять на перешкодї майже непоборимі трудности. Правительство знає, що населенє звязує мир з конституантою.
Демократична конференція, яка має стати противагою до недавної конференції в Москві дасть як найвеличавійший вислів народної волї і завізве правительство до безпроволочного мира.
Коли би правительство проявило слабість супроти антанту, то вибила би його останна година. Тодї конференція установить виключне демократичне мирове правительство, якому покладе в обовязок заключити мир проти волї антанту. 