◦ ◦ ◦ ◦ ◦ ◦ ◦ ◦ ◦ ◦

З Наукового Товариства ім. Шевченка. Засїданє фільольоґічної секції відбудеть ся в понедїлок, дня 15. с. м. о год. 6. вечером, в канцелярії Товариства, з таким порядком: 1) Д-р К. Студинський: Матеріяли до історії культурного житя галицького духовенства з кінця XVIII і пол. XIX ст.; 2) Д-р В. Щурат: Зарібкові друки унівської друкарнї Варлаама Шептицького; 3) Уконституованє секції.
Новий польський дневник. На днях має появити ся у Львові новий польський дневник "Nowe Slowo".
З Жидачева пишуть: Дня 29. марта 1918 р. відбули ся в Жидачеві сходини Віддїлу Взаїмної помочи, на котрі явило ся значне число участників. В сей спосіб вперве від вибуху війни зійшло ся учительство, щоб обговорити справу двигненя з занепаду окружного Віддїлу. По отвореню сходин головою Товариства В. Нарожняком, вивязала ся на ріжні теми широка дискусія, вислїдом якої було се, що рішено в сїм роцї заходами українського учительства відсвяткувати вечерницї в честь Тараса Шевченка. Дальші рішено оснувати окружну біблїотеку і на сю цїль присутні сейчас зложили 181 К., а надто богато товаришів(шок) обіцяло жертвувати книжки на засновок біблїотеки. Словом видно було значне заінтересованє до справ Віддїлу. Слїдуючі сходини відбудуться дня 1. мая. Видїл сподїваєть ся, що в тім дни не бракне нїкого також з Журавеньщини і Миколаївщини, і всї як один муж згуртують ся в своїм становім товаристві, щоб своєю участю поперти змаганя Видїлу, а дїяльностю причиняти ся до розвою окружного Віддїлу.
На фонд Українського Національного Музея у Львові зложили в Земельнім Банку Гіпотечнім: д-р. І. Свєнцїцький, д-р. Е. Ґвоздецький, епископ д-р І. Боцян по 100 корон, о. В. Жолдак 400 К. — Складайте на фонд У. Н. М.! 