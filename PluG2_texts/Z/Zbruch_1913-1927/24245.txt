◦ ◦ ◦ ◦ ◦ ◦ ◦ ◦ ◦ ◦

Сербська кріза.
Слїдство в справі убитя архикнязя Франца Фердинанда виказало, що виновники приїхали до виконаня замаху з Білгороду, виказало, що нитки заговору ведуть у Сербію. Дуже поважні орґани не лише австрийської, а навіть анґлійської преси твердять, що моральними і навіть фактичними виновниками убийства є певні сербські круги. З другої сторони повні обуреня голоси з австрийських війскових кругів покликають ся на останні випадки в Сербії й кажуть, що між ними й убийством в Сараєві істнує певний звязок. Наслїдком сих рекримінаций уже почала ся дуже остра полєміка між сербською пресою й частиною австрийської, яка не лишить ся без впливу на дальше уложенє відносин між Сербією й Австриєю. Ся полєміка набирає тим більшого значіня, що в Сербії дїйсно дїють ся дуже поважні річи, які можуть легко довести до конфлїкту з Австро-Угорщиною.
Сербія останними тижнями переживає тяжку внутрішну крізу. Вислїдом її була поки-що резиґнация з управи короля Петра, хвилева, як кажуть одні, остаточна, як доводять другі й переданє найвисшої власти в державі престолонаслїдникови, князеви Олександрові Причини сеї крізи мають корінї ще в почередних лїтах, але безпосередно викликала її ситуация, що витворила ся по двох остачних балканських війнах.
Від запровадженя в 1903 році теперішної сербської конституциї правила в Сербії старо-радикальна партия. З членів сеї партиї і складали ся всї кабінети, на яких чолї стояв від 1906 року майже без перерви Микола Пасіч, один з найвизначнїйших сербських полїтиків. Він останними лїтами всю свою увагу звернув на внутрішнє скріпленє держави, старав ся зміцнити конституцийну форму управи й усунути офіцирську олїґархию, яка набрала великої сили по убитю королївської пари в 1903 році і мала великий вплив на слабовільного короля Петра. Для сього він усунув з чинної служби всїх виновників смерти короля Олександра й королеви Драґи, що стояли на чолї воєнної олїґархиї. Се викликало роздражненє серед офіцирських кругів, але Пасіч старав ся полагодити конфлїкт, усильно дбаючи про розвиток армії, яку старав ся належно приготовити до передвиджуваних вже тодї воєн-них випадків. Ся його праця не минула безслїдно і в двох побідних війнах Сербія подвоїла свою територию. Але війна змусила Пасіча знову прийняти на чинну службу усунених затвірників, а побіди незвичайно скріпили серед офіцирства давне змаганє до витвореня олїґархиї.
Конфлїкт між війсковими властями й цивільними вибух зараз по скінченю другої війни. Більшість офіцирського корпусу, упоєна несподїваними побідами, почала пропаґувати аспірациї, що далеко виходили поза границі реальної сили держави й цілком недвозначно звертали ся в напрямі Боснїї й Герцеговини. Розважний Пасіч, хоч він теж є сторонником великосербської ідеї, старав ся насамперед упорядкувати відносини в новонабутих областях, особливо в болгарських округах Македонїї й альбанських Нової Сербії. Для сього він завіз по сих областях цивільну управу й навіть здобув від скупштини й королївського конаку розпорядженє,яке признавало цивільним властям перший голос.
Тодї офіцири розпочали завзяту кампанію проти Пасіча, до якої прилучила ся також опозиция в скупштінї і король, а також престолонаслїдник. Пасіч знову спробував полагодити конфлікт уступками на користь війска. Він вніс до скупштини кілька предложень, що мали на ціли утворенє в здобутих землях шести нових дивізій, і зажадав на сю ціль кредиту 122 мілїонів франків; крім того він вніс предложенє про полїпшенє материяльного становища офіцирів. Се полїпшенє було дуже значне, так що тепер, коли скупштина ухвалила його, сербські офіцири аж до капітана будуть одержувати о 800 корон більше, а висші офіцири о 2.000 корон, нїж австро-угорські офіцири тих самих степенїв; крім того через утворенє шести нових дивізий відкривали ся для офіцирів дуже корисні вигляди на аванс. Одначе се не полїпшило ситуациї. Пасіч уважав за красше подати ся до димісиї, числячи, що король Петро не прийме його димісиї. Одначе воєнні мали такий вплив, що димісию принято. Тодї Пасіч розпочав сильну аґітацию проти короля в старо радикальній пресї. З другої сторони опозиция не мала сили, щоби утворити відповідний кабінет. Тодї король мусїв наново покликати Пасіча, розвязати скупштину і потвердити його зарядженя.
Воєнні сфери почали ще завзятїйше виступати проти Пасіча, закидаючи йому, що він запропащує Сербію. Результатом сеї кампанїї й було уступленє старого й тяжко хорого короля Петра. На його місце покищо тимчасово прийшов його син Олександер, який цілковито стоїть по стороні воєнних і мріє про нові побіди сербської зброї. Дуже можливо, що уступленє Петра з тимчасового стане постійним, а тодї ситуация в Сербії ще погіршить ся. Там іде тепер завзята боротьба між сторонниками мирної покищо полїтики й сторонниками нових активних виступів. Недавна злука Сербії з Чорногорою вказує на те, що в Сербії готують ся до нових конфлїктів. 