◦ ◦ ◦ ◦ ◦ ◦ ◦ ◦ ◦ ◦

Польський "патріотизм". Нам пишуть: Ледви академічна молодїж прибила величавий "шильд" на каменици, в якій находить ся льокаль "Медичної Громади", аж тут найшов ся злобний патріот, й то, на жаль, з кругів академічної молодїжи, якого око не могло стерпіти, щоби українська вивіска псувала польський характер міста Львова, бо вже на другий день здер вивіску.
За апровізацію галицьких міст. Вчерашної недїлї відбув ся в Кракові з'їзд представників міст і місточок Галичини в справі апровізації. З'їзд ствердив великі недостачі в апровізації галицьких міст і ухвалив цїлий ряд резолюцій, в яких домагаєть ся від правительства усуненя тих недостач і поставленя галицьких міст і місточок що до апровізації на рівнї з містами західних країв Австрії.
Щоб улекшити населеню підписуванє семої воєнної позички, кожде ц. к. староство висилає на повіт свого відпоручника, який їздить від села до села і збирає підписки. Який се був би доказ національної свідомости і органїзаційної справности, як би так кожде українське село зустріло такого відпоручника заявою: "Ми вже, що могли, підписали через наші українські інституції!" А що найвигіднїйшою формою підписки воєнної позички є обезпеченє в воєнній позичцї, то одиноке українське товариство обезпечень на житє "Карпатія" у Львові (вул. Руська 8) повинно мати в кождім українськім селї стільки обезпечених, скільки буде в нїм підписчиків семої воєнної позички. Щоби се хоч в части здїйснити, повинні наші повітові орґанїзатори, повітові каси, взагалї повітові орґанїзації взяти справу в свої руки й опираючи ся на співдїланє священиків, учителїв, сїльських кас, свідомих селян-провідників, перевести підписку воєнної позички тільки через обезпеченє в "Карпатії". Священики, учителї, свідомі селяни з своєї сторони не повинні ждати аж на поклик повітових орґанїзацій, але самі взяти справу в свої руки. "Карпатія" кождому вишле поясненя й потрібні друки, хто тільки до неї зголосить ся. Тільки тодї ті зиски, які приносять посередництву в збираню підписки воєнної позички, остануть в цїлости в українських руках і причинять ся до зросту української економічної сили. 