Одно з питань національної будучности.

Відклик до нашої сїльської інтелїґенції.
Не потреба повторяти, нї говорити, які страти понїс наш нарід в часї сеї війни. Про се говорить ся і пишеть ся в кождім майже числї нашої преси. Та годї не вказати на одно, і в передвоєнну пору, значить, в мирнім часї зазначували ми все, що у нас брак інтелїґенції, тому і накликували нашу суспільність все і все, щоби бачним оком глядїла на всї школи і українською дїтворою, українською молодїжю заповняла по міських школах шкільні лавки. Фреквенцією в школї, в ґімназіях, учительських семинаріях, про реальні школи красше не згадувати, у видїлових школах, якщо ходить про нашу молодїж, нїколи ми не були вдоволені, бо вона нїколи не стояла в пропорції нї з чисельністю нашого народа, нї з потребами його. Так було перед війною у нас.
А щож говорити нам нинї, коли то гураґанна крівава світова буря потрясла в коріни, в самих слабких ще основах нашим бідним народом і позбавила його молодїжи? Що було розумне, метке, свідоме, ідейне, молоде, що відважно йшло, стреміло наперед, горнуло ся до працї, до науки і рвало ся до сонця, до цїли мимо колод, мимо перепон, мимо голоду і холоду, нераз з куском чорного, разового, житного хлїба і кубком зимної води, що ставало за цїлоденну їду, — все те нинї в могилї! Наш живий цвіт, молодїж в земли... Нарід лишив ся без цвіту, без дїтий.
В инших народів є свої резерви на те місце, так як у кождій армії. Але у нас? Страшно подумати, жаль дивити ся, а ще страшнїйше зазирнути у нашу чорну будучність, якщо не наступить у нас проба відвороту з дороги резиґнації, апатії, безрадности, і то в пору. Кождий некрольоґ, кождїсїнька вість про смерть українського героя повинна прошивати час як елєктрична іскра від мізку до самих стіп і сейчас повинні ми всї, як один народний орґанїзм, подумати над тим, в який спосіб заповнити би прогалини, бо нарід в кождім упавшім, свідомім борци тратить на певно і раз на все народного каміняра.
Висше сказано: у инших народів є свої резерви, а у нас?
У нас також були би резерви. Вони знайшли ся би при добрій волї. Лиш троха охоти! Одно, два мудрі, розсудливі, батьківські слова розваги і поради зі сторони прим. священика, учителя, чи учительки, а хоч би і зі сторони старшого і розсуднїйшого нашого селянина, що читає часопись, що є письменний, тай от уратована неодна дитина, що її мама силоміць відірвала від шкільної лавки, мовлячи: "тобі школи не треба, сиди в хатї тай роби!"
Тепер, як відомо, по селах лишили ся самі жінки, старцї, калїки тай недоростки. Жінки, мами, що все оставали у нас тай тепер держать ся чомусь осторонь від школи, читальнї, одним словом, від книжки, зрозуміла річ, запрятані лиш в господарстві. Щоби ратувати свою екзистенцію, вони всї свої сили повертають у той бік. Поза своєю огорожею: хатою, стайнею з одним рогом, хвостом і копитом, стодолою, і то порожною, вони нїчого не видять. Їм заєдно здасть ся, що вони ратують ґаздівства. Для тої цїли відірвали свої дїти, своїх синів, від книжки, позабирали їх з міста, значить, з міських шкіл силоміць домів, і тим чином, річ ясна, зробили велику шкоду собі, своїм дїтям, а що найважнїйше цїлій українській суспільности. Примірів подавати хиба не треба. Досить заглянути до першої лїпшої ґімназії і зіставити числа шкільної української молодїжи перед війною і тепер. Побачимо, що числа ті стали подекуди низше 80 або 90 1/6. Ще болючійше діткнуло би нас таке явище, безпримірне в инших народів, що жертвою несвідомости нашої падають що найкрасші і що найталановитійші одиницї. Наші селянки (мами) не розбирають зовсїм cero і не застановляють ся над сим, чи дитина їх талановита чи нї, чи горне ся і любить книжку чи нї? Для них найважнїйше се, що син числить лїт 13 або висше, отже в хатї буде з него... господар. Тому усякий зрозуміє, як сумно виглядати буде наша будучність, як що і в тім напрямі лиха не направить ся.
Тому кличемо і звертаємо ся до свідомійших одиниць нашого громадянства: Рятуймо нашу молодїж! Не даваймо їй марно нидїти і пропадати! А нашим селянкам матерям отвираймо очи і освідомляймо їх та вкажімо їм шлях, по якім повели-б ми їх дїти до щастя і до добробиту. Селянка наша послухає і колись ще гарно подякує тай батьком-добродїєм назве того, хто тепер їй дитину назад до школи і до книжки заверне. Вертаймо до часів Ярослава Мудрого і як — треба, силоміць — видираймо талановиті дїти з рук наших селянок і відставляймо їх туди, де для них найкрасше місце: в школї і при книжцї!
о. Стефан Білянський. 