Змаганя думок і бажань що-до війни і мира.

Львів, 5. липня 1916
В часї, коли на всїх фронтах дозрівають важні рішеня, ведуться поза фронтами всїх, можна сказати, держав живі змаганя думок і бажань що-до війни і мира. Не на останнім місци серед европейськах країв стоїть також із сього погляду Нїмеччина.
Основні суперечности в поглядах на спосіб веденя війни і воєнної дипльоматії тай на цїли війни найяркійше висловили ся в тій країнї під видом противенства між партіями Бетмана-Гольвеґа і партіями консервативно націоналістичними, які стоять в опозиції проти канцлєра.
За канцлєром стоять, на загал кажучи, табори вільнодумні, католицький і соціялїстичний. Проти нього йдуть передовсїм дуже могучі в Прусії консерватисти. Закидають вони канцлєрови цїлий ряд гріхів в области внутрішної й заграничної полїтики. Передовсїм противні вони його заповіди зміни курсу внутрішної полїтики Прусії, розширеня соймового виборчого права, зміни полїтики супроти Поляків. Далї поборюють вони його умірковану полїтику супроти Анґлії, його уступчивість перед Америкою в справі війни підводними суднами, його опір проти анексійних плянів на заходї й сходї, супроти яких канцлєр стоїть тільки на домаганю "обезпеки границь" Нїмеччини.
Змаганя сї не нинїшні. Вони мають уже свою довгу історію: заходів за кулїсами, пресової кампанії (розумієть ся, в тїсних рамках воєнної цензури) і — сього мабуть найбільше — всяких полємічних меморіялів-брошур, друкованих на правах рукописи. Останні так широко і глибоко розповсюднюють ся, що Бетман-Гольвеґ рішив ся був прилюдно, в промові парляментарній, з кількома з них розправити ся.
Сама обставина, що такі змаганя ведуть ся тай що істнує можливість такої чи иншої розвязки їх, не може бути байдужа також нам, котрих доля так тїсно звязана з таким чи иншим напрямом нїмецької воєнної полїтики. Мусимо за подїями в Нїмеччинї пильне стежити — на скільки нинї можна говорити про пильне стеженє того, що дїєть ся за границями і переважно під поверхнею публичного житя.
Свої бажаня переваги одній або другій сторонї висказувати очевидно не можемо. Не тільки тому, що воно було-би аж до смішности претенсїональним підносити нам голос в справах, які мусять рішити ся не ким иншим, як самими і таки Нїмцями. Але й тому, що нинї нїхто не може сказати, якого вислїду сих змагань у нїмецькім таборі, перемоги, котрої саме партії належало-би бажати собі з української сторони, яка мусить передовсїм числити ся з відносинами Нїмеччини до Поляків і Росіян. З такого погляду не можна нинї дійти до безперечних висновків нї що-до табору канцлєра, нї що-до табору опозиції. Чому? — се пояснить коротка пригадка кількох характеристичних признак обох таборів.
Табор канцлєра склонюєть ся до уступчивости в користь Поляків. Становище консервативної опозиції, двигательки передвоєнної полїтики Прусії в польській справі, впираєть ся в польськім питаню на традиційних заповітах полїтика Бісмарка. Се один інтересний нам бік справи.
Бетман Гольвеґ і його більш-менш демократичні приклонники є противниками Росії дуже рішучими; сам канцлєр кілька разів публично клеймив Росію дуже остро і тільки супроти Росії заповів великі територіяльні зміни. Його противники вважають головним ворогом Анґлію і мабуть не були-би противні відновленю давної Бісмарківської полїтики, далекої від непримиримости супроти російської держави. Се друге.
А третє: Про консервативно-націоналістичні гурти знаємо, що для української справи істнує там більша або менша цїкавість або — коли хочете — симпатія, симпатія очевидно не в чутєвім значіню, а в значіню певних полїтичних мірковань і рахунків. Про табор противний можна сказати, що він — по традиційним ліберально-вольнодумним принципам — цїкавить ся передовсїм будучою долею Польщі; одначе проте не можемо сказати, щоб також у сїм таборі не знаходила українська справа горячих прихильників — що назвемо хочби д-ра Павла Рорбаха. Чи до прихильників сих належать з'осібна також Бетман-Гольвеґ і Яґов, не знаємо; але наші політичні провідники безперечно повинні бути добре поінформовані також про сю точку питаня. 