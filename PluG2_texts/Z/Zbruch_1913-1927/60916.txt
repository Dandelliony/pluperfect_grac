◦ ◦ ◦ ◦ ◦ ◦ ◦ ◦ ◦ ◦

Хто заслав митр. Шептицького у Суздаль? У петроградськім "Днї" ч. 336 з дня 6—19. грудня м. р. у замітцї п. з. "До інтерпеляції в справі ґр. Шептицького" читаємо: В синодї твердять, що духовна управа не брала дїяльної участи в справі засланя митрополита ґр. Шептицького у Суздальський монастир. Духовна управа на жаданє иншого уряду визначила тільки поміщенє в сїм монастирі.
Викуп острова Хортиці — колишньої Запорожської Сїчи. Петроградська телєґрафічна аґенція під датою 9. XII. 1916 р. повідомляє: "Город Александровськ заключив з Нїмцями менонїтами умову дотично набутя історичного острова Хортицї — колишньої Запорожської Сїчи. Разом набуто 2500 десятин по 300 карб. за десятину". Як відомо, по здобутю і зруйнованю Сїчи російським ґенералом Текелієм 1775 р. остров Хортицю забрано й віддано під "картофельку" нїмецьким кольонїстам, про що згадує у своїм Кобзарі Т. Шевченко.
Зголошеня припасів бараболї. Урядово оголошують: Наслїдком припорученя ц. і к. команди міста в цїли усталеня придїлу бараболї міському апровізаційному заведеню зараджую, щоби всї заведеня, купцї і приватні особи зголосили під загрозою карних наслїдків в реченци до 15. сїчня с. р. письменно запаси бараболї, які є в їх посїданю до 1000 кґ., зглядно висше 1000 кґ. в комісаріятах дотичних дїльниць з точним поданєм скількости бараболї, числа осіб, встаючих на удержаню та точної адреси. По упливі реченця зарядить ц. і к. команда міста ревізії в цїли провіреня правдивости поданих дат. Особи, які мають припас бараболї перевисшаючий приписану норму, не одержать дальших карт картофляних.
Справа орґанїзації нашого жіноцтва. На сходинах членів У. П. Т. піднесено справу орґанїзації нашого жіноцтва, якою займаєть ся д-р М. Пачовський. Щоби приспішити сю справу та зреалїзувати гадку, орґанїзатор запрошує Вп. Пань і Панночок (від 16 лїт почавши) та Вп. Громадян місцевих і з околиць на довірочну нараду на день 1. лютого с. р. в надїї, що до того дня зможе "провінція" подбати за перепустку їзди до Львова. Орґанїзатор виголосить обємистий реферат про орґанїзацію европейського жіноцтва, предложить статут (до дискусії) і подасть плян орґанїзації звязи централї з сїльськими кружками, почім наступить провізоричний вибір президентки і 2 заступниць, що займуть ся дальшою працею на тім полї нашого національного житя. Щоби знати, скільки належить виготовити запрошень і яку салю на сї сходини призначити, просить ся Вп. учасників з провінції повідомити Головну Управу У. П. Т (вул. Мохнацького), хто прибуде на висше означені сходини. — Д-р М. Пачовський.
Українські колядки і піснї на концертї для ранених у 5-ім земській шпиталї у Київі. 6/19-го грудня в 5-ім земськім шпиталї у Київі був концерт для ранених. На концертї хор учениць 2-ої жіночої духовної школи співав між ин. українські колядки і піснї.
На "Залїзного Лицаря м. Львова" зложили далї (в коронах): збірка шкільних дїтий в Сокільниках 85.30, дохід з розпродажі надзвичайних видань 321.01, д-р Рудольф Брайтер 20, дохід з концерту в каварни "Варшава" 220.20, збірка бар. Йоркаша 3.048.07, Вальдбавм 15, за відзнаки до шапок староство в Турцї 20, староство в Добромили 20, збірка шкільних дїтий у Вроцові 29.16, з конта почтової щадницї ч. 62.20, полеві стрільцї ч. 18 за відзнаки до шапок 24, з фондів кіна 500, дирекція державних зелїзниць у Львові 750, проценти від фонду до 31. грудня 1616 р. 1470.16. Цїлий фонд з дня 31. грудня 1916 виносить 151.513 кор. 36 сот. 