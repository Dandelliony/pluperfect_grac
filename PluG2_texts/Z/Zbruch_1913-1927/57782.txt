◦ ◦ ◦ ◦ ◦ ◦ ◦ ◦ ◦ ◦

Значінє боїв в кутї трьох держав.
Ромунїя боїть ся, що ромунська армія буде відрізана від російської.
СТОКГОЛЬМ (Пр. тел.) Пресовий уряд ромунського мінїстерства війни оголошує отсей комунїкат:
Нїмецька офензива на семигородськім фронтї на просторі кількох сот кільометрів ведеть ся з нагальністю, яка дорівнує офензиві в Галичинї й Польщі в 1915 р. Ромунські круги не можуть передвидїти воєнного положеня. Аж за кілька днїв зможуть вони оцїнити, чи Нїмцї осягнуть свої на великі розміри закроєні цїли, чи їх офензива перед тим буде спинена. Населенє буде все поінформоване про положенє згідно з правдою, без прикрас, але ми надїємо ся на велич ромунськоі душі.
Головна точка ваги в боях лежить тепер в кутї трьох держав, особливо в области Кірлїбаби і Дорни Ватри. Нїмцї хотять тут відрізати ромунську армію від російської, що рішило би кампанію. Від сеї точки розширюєть ся боротьба на північ і на південь. Ромунська війскова управа рішила ся ставити опір здовж зелїзницї Букарешт-Чернівцї. З огляду на те, що гори по ромунській сторонї унеможливляють довіз для оборони, треба на півночи пожертвувати кусень ромунської землї.
Російська війскова управа обіцює нам облекшуючу офензиву на Волини й Буковинї, на цїлім фронтї від Луцка до Карпат. Ґен. Брусілов зробить усї зусиля, щоби продерти ся в напрямі Ковля, а ґен. Щербатов в напрямі Галича. Таким способом є надїя примусити неприятеля відтягнути часть свого війска з Семигороду, де воно числить 26 дивізій.
Ірляндська дебата в анґлїйській палатї громад.
Партії в Ірляндії.
АМСТЕРДАМ. (Пр. тел.) Як доносить Бюро Райтера, провідник Ірляндцїв Редмонд поставив у палатї громад внесенє, яке осуджує теперішну систему правлїня в Ірляндії. Редмонд вказав на небезпеку, яка лежить в зберіганю теперішного стану, і домагав ся усуненя теперішніх причин невдоволеня і безпроволочного заведеня гомруля, щоби зискати симпатії Ірляндії.
Росія і Нїмеччина.
Орґан російського мінїстра торговлї про нїмецьке "неоруссофільство". Російський соціяльний демократ про спільність інтересів Росії й Нїмеччини.
СТОКГОЛЬМ (Прив. тел.). "Торгово-промишленная Ґазета", орґан російського мінїстерства торговлї, містить подібні виводи, як недавно "Рєч", про нїбито істнуюче в Нїмеччинї "неруссофільство". Автор статї каже, що Нїмеччина збираєть ся по війнї відзискати російський ринок. Оптимістично настроєні нїмецькі круги вказують при тім, що російське економічне житє є в великій мірі залежне від Нїмеччини. В Нїмеччинї є загально розширений погляд, що Росія представляє місце найменшого опору. Автор наводить думку соц.-дем. місячника "Die Glocke", де говорить ся, що є задачею нїмецьких, російських і балканських полїтиків знайти шлях дня заспокоєня російських інтересів вивозу. Всї ті погляди називає автор гідними уваги.
ЦІРІХ (Пр. тел.) "Zürischer Post" доносить з Петербурґа: Соц.-дем. посол до Думи Суханов видав брошуру, яку дозволила війскова цензура і яка розходить ся по цїлій Росії. В сїй брошурі виказує він спільність інтересів Росії й Нїмеччини й домагаєть ся відступленя від дотеперішних союзників. Війна є виключно конфлїктом між давнїйшим анґлїйсько-француським і новійшим нїмецьким інперіялїзмом. Росія не має найменшого інтересу в побідї Анґлійцїв або Французів. Росія не стоїть в нїякім противенстві до Нїмеччини що до Дарданелїв, яких вона не конче потребує. Також хлїборобські інтереси Росії не можуть дізнати зі сторони Нїмеччини нїякої шкоди, коли тимчасом економічна війна, яку орґанїзує Анґлїя на час по заключеню мира, може Росії тільки пошкодити. Анґлїя без нїяких жертв знаходить в Росії найпотрібнїйшого союзника, на якого складає головний тягар і найбільші жертви. Хоч головно заінтересовані в сїй війнї — каже Суханов — є наші союзники, одначе приносять вони менше жертв нїж Росія, яка звязала свою долю з Анґлїєю і Францією, хоч війна не може їй принести матеріяльних користий.
Воєнні комунїкати австро-угорського ґенерального штабу з 21 жовтня.
Війна на Сходї. В граничних областях угорсько-ромунських боротьба далї ведеть ся. Те, що доконують війска, які успішно борють ся серед снїгу й морозу, в найтруднїйшім теренї, є висше над усякі похвали.
На північ від Карпат в области ц. і к. сил не сталось нїчого важного.
Війна з Італїєю. Наші становища в области Пасубія стоять заєдно в завзятім огни ґармат і метавок мін кождого калїбру. Ворожу піхоту, котра зібрала ся під хребтом Роїте, наша артилєрія здержує на місци. Чотири наступи на східну часть сього хребта відперто. В долинї Бренти знищено італїйську сотню, котра пішла до приступу на наше становище. Ми піймали 2 офіцирів і 159 мужви, здобули дві метавки мін і инший матеріял.
Війна на Балканї. В Альбанї нїчого нового.
Воєнні комунїкати нїмецького ґенерального штабу з 21. жовтня.
Західний терен війни. Ґрупа війск баварського наступника престола Рупрехта: В области Сомми сильна артил. боротьба ведеть ся далї. Між Лєзер і Окур наступи Анґлїйцїв у рукопашнім бою зломано. Далї на схід сильний наш огонь, звернений до ровів, з котрих противник мав іти до приступу, здавив усї проби наступу. Наступи французів через дорогу Саї-Ранкур розбились перед нашими засїками.
Ґрупа наслїдника престола нїмецького: Значна дїяльність артилєрій по обох сторонах Мози.
Балканський терен війни. Фронт кн. Баварського: Знов російські батальони безуспішно, з великими втратами силкувались наступом відобрати нам здобуті недавно рови на західнім березї Стоходу і знов над Нараївкою наслїдком наступу нїмецьких війск під проводом ґенерала Гальвіца російські становища на північний захід від Скоморохів дістались у наші руки. Безуспішні протинаступи ворога принесли йому нові втрати. Пять офіцирів і 150 мужви тай 7 скорострілів ми вже вчора відвели зі здобутого становища.
Фронт арх. Карла: На семигородській границї підчас снїгу і морозу далї йдуть успішні бої в лїсах і горах. Ромуни поносять у них тяжкі втрати.
Балканський терен війни. Ґрупа Макензена: Бої в Добруджі розвинули ся корисно для нас. Союзні війска нїмецькі, болгарські і турецькі в ріжних точках вдерли ся до головного становища ворога на південь від Рашової (над Дунаєм) Аґемляр Тувля і по завзятих боях здобули Тузлю, гори на північний схід від Топразар, на північ від Кокарджеа і на півн. захід від Мульчіова. При тім ми полонили 3000 Росіян, серед них команданта полку, і кількасот Ромунів та здобули 22 скорострілів і 1 метавку мін. Нїмецький летничий віддїл успішно брав з повітря участь у сїй боротьбі.
Македонський фронт. Положенє незмінене. 