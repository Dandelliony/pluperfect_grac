◦ ◦ ◦ ◦ ◦ ◦ ◦ ◦ ◦ ◦

Українські сїчові стрільцї на похоронї цїсаря Франца Йосифа І. Нам пишуть: На похоронї цїсаря Франца Йосифа І., що відбув ся з надзвичайним блеском еспанськаго церемонїялу брали участь також українські сїчові стрільцї, котрі перебувають у Відни. Як представники УСС. стояли напроти церкви Капуцинів, де є цїсарська гробниця, стрілецькі офіцири: сотник Дудинський, старший четар Яримович і четарі: Ілько Цьокам і Дмитро Катамай та 10 стрільцїв відпоручників. Чета сїчових стрільцїв, виздоровцїв, що повиходили зі шпиталїв, уставила ся в шпалїри коло міського парку між прочими жовнїрами та після припису віддали честь покійному Цїсареви. Чета ся переходила на призначене собі місце через цїлий уставлений вже шпалїр ґенералїції та високих війскових достойників.
Подаєть ся до загального відома, що дїйсна потреба несеня помочи українському студентству, спричинила реактивованє тов. "Руська Академічна Поміч". Видїл сподїєть ся, що всї, котрі мають можність помочи тов. до сповненя його цїлий, чи то ласкавими датками, чи то зверненєм залеглостий, радо допоможуть йому. Гроші просить ся присилати до Земельного Банку Гіпотечного у Львові, на біжучий рахунок тов. з допискою: "для Р. Акад. Пом." За видїл: А. Король голова. М. Кузняк писар.
В часї від 10. до 25. грудня 1916 не вільно урядам почтовим принимати посилок з дарунками як також пачок до австро-угорських полонених і інтернованих осіб в неприятельських краях.
Засїданє апровізаційної комісії м. Львова відбуло ся минулого тижня в суботу під проводом правительственного комісаря, радника Ґрабовського. Після переведеної дискусії про недостачу палива порішено зарядити видаванє контрольних карток на купно палива три рази в тижни за посередництвом комісаріятів по дільницях. В найблизшім часї одержить місто коло 400 ваґонів вугля. Опісля правительственний комісар представив справу роздїлу білої муки в часї свят. Продаж пічне ся дня 17. с. м. в той спосіб, що лїва половина контрольної картки буде лєґітимацією на купно білої муки. В тій справі маґістрат видасть подрібне оповіщенє.
Два нові оружя на східнім фронтї? Петроградське мінїстерство війни доносить, що Нїмцї уживають вже нових винаходів оружя. Першим винаходом є безбарвний трійливий ґаз, котрого безуслівно не мож зауважати. Велике число жовнїрів нагло умлїває, а многим паралїжує ґаз руки і голову. Російські команди видали острий наказ, аби жовнїри носили при собі маски для охорони від ґазу і коли лише завважають, що їх товариші починають умлївати, то сейчас треба натягати маски на лице. Другим оружєм, яке стало тепер головною основою центральних армій, є винахід нового кріса. Доси кріси містили лише 5 набоїв, а нові містять 25. Надають ся вони добре до битви в чистім поли. Багато здобутих російськими війсками крісів є вже тої нової системи. Їх почали найперше уживати на галицько-волинськім фронтї. На француськім фронтї їх не будуть уживати доти, доки цїла армія на фронтї східнім не буде ними зоружена. 