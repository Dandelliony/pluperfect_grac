Роковини убивства архикн. Франца Фердинанда.

Львів, 28. червня 1916.
Нинї минає другий рік від дня убийства архикн. Франца Фердинанда.
Каже дехто, що сараєвський злочин був причиною того пожару, яким тепер горить Европа. Се безперечна правда — на скільки під причиною розуміти-мемо безпосередний товчок висланя ультимату Сербії, з усїми наслїдками сього акту. Але невже тільки сумнївна правда, коли під причиною сеї війни розуміти-мемо той ряд полїтичних економічних і культурних противенства, який сплітав ся десятками лїт і якого початку треба глядати бодай ще у франкфуртськім мирі, подиктованім Нїмеччиною побідженій Франції: з сього становища убийство австро-угорського наступника престола було тільки одним епізодом — певна річ, епізодом найтраґічнїйшим з особистого погляду, найбільше потрясаючим з погляду подїй, які після нього лявіною покотили ся на европейське людство.
Жиємо в самім розгарі сих подїй і не нам претендувати на предметове, безпристрастне пізнанє їх самих і їх жерел. На се прийде черга аж по наших кістках, коли виростуть нові поколїня, безучасні в сїм проливі крови і виливі ненависти, збогачені досвідами сього страшного часу, свобідні від споминів болю і терпіня, яких ми, котрі тепер жиємо, не позбудемось вже нїколи. Аж ті нові поколїня, кожде в своїм часї, кожде на свій лад, кожде відповідно до своїх дїйсних чи уроєних потреб, розглядати-муть ту страшну катастрофу білої раси, котра тому два роки заступила на нашу часть світа, оцїнювати-муть одні явища і особи корисно, наші відємно, і старати-муть ся відкрити орієнтаційні ідеї в сїм лябіринтї плачів і тріюмфів — а все те на те, щоби в близшім або дальшім часї знов скотити ся в пропасть нової війни, нової катастрофи... Вічний круговорот людської бувальщини!
Духове обличє пок. Франца Фердинанда і його полїтична фізіономія доси закутані в імлі. Лєґенди, які про особу покійного ще за житя його розпочали творити ся, сеї імли не розбивають. Свідчать вони, як переважна часть лєґенд взагалї, не так про ту особу, яку собі вибрали героєм, як про думки, почуваня й бажаня тих людий, кляс, народів, котрі витворюють дані лєґенди. Так і Франц Фердинанд, незалежно від сього, який він був у дїйсности, живе в лєґендах як воплоченє ріжних державних і міждержавних, національних і релїґійних, суспільних і культурних систем, стремлїнь, думок, почувань.
Одна з сих ідеалїстичних, від дїйсности незалежних, постатий Франца Фердинанда видаєть ся нам нинї особливо цїкавою: та, котра представляє його як воплоченє державної думки сеї монархії, як ідеального відродителя історичної тугости і будучої сили Габсбурської держави.
Зроджена ся постать з півсвідомости тих орґанїчних невзгодин, серед яких приходить ся істнувати державному творови, зложеному з двох частий, злїпленому з кїльканайцяти народів, ріжної минувшини, ріжної економічної, суспільної й культурної будови, а народів ріжного посвояченя поза границями монархії. Виявляєть ся в сїй лєґендарній постатї державного відродженя дуже реальна потреба визначної індивідуальности, яка була-би воплоченєм житєвих інтересів сеї держави, яка мала би розум і власть, розглядати кожде полїтичне явище і оцїнювати його з незахитної висоти свойого становища, — становища справдїшних інтересів держави.
Хто нинї може авторитетно сказати, що се або те справдї лежить в інтересї держави, або нї? Кождий нарід, кожда кляса підсуває свої окремі бажаня під понятє державних потреб. В републиканській державі сії суперечности управальняють ся на свій спосіб, — в монархічній може їх звести до одного знаменника єдино тільки одиниця, яка двигає корону і яка має всї прикмети фізичного віку і духових сил щоби сповнити призначене собі завданє.
В звичайних часах, часах застою або часах довільних розвоєвих процесів, ся потреба не відчуваєть ся так сильно, як в часах історичних кріз. А саме на часи дозріваючої крізи припало житє пок. Наступника престола, і завдяки їм його особа стала лєґендарною особою —- довгожданного відродителя і будівничого. 