◦ ◦ ◦ ◦ ◦ ◦ ◦ ◦ ◦ ◦

Австро-Угорщина зриває зносини з Америкою
ВІДЕНЬ. (Таб.) Наслїдком воєнного стану між Нїмеччиною і Злученими Державами Америки одержав ц. і к. дипльоматичний представник в Вашинґтонї дорученє, зажадати від правительства Злучених Держав пашпортів і разом з персоналом амбасади опустити край. Тутешньому американському представникови доручено пашпорти.
Війна між островом Куба і Нїмеччиною.
ГАВАННА (Райтер). Сенат одноголосно приняв резолюцію, в якій заявив, що між Кубою і Нїмеччиною істнує воєнний стан.
"За місяць пічнуть ся великі битви".
ПЕТРОГРАД (Пет. аґ.). Революція армії в поли вручена д. 6. с. м. Думі висказує глибокий жаль з приводу, що представники робітників і жовнїрів видають рішенє, які дотикають армії без згоди її і тимчасового правительства. Жовнїри бажають в области реформ піти за тимчасовим правительством.
Ha засїданю д. 6. с. м. представники війскові чорноморської фльоти і залоги в Севастополї заявили, що за місяць пічнуть ся великі бої та, що тодї пічнеть ся нове житє і свобода Росії, або Нїмеччина знищить Росію. Голова Думи Родзянко заявив, що головною цїлю російського народу мусить бути побіда над ворогом.
Воєнні комунїкати австро-угорського ґенерального штабу з дня 9. цвітня.
Війна на сході. Ґрупа Макензена. На північ від Фокшанї ми взяли 46 полонених і 2 маш. кріси.
Проти фронту архикн. Йосифа безуспішно підсувались численні звідні віддїли.
Дальше на північ нїчого особливого.
Війна з Італїєю і на Балканї. Нїчого особливого.
Воєнні комунїкати нїмецького ґенерального штабу з дня 9. цвітня.
Західний терен війни. Ґрупа війск баварського наслїдника престола Руппрехта: Між Lens Nauville Vitasse (на південний схід від Арра) боротьба артилєрії піднялась вчора знова до великої завзятости. По кількадневнім найсильнїйшім тарабаннім огни ведеть ся від нинї перед полуднем битва під Арра. В области доріг, що ведуть з Albart в напрямі Cambrai і Peronne, розвинули ся менші бої в спосіб нами намірений.
Ґрупа війск нїмецького наступника престола: Від Соассон аж до західної Шампанїї боротьба артилєрії в збільшеній мірі.
Ґрупа війск кн. Альбрехта: В Льотаринґії і в бурґундській брамі хвилями оживлена боєва дїяльність.
Наші летуни і оборонні гармати зістрілили вчора 17 неприятельських лїтаків і два привязані бальони. Ротмайстер бр. Ріхтгофен побідив вчора у воздушній боротьбі 38. і 39. раз. Поручник Шефер скинув дванайцятого противника.
Східний терен війни. Фронт князя Лєопольда баварського. Коло Сагоря на північний схід від Баранович, коло Велик на південний схід від Ковля і коло Бережан відперто наступи російських підїздів.
Фронт арх. Йосифа: В Карпатах Лісних разом із поворотом зимна почала ся сильна снїговиця.
Фронт Макензена: На північ від Фокшані вдерли ся наші наступаючі віддїли по короткім артилєрійськім приготовленю до російського становища коло Faurei, знищили рови і повернули з 46 полоненими і двома машиновими крісами.
На фронтї Македонськім: Оживлений артилєрійський огонь на правім березї Вардару і на південний захід від озера Дойран. 