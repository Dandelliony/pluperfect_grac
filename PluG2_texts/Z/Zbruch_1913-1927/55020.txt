◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з 14. серпня.
Війна з Росією. Фронт архикнязя Кароля: На південь від Днїстра не було нїяких особливих подїй. На горбах на північ від Маріямпола розбито вчера нашим огнем наступаючу російську бриґаду кавалєрії. Нинї рано на цїлім фронтї між Днїстром і околицею на південний захід від Залуча війшов неприятель знова в боєву стрічу із союзними війсками. На південь від Горожанки не повів ся російський наступ. На захід від Козової прогнали наші війска віддїли, які зажагли огнї. Коло Августівки і в области Зборова відперли наші баталїони численні російські наступи. Полонено 300 бранцїв.
Фронт війск Гінденбурґа: Армія ґенерала Бема Ермолї відперла на південний схід від Підкаміня масовий наступ початий кількагодинним гураґановим огнем і попираний ґазовими бомбами. Поле перед нашими становищами є вкрите убитими і тяжко раненими Росіянами. Нові боротьби ведуть ся. Коло Гулевич над Стоходом не повів ся слабий російський наступ. На південь від Стобихви добуто обсаджений неприятелем пісковий горб і залогу сеї точки опертя взято в полон.
Війна з Італїєю. Великі неприятельські сили заатакували семикратно наші становища на схід від Валльоне, одначе між Боквічею і Віппах їх наші війска за кождим разом відперли. Полки піхоти ч. 43 і 46 знова визначили ся блискучо. Верхи на схід від Ґориції, Монте Сан Ґабрієлє і Монте Санто находили ся під сильним артилєрійським огнем. У відтинку Суґана зломали ся в нашім огни два неприятельські наступи на Чіварон.
Війна на Балканї. Не стало ся нїчого важного.
Подїї на мори. В ночи з дня 13. на 14. серпня обкинула ескадра наших гідроплянів дуже успішно бомбами зелїзничий дворець в Ronchi, війскові предмети і становища в Пєріс, Вермелїяно, Сельц і Сан Канціяно та неприятельські батерії коло устя Сочі осягнувши богато влучних успіхів. Всї гідропляни мимо найзавзятійшого острілюваня вернули неушкоджені.
Воєнні комунїкати нїмецького генерального штабу з 14. серпня.
Західний терен війни. На південний захід від дороги Тієнваль-Повієр удало ся вчора Анґлїйцям вдертись у наш найдальше вперед висунений рів на ширинї 700 м. Протинаступом ми їх відти сеї ночі викинули. Серед найтяжших втрат ворога відперто масові наступи перед Гіймон і сумежною від півдня лїнїєю. Так само зломили ся два дуже сильні француські наступи у відтинку Морепа до місця на схід від Ем.
Додатково донесено, що Французи в ночи на 13 с. м. наступили на село Флєрі і наші становища на схід від села. Відперто їх зовсїм. На півн. захід від форту Тіомон не вдав ся вчора ворожий наступ, зроблений ручними ґранатами.
Над каналом Ля Бассе і на південь відти була вчора оживлена боєва дїяльність. Многократно виявляли ворожі патрулї більшу підприємчивість. Зосібна вийшли на півн. захід від Ренс сильнїйші ворожі вивідні віддїли по великім артилєрійськім підготовленю. Підприємства сї були без успіху. На схід від Бапом присилувано у возд. боротьбі анґл. лїтак осїсти на землї.
Східний терен війни. Гінденбурґ: В околицї Скробової, над Каналом Оґінського і на півд. від Озера Вигонівського відперто ворожі наступи. Нїмецькі війска розбили на схід від Каналу передні російські віддїли, завдаючи їм діймаючі втрати.
Коло Заріча над Стоходом рішились в нашу користь боротьби з ворогом, котрий посунув ся був вперед. Сильні ворожі наступи звертають ся проти відтинка Луг і на півд. від відтинка Грабірки. Їх відперто.
Архкн. Карль: У відтинку Зборів Конюхи не вдали ся російські наступи. Ворожі віддїли, котрі вдерли ся, відкинено протинаступом; піймано звиш 300 бранцїв. Також на захід від Монастириск ворог безуспішно наступав. В огни нашім потерпів він значні втрати.
Балканський терен війни. Нїяких подїй. Також демонстраційна дїяльність ворога ослабла.
Лїнїя Стрипи полишена.
Російське звідомленє з 12. с м. вечером. Святкованє війсками уродин наслїдника престола великого князя Алексїя, котрий перебуває на теренї війни, вяжеть ся зі світлим здобутєм останного відтинка найсильнїйшої ворожої лїнїї, побудованої минулої зими. Нинї впали наслїдком надзвичайних, семитижневих зусиль війск Сахарова і Щербачева села Гладке, Цебрів, Озїрна, Кропивна, Козлів, сильно укріплений лїс Бурканівський і цїла лїнїя над Стрипою. Взятий з двох крил під сильними ударами впав цїлий відтинок основно побудованих в зимі ворожих становищ від Тернополя до Бучача.
Нинї війска Лєшицького обсадили Надвірну і Битків і перейшли Бистрицю Солотвинську.
Супроти сього ц. і к. воєнна кватира зазначує, що буцїм то "взятих" російськими війсками становищ між Тернополем і Бучачем, зовсїм не атаковано, значить, також не здобуто. Полишенє сеї лїнїї наступило в звязку з тими пересуненями сил, про які донесли союзні комунїкати з 11. с. м.
Тимчасове здержанє вивозу нафти в Ромунїї.
БУКАРЕШТ. (Ткб.) Мінїстер торговлї зарядив на кілька днїв здержанє вивозу нафти, витворів рафінерії нафти і рафінованих та дестильованих олїїв. Се зарядженє має на цїли уможливити переведенє контролї загальної продукції нафти і дізнати ся, чи є потрібні припаси нафти для потреб краю. Поза тим має бути і утворена ненарушима резерва 15.000 ваґонів рафінерії і 300 ваґонів олїїв, яка потрібна є на заспокоєне тримісячних потреб краю. Мінїстер торговлї означив також для рафінерій мінїмальні скількости, які вони мають доставити на покритє потреб краю. На основі тих скількостий наступить означенє континґенту для вивозу. 