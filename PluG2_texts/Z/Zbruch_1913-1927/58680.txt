"Холод".

"Теперішні святочні обходи повинні мати радше ідейно-науковий характер, як радїсний; на манїфестації іде час; треба числити ся з настроєм загалу, який є досить холодний". Такі слова впали з уст одного із знаних у Львові польських священиків на зборах в справі уладженя святочних польських обходів. З тою заявою розправляєть ся д-р Ян Пайґерт, який на сторінках "Gazet-у Wieczorn-ої" силкуєть ся зажегти огонь запалу в польських патріотичних серцях. В своїх заходах послугуєть ся д-р Парґерт методою: "Przez trzeźwy sąd — do zapału", признаючи, що "радість і запал не є такі загальні і такі живі і такі горячі, як бути повинно; коли дїйсно даєть ся запримітити деякий холод в настрою загалу, то є се дивним і лихим обявом. А винні тому лихови з одної сторони ті вічні фантасти, а з другої ті непоправні песимісти". Щоби одних і других переконати, вказує д-р Пайґерт на користи теперішної розвязки польського питаня і вважає річию погляду, "що є лїпше для польської національної ідеї: самостійне польське королївство поруч дуже широко автономної Галичини і лїберальної управи в Познанщинї, — чи злука Польського Королївства з Галичиною, як третої части габсбурської монархії. В нїякім однак случаю — пише д-р Пайґерт дальше — не можна рішучо сказати, немовби перша комбінація була на стільки гіршою, щоби її здійсненє мало впливати прохолоджуючо". Бо "чи незалежна держава не може своїх границь розширити?" Щоби підчеркнути всї користи, які дістають ся Полякам з проклямації двох цїсарів, протиставить її д-р Пайґерт російським предложеням в польській справі: "Правда, обіцювано Польщі з иншої сторони і Познань і Ґданск! Так — але забирано в нас одночасно Львів, ба навіть Перемишль і Ряшів, а на картї будучої Европи після бажань тамтої сторони ми бачили самостійну Сербію і самостійну Чехію, а не бачили ми Польщі; видїли ми тільки російську імперію від Чорного моря по Балтійське і аж по Карпати, означену одною тільки краскою разом з Краковом і Варшавою. Тому борони нас Боже перед холодним настроєм" — кінчить автор статї, що загріває Поляків до запалу з приводу незалежности Польщі. 