Адриянополь здобутий. — Конфлїкт з Чорногорою

Адриянополь здобутий. СОФІЯ. (Бол. Аґ) Болгари заняли Адриянополь.
СОФІЯ. (Бол. Аґ) Шукрі паша піддався вчера о другій годинї сполудня ґенералови Іванову.
Як здобуто Адриянополь? СОФІЯ. (Ткб.) У второк о 10-ій годинї вечером положенє під Адриянополем було таке: В одній части перстеня облоги на сходї болгарське війско посунуло ся до кріпостий на віддаленє 200 до 300 кроків. Взято до неволї 1000 турецьких жовнїрів, до чого треба ще додати 300, котрих зловлено рано. Здобуто 6 мітрайлєз і 21 гармату, з того 7 скорострільних. Зараз звернено їх проти неприятеля. Завзята боротьба вибухла в ночи коло кріпости Такадбаір на полудни перстеня облоги і коло Папактепе в західній части перстеня. На північнім заходї болгарське війско обсадило важне становище.
В середу досьвіта Болгари по сьмілім приступі заняли цїлий східний фронт твердинї Адриянополя з усїми кріпостями, на яких тепер мають укріплене становище.
Конфлїкт з Чорногорою
Чорногорський король не дав доси виразної відповіди в справі заперестаня острілюваня міста Скутарі. Як зачувати інтервенция великих держав у сїй справі має послїдувати нинї. Коли ся акция великих держав не віднесе успіху та коли воєнні операциї під Скутарі не будуть застановлені, тодї, як доносить Wien. Allg. Ztg., Австрия поробить потрібні кроки для переведеня своїх домагань.
ЛЬОНДОН (Ткб.) В справі промови Ґрея пише часопись Times: Серби і Чорногорцї повинні безпроволочно опорожнити цїлу область яку відмовляє їм Европа, а передівсїм слїд би заперестати безцїльного убиваня під Скутарі. Коли союзники приймуть посередництво великих держав, то можуть цїлий добутий терен без інтервенциї зовнї роздїлити між себе. Колиж би домагали ся иншої граничної лїнїї і хотїли загрожувати Туреччинї в Азиї, то одна або кілька великих держав виступили би з інтервенциєю. Туреччина не може нїчого сподївати ся від проволоки. Скоре заключенє мира є в інтересї всїх.
В справі конфлїкту з Чорногорою і Скутарі пишуть париські часописи, що моральне значінє Австриї в цивілїзованім сьвітї взагалї, а передівсїм на Балканї дуже зросло та що Австрия добула собі сильний влив на Альбанїю.
З Триєсту доносять, що корабель австрийського „Льойду", „Метковіц" відплив відтам до Сан Джовані ді Медуа з обильним ладунком муки, цукру й инших засобів призначених для цивільного населеня в Скутарі. Корабель заосмотрений також в санїтарні засоби і в стацию бездротного телєґрафу. З Риму доносять, що також італїйське правительство вислало до Сан Джовані корабель з поживою.
Корабель „Flavio Gioia", голюючи два инші з поживою й одїнем, виїхав з Бріндізі до Сан Джовані ді Медуа на поміч для населеня, котре вийде зі Скутарі. 