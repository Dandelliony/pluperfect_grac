Як україньскі професори здобувають україньский унїверситет? 

В списї викладів на львївскім унїверситетї надармо шукав би читач за лєкциями на лїтний курс професорів і послів, д ра Станїслава Днїстряньского та д-ра Александра Колесси. Перший вже від двох, чи трех лїт не викладав анї разу і дійшло до того, то Українцї-правники заявляли рішучо президентови іспитової комісиї радн. дв. Бавхови, що не будуть складати іспитів перед проф. Дністряньским, бо не знають, як і з чого мають приготовлювати ся. А у нас так богато говорять ся про потребу основаня дальших юридичних екзамінацийних комісий з рідною мовою. Другий професор, др. Алекс. Колесса являв са на виклади три, або чотири рази в курсї і так тим перетомив ся, що вже в лїтнім півроцї навіть не вважав умісним оголосити хотьби одногодинний виклад про вплив Міцкевича на поезиї Шевченка. А прецїнь професори Поляки, які є послами (з виїмкою Ґломбіньского) виклади оголосили, а проф. Гальбан їх стало в пятницї, суботи і понедїлки відбуває. Навіть пос. Бузек, що, по приміру д-ра Днїстряньского, не оголошував викладів, в сїм курсї заповів чотирогодинні лєкциї, хоть рівночасно на сю тему буде викладати проф. Пілят. Соромно і сумно про те писати, але годї. Можна припускати, що коли би навіть у Віднї отворено україньский унїверситет, то наші панове посли були би за лїниві, щоби там виклади відбувати. Перенесли ся україньскі професори-посли на сталий побут до Відня тай начхали і на виклади і на слухачів і... на україньский унїверситет. Великі з них люди, бо причислюють ся до национальних демократів. Але в такий спосіб ледви, чи здобудемо наш унїверситет... — Правник. 