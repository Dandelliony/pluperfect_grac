◦ ◦ ◦ ◦ ◦ ◦ ◦ ◦ ◦ ◦

Послїдні вісти про війну.
ВІДЕНЬ. З воєнної пресової кватири доносять дня 28. серпня вечером: На високорівнї Гайлїяґенгайст і на схід від Ґориції вели ся вчора при незміненім положеню дуже завзяті боротьби.
Також вчора ішли бої на Байнзіцца Гайлїґенґайст і Монте Сан Ґабрієлє. Всї наступи відперто.
Корисні подїї між Днїстром і Прутом поправили наші становища на схід від Чернівцїв. Крім того здобуто сильні становища коло Должка і село Боян. Серед 1000 бранцїв є 21 офіцирів.
БЕРЛЇН. (Бюро Вольфа.) На заходї в наслїдок бурі мала боєва дїяльність.
В Молдавії здобуто кілька становищ на горбах на північний захід від Фокшані.
Відповідь на ноту папи.
БЕРЛЇН. (Тбк.) Головна комісія нїмецького парляменту скінчила по пол. довірочні наради про адмінїстраційні зарядженя в окупованих областях. Принято одноголосно внесенє центра, народних лїбералів, поступової партії і соціял-демократів, яке звертаєть ся до державного канцлєра з просьбою, щоби для окупованих областий Курляндії і Литви, як то тільки буде можливе, заїнїціював утворенє репрезентацій народу та утворив цивільну управу, о скільки на те позволять місцеві відносини.
По пол. зібрала ся у державного канцлєра спеціяльна комісія, якій припоручено обговоренє відповіди на ноту папи. Наради комісії мають бути зразу цїлком довірочні.
ЛЮҐАНО. (Тбк.). Римський кореспондент "Stamp-и" доносить, що правительства коалїції порозумівають ся що до способу відповіди на ноту папи. Відповідь має наступити в вереснї.
Австрійсько-нїмецьке непорозумінє з приводу Польщі?
ЛЬВІВ. "Frankfurter Zeitung" пише: Француська преса урядова стараєть ся виказати незгідність між полїтикою Нїмеччини і Австрії і протиставить чесні мирові наміри Австрії анексійній полїтиці Нїмеччини. В тім противенстві треба шукати причини, чому Берлїн і Відень не можуть так довго добути ся на відповідь папській нотї.
"Petit Parisien" заявляє, ще Міхаелїс призвав незгідність між Нїмеччиною і Австрією, що до мирових услівій, а зокрема, що А в стрія готова до такого полагодженя польської справи, про яку Нїмеччина й чути не хоче.
"Frankfurter Zeitung" добачує в тих голосах француської преси нову пробу посїяти незгоду між союзниками. 