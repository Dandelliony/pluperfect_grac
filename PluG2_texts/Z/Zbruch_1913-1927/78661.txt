За національне вихованє дїтий.

Одною з областий нашого національного житя, неторканих до недавна нїякою орґанїзаційною працею, була опіка над дїтьми. Просвітним, культурним, науковим, господарським потребам нашого народу присвячена дїяльність цїлого ряду инших орґанїзацій, які автономно управляють певними сферами суспільного житя, та проте в білянсї нашого національного дорібку за послїдні десятилїтя минулого до року не помічувалось недостачі орґанїзації, що займалась би опікою над українськими дїтьми. Що йно з кінцем минулого року почало у Львові свою дїяльність Українське Краєве Товариство охорони дїтий і опіки над молодїжю.
Про конечність такого Товариства для нас тут, у Східній Галичинї, шкода гаяти слів. Дїло в тім, щоби вся суспільність зрозуміла вагу нової орґанізації і щоби кождий з наших громадян пособляв її дїяльности коли вже не своєю працею, то принайменше своєю приналежністю до нового Товариства.
Ще одно: щоб акції того Товариства не утруднювано, а то й — не розбивано нїякими окремими орґанїзаціями в области опіки над дітьми, Українське Краєве Товариство має богато ширший круг дїланя, як всякі наші воєнні орґанїзації, що опікують ся дїтьми. Коли ті послїдні мають характер тільки переходових інституцій, які в першій мірі мають захистити воєнних сиріт в теперішну добу, то згадане Товариство поза тим (воно також веде воєнні сирітські захисти) має стати одиноким орґаном національної опіки над українськими дїтьми, стати представником інтересів дїтий перед власною суспільністю і перед чужими. Зокрема присвячена буде в найблизшій будучности праця У. К. Т. зорґанїзованю ґенеральної опіки над дїтьми по думцї законних приписів. Та про се иншим разом.
Коли не сміємо собі самі утруднювати одностайної працї в области національної опіки над дїтьми, то тим менше вільно нам пособляти розвиткови чужих товариств, то бажали би взяти у свою охорону українських дїтий. Маємо на думцї Східно-Галицьке Товариство охорони дїтий і молодїжи у Львові, засноване президентом висшого суду краєвого п. Червінським. П. Червінський, який минулого року з фондів для сиріт у Східній Галичинї в сумі 180.000 К., придїлив польським органїзаціям 150.000 а українським тільки 30.000 К, оснував згадане товариство, щоб вести при помочи судів опіку над українськими дїтьми так, як він її розуміє. Його дотичні наміри стануть ясні, коли відмітимо, що на двайцять кількох членів Видїлу заснованого ним товариства покликав п. Червінський тільки 4 (чотирьох) Українцїв.
Одначе з огляду на те, що за товариством п. Червінського стоїть могуча державна судова орґанїзація та що наша суспільність мало в тій справі зорієнтована, до згаданого товариства вступають і Українцї. Вступають мимо того, що з видїлу товариства п. Червінського виступили всї члени Українцї, а саме: член Видїлу краєвого радн. Іван Кивелюк, радник дв. Олександер Барвінській, та п. Ольга Бачинська, та що Митрополичий Ординаріят відмовив ся від делєґації свого відпоручника до того видїлу.
Сподїємо ся, що дїєть ся се тільки наслїдком непорозуміня, спричиненого тим, що товариством п. Червінського видають ся відозви і инші письма, на яких поміщуєть ся дальше підписи згаданих українських дїячів, хоч вони заявили, що до видїлу не належать. Нехайжеж наші люди не дають ся ввести в блуд і нехай не вступають до нової орґанїзацїі, яка хоче розвивати ся "pod jednym dachem". Ті з Українцїв, що там вступили, нехай безпроволочно зголосять своє виступленє. Ми маємо своє Українське Краєве Товариство охорони дїтий і опіки над молодїжю. Нехай його членом стане кождий Українець й Українка. Його адреса Львів вул. Домінїканська ч. 11. 