◦ ◦ ◦ ◦ ◦ ◦ ◦ ◦ ◦ ◦

Вуличні неспокої у Львові. Вчера розпочали ся у Львові вуличні неспокої на тлї апровізаційнім. Зібрана товпа, вложена переважно з жінок і дїтий, напала на кілька склепів, зрабувала їх, вибиваючи при тім вікна. Коло міського театру напала товпа на віз міської апровізації, наладований товарами, і розграбила його. Кілька осіб ранено камінєм. Більша часть склепів була через цїлий день замкнена, хоч пополудни привернено в містї спокій. Нинї повторили ся неспокої під маґістратом.   До всїх філій Товариства "Сільський Господар" в краю. Краєве Товариство господарське "Сїльський Господар" у Львові оголошує: Товариство вакаційних осель просить нас віднести ся до філїй з такими запитами: 1) Чи є в ваших сторонах незамешкалий двір, школа або инший будинок з кухнею в добрім станї для приміщеня кільканайцяти дїтий в часї ферій. 2) Віддаленє від зелївницї та від лїкаря. 3) Апровізаційні відносини: можність набуваня на місци набілу, бульби, бураків, муки, хлїба, мяса, 4) чи здорова вода в тій місцевости, 5) чи є лїс, 6) купіль, 7) чи хто з інтелїґентів на місци (священик, учитель) схотїв би помочи Товариству вакаційних осель в поміщеню дїтий та проживленю їх, 8) чи можна визичити на місци начинє до кухнї і хатну обстанову, а також солому до сїнників, 9) чи найдуть ся підводи для перевозу дїтий з зелїзницї. — Відповіди звертати до Вп. п. О. Бачинської у Львові, ул. Театинська ч. 31.   Виклад про Національний Музей директора Нац. Музея І. Свєнцїцького відбудеть ся в музею в недїлю 9 червня о 4. год. з полудня. По викладї оглядини гуцульського віддїлу. Вступ 1 кор., для учеників і студентів 50 сот.   Перенесенє чудотворних ікон назад до Зарваницї. Дня 15. червня с. р. відбудеть ся перенесенє чудотворних ікон Матери Божої і Ісуса Христа назад на їх давне місце до Зарваницї. Сї ікони переховувано доси в часї воєнних операцій в Підгайцях. Цїле торжество зачнеть ся в Підгайцях о год. 10 рано богослуженєм, почім рушить процесіональний похід до Зарваницї. З Зарваницї вийде на зустріч друга процесія, котра з підгаєцькою зійдеть ся в Котузові о год. 5 по полудни. На місци в Зарваницї закінчить ся торжество молебнем і наукою. — Обі ікони є дуже старі. Ікона Ісуса Христа має походити ще з першої половини 18. столїтя (около 1740 р.) В 1732 р. укоронував її срібною короною тодїшний митрополит Атаназій Шептицький. Ікона Матери Божої ще старша. Ріжні церковні записки свідчать про її походженє ще з XII. ст. Ікону Матери Божої укороновано короною, привезеною з Риму в 1867 р. До обох зарваницьких ікон відчуває наш нарід на галицькім Подїлю великий пієтизм. Побоюючись о їх безпеку і цїлість, сховав тодїшний парох Зарваницї о. Петро Білинський обі чудотворні ікони на час війни в Підгайцях, де їх замуровано в мурі церкви. Тепер вертають і вони назад на своє давне місце.   Посол Ст. Онишкевич зложить звіт з дїяльности парляментарної в Судовій Вишни вівторок 11 с. м. о 1. год. по полудни.   Дїло   