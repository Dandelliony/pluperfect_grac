Посол і письменник Василь Стефаник. — Банк для австрийських еміґрантів в Америці. — Злочини проти прозябаючого житя. — Слїдство в справі нападу на поїзд.

Посол і письменник Василь Стефаник приїздить сего місяця до Канади. Перебуде там кілька місяців та дасть цілий ряд відчитів про літературну діяльність Івана Франка та й на инші теми.
Банк для австрийських еміґрантів в Америці. Банкроцтво “Першого національного Банку” в Пітсбургу, Па, звернуло увагу австрийського правительства на сі великі фінансові шкоди, які поносять австрийські еміґранти в Злучених Державах через се, що нема там певного банку, в якім еміґранти могли би безпечно льокувати свої ощадности. Австрійський уряд — як читаємо в ам. Свободї — поручив телєґрафічно свому конзулеви в Пітсбургу заняти ся еміґрантами з Австро Угорщини пошкодованими через упадок пітсбурського банку. Обчислено, що в згаданім банку мали славянські переселенці, переважно Русини, Словаки і Поляки, вложених гроший більше, нїж на 4 мільони долярів. За почином австрийського правительства розпочали тепер дві найбільші банкові інституциї у Відни переговори з американськими фінансістами, щоби спільно заложити австро угорський еміґраційний банк, який узгляднював би специяльні потреби австрійських переселенців і служив їм до складаня своїх ощадиостий. Є надія, що удасть ся позискати для сеї справи поважних приватних і банкирів в углевих і фабрічних округах Злучених Держав, де працює найбільше число австро-угорських переселенців.
Злочини проти прозябаючого житя. Державна прокуратория з Бекешдюля займаєть ся безлїчию карних донесень, які вплинули проти двох селянок за згонюванє плоду в 1500 случаях. З хвилею початого слідства стали в Бекешдюля множити ся розводові процеси.
Слїдство в справі нападу на поїзд під Сиховом триває дальше і скінчить ся не скоро. Оноді арештовано якогось Осїнського, бухгальтера, замешкалого при вул. Потоцького 60. Походить він з польського Королівства, де сидів у вязници за політичний проступок і втік до Галичини. Стверджено, що мав на грудях сліди недавної пострілової рани. Та й інші познаки вказують, що Осїнський брав участь в нападі на поїзд. 