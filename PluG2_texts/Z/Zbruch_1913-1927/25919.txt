◦ ◦ ◦ ◦ ◦ ◦ ◦ ◦ ◦ ◦

Японський ультімат Нїмеччинї.
ВІДЕНЬ. (Ткб.) Берлїнське Бюро Вольфа доносить: Берлїнський представник Японїї передав з припорученя свого правительства нїмецькому зарганичному урядови ноту, в котрій японське правительство, покликуючись на анґлїйсько-японський союз, домагаєть ся безпроволочного відкликаня нїмецьких воєнних кораблів з японських і китайських вод або розоруженя сих кораблїв; крім того домагаєть ся японське правительство до дня 15. вересня безумовної передачі цілої винаймленої области Кіявчав до рук японських властий. Як реченець відповіди означила Японія час до 23. с. м. (Кіявчав невелика китайська пристань, є нїмецькою стациєю торговельною на Далекім Сході. — Ред.)
Оцінка японського виступу.
БЕРЛЇН. (Ткб.) Vossiche Zeitung обговорює становище Японїї і пише, що коли війна з Японїєю й побільшить число противників, то одначе річ є ясна, що головні боротьби, які порішать про дальші випадки, відбудуть ся на теренї европейськім.
Альбанці напали на Сербію і Чорногору.
ДУРАЦО. (Пр. т.) Альбанці під проводом звісного вожда Іси Болетінаца почали зачіпну акцию проти Сербії. Заняли Дібру і Дякову (місто в новоздобутій чорногорській териториї), причім натрафили лише на слабий опір. Маширують дальше на Іпек.
Греция йде з помочию Сербії.
ВІДЕНЬ. (Пр. т.) Часописи доносять, що Греция збирає великі сили коло Солуня, хоче впасти до Македонії і заняти сербські области, щоби в порозуміню з Сербією втягнути Болгарію до війни.
Коли се стало ся би, то австро-угорська фльота приступить до бльокованя грецьких пристаний.
На буковинськім пограничу.
ЧЕРНІВЦІ (Ткб.) Czernowitzer Allg. Ztg. доносить з пограничних просторів обсаджених австро-угорським війском: Війска наші війшовши на ті простори застали села зовсїм опустїлі, бо росийське війско покидаючи ті сторони, остерігало населенє перед жорстокістю австро-угорських жовнярів. Коли люди переконали ся, що наші жовнїри поводять ся приязно з осталими в селах старцями і жінками, вернули і небавком побратали ся з нашими жовнїрами.
Доносять з Київа, що істинно рускіє хотїли позискати Жидів до манїфестаций за війною, обіцюючи їм по війні рівноправність.
3 західного терену війни.
Тайна Літіха.
БЕРЛЇН. (Ткб.) Бюро Вольфа оголошує такий звіт:
Тайну Лїтіха можна тепер відслонити. Ми одержали були вістку, що перед вибухом війни франкських офіцирів а може і жовнїрів вислано до Лїтіха, щоби виучити бельґійське війско кріпосної служби. Перед вибухом війни не можна було мати нїчого проти сего, але як почала ся війна було се зломанєм невтральности Франциєю і Бельґією. Ми мусїли скоро взяти ся до дїла, незмобілїзовані полки кинено на границю і вислано до Лїтіха. Шість слабих бриґад на мирній стопі з малим числом кінноти и артилєрії заняло Лїтіх. Там щойно змобілїзовано сї війска і дано їм підмогу з власних полків. Потім вислано там ще два инші полки. Мобілїзация власне покінчила ся. Наші противники думали, коло Лїтіха є 120.000 Нїмців, котрі не можуть маширувати наперед з причини трудности в апровізациї. Як дуже помилили ся! Перерва мала иншу причину. Щойно тепер починаєть ся нїмецький похід. Вороги переконають ся з сего маршу, що нїмецька армія є добре заосмотрена і зоружена.
Цісар додержав слова, що не посьвятить більше ані каплї нїмецької крови на занятє приступом кріпостий в Лїтіху. Неприятель не знав вашої тяжкої артилєриї і тому гадав, що в кріпостях може бути безпечний.
Але вже найслабші гармати нашої тяжкої артилєриї зробили, що кожда острілювана нами неприятельська кріпость по короткім часі піддавала ся. Часть залоги, яка ще держала ся, рахувала своє житє здачею. Але кріпости, проти котрих звернено наші тяжкі гармати, протягом найкоротшого часу перемінено в купи звалищ, під котрими згинула залога. Тепер ми заняті упорядкованєм кріпостий і приготованєм їх до оборони.
Кріпость в Лїтіху не буде вже служити плянам, приготовленим нашими противниками, але буде операцийною точкою нїмецької армії. — Підписано: Ґенеральний кватирмайстер Штайн.
Пораженє Французів.
БЕРЛЇН (Ткб.) (Вольф). Наша кавалєрия відперла пяту дивізию француської кавалєрнї коло Перве (Pervez) на північ від Намюра. Французи потерпіли великі втрати.
Баварське і баденське війско відперло 55 бриґаду піхоти, яка дотерла аж до Вайлєр 15 км. на північний захід від Шлєхтштад, побило її і спричинивши їй великі втрати, виперло поза Воґези.
БЕРЛЇН (Пр. тел.) Один нїмецький купець з Лїону доносить, що тамошні француські війска були вже 23 липня сконсиґновані, а всї фабрики аероплянів обсаджені війском. В Парижі було в тім часї коло тузин анґлійських офіцирів-пільотів.
Нїмецькі побіди над Москалями.
БЕРЛЇН. (ТБк.) (Бюро Вольфа). Ґенеральна Команда І. корпуса армії доносить: Дня 17. с. м. відбула ся під Столупянами (Шталюпенен) боротьба, в котрій часть війск. І. корпуса армії била ся з непорівнаною хоробростию і віднесла побіду. Більше як 3000 бранців, 6 карабінів машинових впало в наші руки. Богато ще инших машинових карабінів, котрих не можна було забрати, зроблено непридатними до ужитку. 