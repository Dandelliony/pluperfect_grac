◦ ◦ ◦ ◦ ◦ ◦ ◦ ◦ ◦ ◦

Ректором львівського унїверситету вибрано проф. фільософії д-ра Казим. Твардовського. Деканами вибрані: на видїлї теольоґічнім о. д-р Адам Ґерстман, на видїлї лїкарськім проф. д-р Генрик Гальбан, на видїлї фільософічнім проф. д-р Ст. Толочко, на видїлї правничім радник двору д-р Володисл. Абрагам. — На полїтехнїці деканом видїлу інжинєриї вибрано д-ра Кароля Вонторека, професора будови доріг і зелізниць; деканом видїлу будови машин Жигмонта Цехановського, професора теориї і конструкциї помп і моторів водних; деканом хемічного видїлу д-ра Тадея Вісньовського, проф. мінеральоґії і ґеольоґії. На двох видїлах остають дотеперішні декани (проф. Криґовський і проф. Обмінський), бо функцийний період деканів на полїтехнїці триває два роки.
Перегони воздухом навколо сьвіта. На всесьвітній виставі у Сан Франціско уладжуєть ся перегони аероплянів навкола сьвіта. Перегоновий комітет утворив нагороди у висотї 150.000 доларів, котрі зложив уже в однім нюйорськім банку. Учасники перегонів мають підлетїти в Сан Франціско і тут злетїти. Амбасади і посольства Зєдинених Держав повідомили всї правительства цілого сьвіта про сї перегони і сподїють ся, що правительства причинять ся до перегонів всїми можливими влекшенями.
Гомонїмні імена у великім місті. Після найновійшої переписи мешкає в Берлїнї 15.600 людий, які носять назвище Шульц. 11.280 називають ся Мілєрами, 10.170 Шмідтами, 6.600 Маєрами, 5.860 Кріґерами, Гофманів є 5.340, Найманів 5.270 і 5.090 Лєманів. Кравзів і Шредерів є по 4.000, кілька тисяч є також Фішерів, Лянґів і Шнайдерів, не говорячи про численних Конів, Кінів, Франків і т. д.
Вигляди сьогорічних жнив. Міжнародний рільничий інститут в Римі видав ширший звіт зі своїх дослїдів над вислїдом сьогорічних жнив на основі урядових інформаций. В звітї говорить ся, що найкориснїйші вигляди жнив у Росиї, менше корисні в Нїмеччині, Австро-Угорщинї і Тунїсї. Загально збір пшениці буде сього року менший як попередного. Цукрові бураки, бульба і тютюн потерпіли через приморозки і дощі. Збір вина буде добрий.
Війскові орхестри будуть грати в місяци липни с. р.: дня 1 липня перед палатою намісництва, 2 на Високім Замку, 7 перед домом інвалїдів, 8 перед командою корпусною, 9 в Єзуїтськім огородї, 14 в Стрийськім парку, 15 перед палатою намісництва, 16 на Високім Замку, 22 перед корпусною командою, 23 в Єзуїтськім огородї, 28 в стрийськім парку, 29 перед палатою намісництва і 30 на Високім Замку. 