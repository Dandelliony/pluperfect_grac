Скандал!

Русифікатор шкільний референтом у Володимирі Волинськім!
Ми одержали таке письмо:
Переїзджаючи через Володимир Волинський, мав я нагоду стрінути ся на кватирі з дїтьми тутешної української школи. Не міг я вийти з подиву, як корисно вплинула українська школа на дїти: анї слїду русифікації, дїти говорять гарною мовою, пишуть зовсїм поправно, знають богато українських пісень і т. д. Учительки справдї вложили в молодїж дуже богато працї.
Одно вразило мене прикро, — в молитвах дїти уживають російського виговору. Почав я розпитувати близше і дізнав ся таке. Давнїйше молитов учили самі учительки і казали їх виговорювати по українськи. Але від якогось часу катехитом став у школї курат Румун, котрий дуже слабо володїє українською мовою (дїти зі сміхом оповідали ріжні дивні слова, яких він уживає), — він заборонив дїтям говорити молитви по українськи і казав наломлювати по московськи. В останнїм часї дійшло ще дальше, — катехит почав учити дїтий російських пісень!
Серед офіцирів я дізнав ся, що сей Румун курат називаєть ся Руссу. Він є не тільки катехитом, але також референтом шкільництва при місцевій командї і йому підлягають також українські школи по селах.
Учителї Буковинцї, що перебувають у Володимирі, говорили мені, що ся русофільська дїяльність о. Руссу не є для них несподїванкою, бо перед війною він належав до визначних ромунських руссофіяів, і навіть мав знати ся з братами Ґеровськими.
Яким способом такий чоловік дістав ся на відповідальне становище референта шкіл при війсковій командї, — сього не можемо собі пояснити. Щоби в сей час, коли нова Росія дала свободу самоозначеня Українцям і коли за кордоном проголошено українську републику, тут на окупованих українських областях ведено русофільську пропаґанду — се або злочинне божевілє або цїлковитий брак орієнтації в українській справі. Треба сподївати ся, що висші війскові власти потягнуть сього чоловіка до відповідальности і поучать його, які є його обовязки супроти австрійської держави.
[Від редакції: В останнім часї чимраз частїйше доходять до нас вісти про сумні відносини в українськім шкільництві на Волинї, — до сеї справи повернемо ще невдовзї]. 