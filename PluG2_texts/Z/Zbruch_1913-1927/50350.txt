◦ ◦ ◦ ◦ ◦ ◦ ◦ ◦ ◦ ◦

Хто буде намісником Галичини, про се крім ріжних добровільних здогадів нїчого не знати. На шпальтах ріжних дневників і в ріжних розмовах появили ся імена австро-угорського посла в Софії ґр. Тарновського, б. нам. Бобжинського, ген.-ґубернатора австрійської окупації Польського Королївства Діллєра, ґен. Тадея Розвадовського, ґен. Пєтрашкевича й ин. Очевидно, що не можна навіть сказати, чи власне між сими іменами знаходить ся кандидат. Певним видаєть ся тільки те, що намісник буде іменований з війскових кругів.
Реченець для контролї війскових грамот. В порозуміню з ц. і к. Командою міста подаєть ся до відома, що комісія провірююча для контролї війскових грамот буде урядувати ще в днях 17., 18., 19. і 20. цвітня с. р., від години 8 рано в льокали при ул. Рутовського ч. 11. Сей реченець є невідклично остаточний. Взиваєть ся всїх, котрі доси не зголосили ся до сеї комісії, щоби се учинили, бо по сїм реченци зістануть строго покарані. Львів, дня 14. цвітня 1916. Управа громади міста Львова. Адам Грабовський в. р.
Сходини самаританської помочи. В суботу, 15. с. M., в 6.30 годинї вечером будуть в льокали Української Бесїди у Львов і при вул. Костюшка ч. 3. сходини членів Української Самаританської Помочи в справі урядженя т. зв. тижня "Червоного Хреста" в часї від 1. до 7. мая с. р. З огляду на вагу справи є річ вказана, щоби в тих сходинах взяв участь ширший круг наших львівських громадян.
Сироти по павших в бою або померших із ран чи недуг жовнїрах австрійської армії — о скілько числять на евентуальне обдарованє їх одїжию з фондів "Запомогової фондації цїлої оружної сили для вдів і сиріт в Відни" — можуть для переведеня спису зголосити ся до 8. днїв в своїх львівських комісаріятах дїльниць. 