◦ ◦ ◦ ◦ ◦ ◦ ◦ ◦ ◦ ◦

"Вістник Союза Визволеня України". Останнє число сього журнала приносить отсю оповістку: В 1918 роцї "Вістник Союза визволеня України" буде виходити як тепер, що тижня в зменшенім трохи форматї, в розмірі 16 стор. друку з ілюстраціям, п. н.: "Вістник полїтики, лїтератури й життя".
Полонені Українцї в Росії. Український Центральний галицько-буковинським Комітет допомоги жертвам війни при У. Ц. Радї у м. Київі (ранїйше Комітет допомоги Українцям-виселенцям при У. Ц. Радї) оголосив у часописях відозву, в котрій подає де відома всїм бранцям-Українцям, що полекші, якими користують ся полонені Чехи, Словаки й Поляки, поширено розпорядком мінїстерства війни з дня 18. жовтня н. ст. за ч. 18,370, на бранцїв Українцїв. На основі сеї ухвали Український Центральний галицько-буковинський Комітет допомоги жертвам війни при У. Ц. Радї має право йти з матеріяльною і моральною допомогою усїм бранцям Українцям і тому Комітет звернув ся до всїх бранцїв-Українцїв з проханєм надіслати йому негайно про себе як найдокладнїйші відомости по таким пунктам: 1) призвище та імя, 2) цивільне званє, війсковий полк, 3) вік, 4) коли попав у полон і де, 5) де живе зараз, 6) яку й від кого пібрав допомогу в час полону, 7) бажаня, 8) замітки.
Ц. к. Евіденція ґрунтового податку у Львові подає до відома, що в днях 2., 3. і 4. сїчня 1918 у льокали Евіденційного Уряду у Львові буде принимати зголошеня що до доконаних перемін у посїданю ґрунтів і в цїли инших евіденційних чинностей урядових. Інтересовані мають у повисшім реченци зголосити ся і предложити дотичні документи що до змін які доконали ся у посїданю ґрунтів.
Лягли головами. Д-р Іван Макар, канд. адв. і абсольвент торговельної академії погиб на італїйськім фронтї яко ц. і к. поручник одного полку піхоти підчас XII. офензиви. Покійний походив з селянської родини з села Бушкевичі пов. Перемишль і був братанком о. Стефана Макара редактора американської "Свободи".
В Покійнім тратить суспільність дуже цїнну одиницю. Від наймолодших лїт належав він цїлим своїм серцем і єством до українського народу. Вже як ученик перемиської української ґімназії був душою тайного, осьвітного кружка, а як добув підставове знанє і виробив собі ідейний світогляд кинув ся вже на унїверситеті у Львові і Відни у вир нашого публичного житя. Тихий, але рішучий, глубоко свідомий своїх національних обовязків, бистрий в орєнтації найшов ся у всїх важнїйших хвилях нашого академічного житя завдяки тим прикметам між провідниками молодїжи. В р. 1905—1906 був головою акад. тов. "Сїч" у Відни, а підчас відомих демонстрацій на львівськім унїверситетї в р. 1907 бачимо його поміж нашою ідейною молодїжю у Львові. В той час нїколи не відказував ся покійний щиро демократичної працї і в громадянських кругах. Бачимо його часто між робітництвом на "Поступі" у Відни, тов. робітників: "Воля" у Львові і Перемишлї, де у приступних викладах дїлив ся знанєм з українським робітником. В часї аґітації за реформою виборчою виступав Покійний як один з найдїяльнїйших аґітаторів за тим правом поміж селянством в Перемищинї. В часї вибуху війни, як всї наші ідейні люди, так і Покійний уважав галицьку Україну за Піємонт нашого цїлого народа, вірив в те, що побіда центральних держав буде побідою України і взяв ся горяче де орґанїзована УСС. Прожив з ними найтяжші хвилї, був свідком, як тисячі нашої молодїжи відправлено з сїчових рядів, як ті, що остались, без обуви і оружя рвали ся до бою за визволенє рідної країни від наїзду царських війск. В тім часї, осеню 1914 р. вислано Покійного службово з Коша УСС. до Перемишля, де окружили його московські війска. Перебув облогу Перемишля, його упадок та відбитє. Вірний свому переконаню, що судьбу України зберегти буде можна лиш при Австрії, він наражаючи своє житє (Москалї приказали під загрозою смерти зголосити ся всїм, що були обовязані до війскової служби!) скрив ся в часї відвороту Москалїв, не давсь взяти в полон, але вернув до Австрії, вступив до ц. і к. армії, де по двократнім відзначеню за хоробрість положив свою голову в часї XII. офензиви над Сочею... 