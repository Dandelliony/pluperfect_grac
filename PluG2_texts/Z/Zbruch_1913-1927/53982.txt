◦ ◦ ◦ ◦ ◦ ◦ ◦ ◦ ◦ ◦

Нові відзнаки українського і польського лєґіону. Архикнязь Фрідріх начальний комендант армії видав отсей денний приказ: Польський і український лєґіон, як віддїли добровольцїв, які майже від двох лїт борють ся в рядах ц. і к. армії, дали богато разів блискучі докази своєї вірности, хоробрости, витревалости та добули собі справедливе признанє вождів ц. і к. армії і союзних війск. Почуваю ся спонуканим ще раз висловити своє признанє за визначні вчинки в той спосіб, що для польського і українського лєґіону заряджую отсе: тут слїдує опис нових відзнак для офіцирів, підофіцирів і жовнїрів польського лєґіону — а дальше приказ: "Команда українського лєґіону має предложити пропозиції що до відзнаки, яка буде його виріжняти".
З засїданя прибічної Ради м. Львова. На послїднім своїм засїданю вибрала прибічна Рада м. Львова делєґацію зложену з пл. Філлєра, Хлямтача і Рибіцького, яка в найблисшім часї виїде до Відня, щоби міродатним чинникам вручити меморіял громади міста Львова з прошенєм о 18-мілїонову субвенцію, потрібну для управильненя фінансових відносин громади.
Російська адмінїстрація занятої Галичини і Буковини. По донесеням "Русского Слова" адмінїстратором Буковини і занятої части Галичини має стати ґенерал адютант Трепов а його помічником та посередником між населенєм і правительством ґраф Йосиф Потоцький.
Українець війсковий атташе в Болгарії. Болгарська телєґрафічна аґенція доносить, що австро-угорського війскового атташе ц. і к. полковника Івана Новака приняв король Фердинанд на першій авдієнції.
Українська спілка для відбудови краю. Визначнїйші українські фінансові і господарські стоваришеня Галичини заснували при співучасти віденського будівельного товариства "Union" спілку для відбудови знищених війною публичних і приватних будівель. Президентом спілки є пос. д-р Кость Левицький, його заступником пос. Микола Василько і правит. радник д-р Ізидор Рінґ. Місцем осїдку спілки є Львів, а її філїяльні заведеня будуть в міру потреби засновувати ся і в инших містах Галичини.
Прибічна Рада Централї для відбудови краю. Правительство зорґанїзувало прибічну Раду централї для відбудови. Належить до неї 38 членів з того 12 Українцїв і 25 Поляків і 1 представник галицьких Нїмцїв. З Видїлу краєвого увійшов між иншими до Ради пос. Кивелюк. Імена прочих Українцїв, членів Ради, досї нам не відомі. Рада буде дїлити ся на три секції, іменно: секцію відбудови будинків, рільничу і промислово-торговельну. Шефами поодиноких віддїлїв будуть імовірно іменовані: проф. д-р Юлїян Новак (рільничий віддїл), радник двора Роман Інґарден (технїчно-будївельний віддїл) і д-р Роґер Батаглїя (рукодїльно-промисловий віддїл). Перше засїданє Ради має відбути ся cего місяця. 