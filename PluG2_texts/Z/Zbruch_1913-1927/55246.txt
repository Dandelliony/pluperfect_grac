Ірляндія і Ірляндцї.

Вже нераз в часї війни преса відкрила лицемірство, яким дві наймогучійші держави світа, Анґлїя і Росія, прикрасили свої цїли кличем: свобода націй і малих народів. Се твердженє не найшло би було також віри в невтральних краях, бодай що до Росії, колиб вона не виступила була сим разом в товаристві поважних і віродостойних товаришів, якими були західні держави. Росія, як борець за свободу, покористувала ся повагою своїх союзників, Французів і Анґлїйцїв, тих націй, з котрих одна принесла людству в дарі революцію, друга парламентаризм. Не дасть ся заперечити, що клич: "Анґлїя клясичний край свободи і опікун малих народів", мав добру славу у тих континентальних народів, котрі мусїли пролити богато крови за свою свободу. З другої знов сторони не можна замовчати дїйсности, що сей клич був для Анґлїї в значній части лиш вивозовим артикулом, бо нема держави, котра здїйснилаб своє самолюбство в так високій мірі як англїйська. Анґлїя мучила і утискає також ще нинї Ірляндію насильними способами.
Зелений острів прийшов під анґлїйське панованє як третий член злученого королївства в часах Генрика ІІ. (1170 до 1175), однак його цїлковите підбитє припадає на час привлїня Генрика VII і Єлисавети, на час реформації і Генрика VIII., який перший носив назву короля Ірляндії. Відтодї стала ширшою а вкінци просто непрохідною широка пропасть між кельто-ґалїйськими мешканцями острова і анґлїйськими завойовниками, між сими двома народами, зданими на полїтичну свободу не лиш наслїдком ріжницї раси і темпераменту, але також наслїдком ріжницї в віроісповіданю, коли анґлїйський пануючий нарід забирав ся до мирного полагодженя "острова святого Патрика". На жаль як раз найвизначнїйші анґлїйські володарі, Єлисавета і Кромвель, стреміли до викоріненя туземних мешканцїв острова і поступали з ними як з індіянськими племенами Канади і північної Америки. Часть населеня згладжено з світа, часть ірляндських дїтий продано в неволю, з провінцій сконфісковано Ульстер, Мінстер і Ляйнстер і перемінено на граничні области анґлїйської війсковости. Свободу віри католицьких Ірляндцїв знесено, з ірійських сконфіскованих дібр засновано великі державні добра, які надавано анґлїйським жовнїрам і ґубернаторам, котрі заслужили ся коло "успокоєня" ІрляндІї. Ірійцї, здеґрадовані на власній ниві на наймитів, ворохобили ся проти своїх гнобителїв в роках 1598, 1641, 1649 і 1689, та сї розрухи здушено кождим разом в крови, народ привязано по части новими законами до ниви, по части присилувано до бездомного блуканя. Колись цвитучий край є від еманципації в роцї 1828 і від попущеня анґлїйської шруби також нинї вітчиною убожества і нужди. Анґлїйський гнет через сотки лїт утворив тут майже такі самі відносини, що панованє Бурбонів в Неаполї в 18. столїтю. Анґлїї треба приписати, що нинї Ірляндія одинока провінція, де постійне чисельне зменшуванє населеня доведе з часом до вимандруваня з старого гнїзда. В Ірляндії числило населенє в роцї 1845 ще 8,177.000 душ, 1870 вже лиш 5,408.000, а се число упало 1911 р. на 4,390.000. Сї числа є тим страшнїйші, що в Европі природний зріст Ірійцїв є найбільший, отже упадок не є наслїдком орґанїчної появи вимираючої раси, лиш наслїдком надужитя невичерпаних сил.
Ірляндець є також ще нинї наємником Анґлїї в господарськім і в духовім житю. Ся поява є тим траґічна, що Ірляндцї з природи талановиті (з виїмком практичного житя) надїлені богатшими, симпатичнїйшими і висшиими здібностями від Анґлїйцїв чистої крови. В анґлїйських корабельних майстернях виконують Ірляндцї найгрубшу роботу, однак вони працюють — а сего не можна заперечити: знаменито — також при редакційних столах великих анґлїйських часописий, і як духові невільники заплоднюють своїм потом землю бритійського імперіялїзму. Закони анґлїйської мореплавби, які ще заострено в роках 1663, 1691 і 1693, заборонили вивіз з ірійских пристаний, і сирі плоди острова можна вивозити лиш в анґлїйські пристани, звідки їх вивозить ся туди, де вони потрібні. Звідси й походить, що прим. в роцї 1810 з 63.5 мілїонів фунтів штерлїнґїв вивезених артикулів Ірляндії 52.5 мілїонів продано безпосередно в Анґлїї, яка як одинокий консумент диктує своє вільні цїли. Таке саме вузкосердне поступованє довело до того, що ірійське побереже, мимо свого гарного положеня, не розпоряджає нї одною одинокою пристаню, хоч воно наслїдком ґеоґрафічного положеня острова надаєть ся прямо до того, щоб стати висуненою точкою світового руху, особливо позаморського руху. Корисне ґеоґрафічне положенє острова (між Европою і Америкою) справляє також нинї богато жури анґлїйським полїтикам, які дріжать перед думкою, що один з їх ворогів міг би висїсти на ірійськім побережу, уживати його як підставу для фльоти і завдати удар не лиш панованю над морем, а й анґлїйській світовій торговлї.
Від Людвика XIV. не пізнав нї один противник Анґлїї ґеоґрафічного, стратеґічного і полїтичного значіня Ірляндії. Навіть Нїмцї нї. Прийшло так, що рух Ірійцїв в справі "гомеруля" (самоуправи) остав внутрішною справою Анґлїї. Так не остало провідникови ірійської ґрупи Редмондови нїчого иншого, як на звіснім засїданю анґлїйського парляменту дня 4. липня запевнити правительство, що Ірляндцї остануть вірними "своїй вітчинї". Що вислів Редмонда був лиш примилюючою бесїдою, якої значінє сер Едвард Ґрей зрозумів зовсїм зле, доказують досить ясно заяви вільних Ірійцїв (в Америцї), прихильні Нїмцям, звісне відкритє Кезмена про замірене скритоубійство анґлїйського посла Фіндея в Христіянїї, холодний пастирський лист епископа в Деблїнї, який він видав до ірійських католиків під натиском анґлїйського правительства, а вкінци ірійське повстанє, якого кроваві подїї так дуже заворушили недавно тому цїлий світ.
Було би пожаданим, щоби ся війна принесла розвязку ірійського питаня, бо нація, котра по 500-лїтнім гнетї при своїй самосвідомости і своїм привязаню до віроісповіданя ставить ся тим більше проти своїх гнобителїв і не віддаєть ся, яка в Америцї в свобідній працї народів показала, що вміє, заслугує, щоби її національні бажаня замінили ся вкінци в дїло.
Д-р Алєксандер Пете.
(Війск. Лист.) 