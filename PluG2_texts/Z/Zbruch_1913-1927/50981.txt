Нові книжки і виданя.

Д-р Осип Назарук, Слїдами Українських Сїчових Стрільцїв. Виданє Союза Визволеня України. Львів 1916. Стор. 156. З 21 ілюстраціями.
Зміст: Вступ. І. В дорозї до Січового Коша. ІІ. Перші вражіня з Сїчового Коша. III. Один з тих, що бороли ся на горі Маківцї. IV. Три справозданя трьох інтелїґентів. V. Оповіданє мого малого товариша. VI. Як наш четар відібрав від польських лєґіонїстів 260 гуцульських хлопцїв. VII. Золочівець в битві під Синевідськом. VIII. Гуцульська відвага і любов до гарного оружя. IX. Яка найвигіднїйша форма для списуваня вражінь і думок? X. Один з роду Шкрібляків. XI. В мрацї і болотї. ХІІ. На нашій не своїй землї. XIII. Щастє. XIV. Зі Львова до Страбичева. XV. Ах! XVI. Український шляхтич стрілець. XVI. Гумор і сатира в Сїчовім Коші. XVIII. Що говорить Головна Книга УСС.? XIX. Пращанє. Кінцеве слово.
Се перша більша книжка про УСС. Сам автор характеризує її як "сирий матеріял для будучого історика". В дїйсности є вона чимсь більше: записками, писаними під безпосереднім вражінєм і перенятими щирим, глибоким почутєм. Словом — гарна книжка.
А одначе — власне тому хочемо звернути увагу на одну її хибу. Ся хиба полягає в тім, що автор часто, занадто часто відбігає від теми, щоби сказати суспільности проповідь на тему її бездарности. Наведемо один "клясичний примір". Роздїл XV-ий, затитулований "Ах", зачинає автор ось як:
"Досї я ще не присягав нї в своїй приватній справі, нї в чужій, а такі люди, що не присягали ще, навіть найбільші безбожники, присягають нерадо. Мимо того я готов присягнути, що значний процент українських читачів, прочитавши сей заголовок, зробить менї якийсь закид. А закид усе неприємний, і треба доконче застановити ся, як відповісти на нього. Бо сього заголовка я мимо небезпеки, на яку наражую ся, змінити не можу, а то тему, що він найлїпше віддає вражінє, викликане у Мене одним моментом, що вяжеть ся з отсим оповіданєм. А се на мою думку повинно рішати у пишучого про те, як він пише, а не страх перед евентуальними закидами. А друге, що повинно рішати про форму писаня, се те, щоби форма не була перешкодою в висказуваню думок і описуваню вражінь. Все инше — річ така маловажна, як ухвали українських зборів, видїлів, клюбів і т. д., на виконаню котрих нїколи нїкому не залежало й не залежить, бо українська суспільність не має опінїї.
Але я вже направду занадто відбіг від теми, і мушу оправдати ся: і я один з членів української "суспільности", ergo "і менї вільно говорити" без звязку. Адже критики у нас нема. Инакше н. пр. видавництва "Просвіти", з виїмком пятьох брошурок, вже так були би обкидані ґранатами, що наші "поважні" дїячї мали би одну причину більше, не вступати до видїлу. Думаю, що я вже достаточно доказав, як "знаменито" вміє відбігати від тема український публїцист" — і т. д.
Подібних уваг знайдеть ся в книжцї чимало. Питаємо: По що се? Навіть як би автор мав повну рацію (на нашу думку його уваги односторонні і неслушні), то чи тут на них місце, в книжцї про УСС.? Прочитає ту книжку підростаючий хлопець ґімназист, для якого все — і Стрільцї і їх житє і автор книжки про них — свого рода святість, — і треба ж йому довідати ся власне з тої книжки, що наша суспільність аж така нездарна, що автор мусїв їй се і в такій книжці витикати? Прочитає її молодий Стрілець — і знов те саме. Прочитає її чужинець, який інтересуєть ся нашими Стрільцями, — і мусить подумати, що справдї страшні річи дїють ся в нашій суспільности, коли і в такій книжцї є такі натяки. Буде її читати колись історик теперішного часу — і знов сконстатує: ось які відносини панували тодї, коли автор не міг вдержати ся, щоб бодай не натякнути на них.
Публїцист сповняє відповідальну суспільну місію. Забирає голос, бо думає, що має щось важне сказати суспільности; вимагає, щоб суспільність віднесла ся до його слова з належною увагою (се перша умова морального звязку між публїцистом і суспільністю), і чим довша його дїяльність, чим міцнїйші моральні звязки між ним і суспільністю, чим більше він авторитетний, — тим більше повинен він важити кожде своє слово.
Автор книжки має вже за собою полїтичну і публіцистичну минувшість, яка творить моральний звязок між ним і суспільністю. Тому повинен він важити свої слова; тому висше схарактеризовані уваги, розкинені в його книжках, вважаємо за прогріх проти обовязку публїциста перед суспільністю.
М. Лозинський. 