Наш часопис, його історія і програма.

Безпартійний часопис! Потребу його відчували в нас не від сьогодні. Нераз доводилось чути про це дебатування в гуртках нашої інтеліґенції серед сфер учительських, священичих, урядничих, а навіть серед молодіжи. Та не легке в нас таке видавництво з ріжних причин. Тому хоч і дебатувалося на цю тему, хоч і відчувалося потребу, ніхто не важився взятися за діло.   Аж прийшов новий час. Впали старі лади. Усі наші часописи припинено й наша суспільність остала нараз без свойого часопису, без свойого рідного слова.   Тоді то рішилися ми здійснити це, над чим колись тільки розправлялося — взятися за видавництво безпартійного щоденника. І в марті ц. р., цебто тоді, коли і "Вперед" перестав вже ві Львові виходити, внесли ми прохання до окупаційних властей о дозвіл видавати часопис п. з. "Република". Та дарма, дозволу відмовлено. Та ми не вразилися, поновляли наші старання кількома наворотами, аж поки не одержали дозволу.   І ось Вам, Вп. Читачі, перше число "Нової Ради".   Наша програма? Бажаємо чистими руками, незалежні нівідкого так як незалежною є думка чоловіка, у найідеальнішому намірові сіяти здорове зерно, плекати для дорогої Вкраїни й поглублювати поступові республиканські й культурні змагання та гуртувати людей до діла, до праці, бо время важке.   Гряде новий час й несе нам нові змагання й долю несе! Серед ударів, громів і невдач доводиться нам пробивати ся йому на стрічу. Та не зважуймося, не падаймо на дусі, бо не цього перемога, хто дається другому в знаки а цього, хто зуміє перетревати невдачі і знайти властивий шлях політики. Як би ні було, настає новий час, що рішить долю, життя-буття нашого народу може на цілі віки. А ця доля, вона в наших руках! Теж не гаймо часу на зневіру, вагання й квиління! До цього закликаємо всіх людей і доброї волі, всіх щирих патріотів із усіх партій, бо нам, людям нового часу, чужі вузкопартійні ціли та згляди. Посвята для рідного народу, добро Вкраїни, культура, незалежність, реформи в школі, церкві, розумна, без доктрінерства шкідного для самої справи аґрарна реформа, поладнання спорів із сусідами — ось наша програма, наші змагання.   ***   Беремося за діло серед вельми невідрадних обставин. Видаємо наш дневник із праці рук наших, серед нечуваної дорожні паперу й друкарні, видатків на поміщення і т. п., тож прохаємо Вп. Земляків уже зразу не відмовити нам своєї помочі, піддержати нас як матеряльно так і морально: передплатою й пером цебто дописами, подаванням вчасних вістей із краю. О цю підпомогу прохаємо тим більше, що телєґраф і телєфон для громадянського вжитку сливе не функціонують, заграниця й Україна відтяті, наших часописів не має, а чужі подають неповні, односторонні вісти.   Наприкінці одно прохання. Земляки! Ми просили до помочи досвідних, тверезо думаючих людей, послів, професорів, визначніших священиків і других діячів і вони обіцяли взяти визначну участь у тій праці. А не подобається Вам щонебудь у нашому часописові, то скажіть це видавцям-редакторам, або напишіть і подайте кращий спосіб, а ми кожню добру думку взгляднимо. Подобається Вам наша праця, наш щоденник, то скажіть це всім, подбайте щиро про його поширення, постарайтеся, щоби кожний Українець, кожна каварня чи реставрація передплатили його. А тоді й ми могтимемо вивязатися краще з нашого завдання, з нашої претяжкої праці, яку беремо на себе.   Нова Рада   