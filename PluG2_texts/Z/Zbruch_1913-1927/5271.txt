В Гуцульщині голод!

Гуцульщина переживає страшні часи, яких найстарші тамошні мешканцї не памятають: часи голоду. Розпука бере ся, коли заїдеш до одного, другого, десятого села, заглянеш до хати, приглянеш ся цїлій наготі сеї крайної нужди. І треба здоровенних нервів, щоби могти на те все дивити ся, або збайдужнїти так, як збайдужнїла тамошна інтелїґенция, що бездушно дивить ся і не бачить, слухає і не чує, та не розкрила сьвітови очий, не взяла ся до ратунку. А нарід гине з голоду.
Наслїдком безнастанних осїнних дощевих злив та градобитя, пропала всяка паша, погнив овес та ячмінь, як рівнож плекана в низших околицях кукурудза, а вківци захопив цїлу гуцульщину дня 13 того жовтня сильний мороз і знищив на пни послїдну надїю на житє — бараболї, а все до решти прикрив снїг.
Вівцї, котрі ще не вигинули цїлком в осени наслїдком зіпсованої мокрої паші, гинули через зиму з браку паші, або йшли за півдармо в жидівські руки. За півдармо позбували ся Гуцули ізза браку паші також безрог та коров, або різали їх на прожиток. Навіть овочі лїсні, що становлять значний продукт експорту, погнили та вимерзли.
Заробітків жадних майже нема навіть в камеральних лїсах, а тисячі Гуцулів покидають голодні жінки і дїти, втїкають в Румунію, Угорщину, Боснїю та Америку, щоби не дивити ся на домашну нужду.
А решта, котра не має навіть защо виїхати, продає та заставляє послїдне, пє з розпуки та дожидає, що принесе другий день. До купити ся кукурудзи чи бараболї годї вже не лиш ізза браку гроша, але у відрізанім від сьвіта села навіть не перевезеш, хиба верхами на плечах чи кониною.
Тож і не дивно, що скількість лїцитаций росте з кождим днем, а хлопські ґрунта, будинки, худоба, одежа йдуть за півдармо, бо навіть цїни нема кому при лїцитациї підбити. І неодин Гуцул викинений з хати з родиною втїкає в сьвіт за очи, або копає собі яму тай в нинїшних часах культури живе в нїй на глум цїлому культурному сьвітови.
Отсе загальна картина теперішної гуцульщини. Де не повернеш ся, всюди одно і то саме, — наріканя, плач, проклони та розпука.
Возьмімо яблонівський повіт. Десять гірських сїл сього повіту потерпіло страшенні страти. Гірські потоки і ріки порозривали всї майже мости, позамулювали дороги, городи, а несучи величезні каміня, знищили все до тла, так що, де була передтим культура, утворили ся гори каміня, повстали нові корита потоків, та перетяли всяку комунїкацию від одного села до другого.
І так село Космач, до якого веде дорога майже виключно руслом потічків, є відрізане від сьвіта цїлком, томущо одинокий міст, який лучив Космач зі сьвітом, забрала вода, а сплавлюване в дикий спосіб дерево рікою Пістинкою, розбило цїлковито і порозривало дороги та береги. Села Текуча і Акрешори положені високо під самими полонинами, дальше село Баня, Березів і Лючки мають рівнож всякі комунїкацийні дороги цїлком понищені. А вже з дива не можна вийти, які величезні камінні вали умостив собі незначний потічок в Текучій, нищачи ним всї здобутки людської працї.
Неменші шкоди потерпіли села в косівськім окрузі, головно Шешори, Бростури, Прокурова, Яворів, Річка, Вербовець, Устєріки і т. д., а про такі села як прим. Явірник, Перехресна чи Голови, Гриняву, Фереску, говорити годї, бо як до них дістати ся ?
Та вернїм з Криворівнї понад Черемош до Кут. Що за страшне знищенє. А вже в Кутах справдїшне пекло на земли. Елєментарна сила води з Черемоша знищила в осени величезні простори плодючої землї, позабирала людські будинки і як пірє понесла збудований 40-тисячним коштом міст, що лучить Буковину з Галичиною. Се все дїяло ся в осени. А тепер переходиш і бачиш наслїдки того страшного лиха. Бачиш, як газда з родиною двигає камінє, щоби добути ся до кусника землї на грядку, бож се весна, треба що-небудь засїяти, а там знов инший ґазда на колишнїм своїм городї оглядає що дня скирту накиданих безладно нанесених з гір водою брусів соснових.
Помочи треба і то як найскоршої. Правда, була вже ратункова акция, але щож значить сих кілька ваґонів кукурудзи і ґрису ? Се крапля в мори. Хто одержав ґрис для худоби, той нинї уживає його для себе на хлїб. Зрештою ся підмога се не поміч, але кість незгоди, ненависти, роздратованя. Бо чиж не звісна система запомогової акциї наших властий ? Щоби не бути голословним, наведу приклад. З рамени косівського староства виїзджає комісар Панчишин до Жабя роздїляти кукурудзу. Не держить ся зовсїм припису, що найбіднїйші мають одержати кукурудзу, а ті, що вже мають худобу, — ґрис. І виходить таке, що богатші і старостинські заушники одержують поміч, а бідак, що два дни тягвув ся милями з верхів до громади по хлїб, не одержав нїчого, хиба ганьбу та погрози, тай вертав з плачем і голодний назад в свою голодівку під полонину. А комісар спішив ся так, що в протягу одного дня роздав аж в чотирох селах, віддалених милями від себе, бо в Жабю, Криворівни, Устєріках і Ясеневі і є вдоволений, що так легко позбув ся клопоту. І здаєть ся, не помилю ся, як скажу, що крім Кутів, де бідака таки остро поставили ся при запомогах, де впрочім контролювала наша інтелїгенция, нїде не було справедливости при роздачі сих запомог. Були й зовсїм бідні села, котрі зовсїм нїчого не одержали. І чи се не кпини з запомоги! Але посьмію на сїм місци ситати, де були Ви, панове інтелїгенциє, "провідники" в часї, як хлопи дерли ся за гелетку кукуруди ?
Та годї, пропало. Але бідний нарід в голодовій розпуцї. Треба помочи. Треба ужити найдальше ідучих засобів, ужити всїх чинників, щоби ратувати.
Перше і найважнїйше дати найбіднїйшим можність зарібку. Спонукати державне і краєве правительство, щоби зараз розпочали направу всїх зіпсованих доріг та помостів, як також камеральних полонин, дальше, щоби при будові гостинця Косів Ясенів не уживали польські інжінєри спроваджуваних мазурів, як се було в минувших роках, але щоби віддали всї роботи акордові чи денні місцевому населеню. Рівнож, щоби вже безпроволочно приступлено до будови проєктованого гостинця Жабє-Ворохта, та витворено всякі инші жерела зарібків з публичних фондів.
Другою конечною акциєю повинна бути достава як найбільшої скількости кукурудзи і бараболї по нормальній цїнї на борг, а також по зниженій цїнї за готівку, а принайменше з опустом транспорту, але продажа контрольована так, щоби Жиди не підставляли посередників для себе на дальшу торговлю по високій цїнї. Рівнож належить роздавати даром поживу тим, котрі є в найскрайнїйшім положеню.
В тїй цїли повинен утворитися сталий місцевий ратунковий комітет на цїлу Гуцульщину без ріжницї переконань і партий (ах сї партиї !), котрий би взяв в свої руки цїлу акцию.
Ратуймо Гуцульщину !
М. Творидло.   