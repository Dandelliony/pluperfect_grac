Про сплетнї, байки й безосновні міркованя.

Львів, 8. липня 1916
Одним з перших наслідків війни, а властиво її прояв, було перерванє всяких безпосередних звязків між краями по сїм і по тім боцї боєвої лїнїї. Перервали ся раптом також дороги і можливости пересиланя звісток з одної держави до другої, які перед війною були зорґанїзовані всякими бюрами телєґрафічними і кореспонденційними, та які доповнялись безпосередним виписуванєм часописий в ворожих держав. Останні в Австрії зовсїм заборонено (в Нїмеччині свобідно можна всї важнїйші часописи антанту купувати в кождім більшім часописнім бюрі), а й привіз часописам з невтральних країв, передовсїм із Швайцарії, дуже обмежений як що-до вибору дневників, так що до достави їх повних видань. Наслідком такого стану річий тутешна людність мусить своє бажанє звісток про ворожі краї заспокоювати з жерел дуже неповних, дуже пізних і часто дуже каламутних.
Що на підкладї таких відносин виростають усякі сплетнї, байки, безосновні міркованя і висновки — се зовсїм зрозуміле. Про дві-три цвітки з сеї области хочемо сказати кілька слів.
Рознесла ся також серед нашої суспільности чутка, що між російським правительством і перебуваючими в Росії москвофілами з Дудикевичем на чолї виринули поважні ріжницї на принципіяльнім поли. Принципіяльнім з погляду національ ного і полїтичного. На підставі російських часописий і "Української Жизни", які ми мали нагоду читати в невтральній країнї, можемо запевнити, що в сплетнях про "принципіяльні" суперечности між російським правительством і його москвофільськими пупілями, зосібна про суперечности на точцї "єдности російського народу" і пропаґанди сеї "єдности" в Галичині й Буковинї, нема слова правди. Коли можна говорити про якісь непорозуміня, то тільки про непорозуміня на тлї господарки компанії Дудикевича грішми, які були призначені на прокормленє галицьких утїкачів, а котрі замість того пішли в значній части на особисті цїли тої компанії. Справа ся була доволї голосна в грудни і сїчни, писалось про неї доволї в російській пресї, правительство вислало було навіть ревізорів (між и. також знаного у Львові п. Ольфєрєва) для провіреня закидів проти Дудикевича, — але всї ті історії відбувались виключно тільки в границях грошевих надужить, а не мали нїчого спільного зі "змінами курсу", принципіяльними ріжницями і тим подібними справами. Всякі полїтичні сплетнї і висновки в сїй области не мають найменшої підстави.
Як наводилось російське правлїнє супроти гр.-католицької церкви в занятій Галичинї, се знаємо не зі сплетень, а з фактів. Так само знаємо, що се поведенє і насильне насаджуванє православя не принесло Росії доброго імени навіть серед її союзників Французів і Анґлїйцїв. Особливо по погромі російських війск 1915 р. прийшлось Росії також на сю тему вислухати прикрих докорів від преси власних союзників. Се правда. Але не можуть претендувати до правди оповіданя, що Росія — мовляв — навчена досвідом, рішилась на инше, культурнїйше трактованє унїятської церкви в занятих областях. Се такий собі, спекулятивний висновок, якого не можна поперти нїяким провіреним фактом, і який останеть ся так довго пустою сплетнею, поки з занятих околиць не дістанемо справдїшних, автентичних, провірених відомостий. Признаємось, що в швидку зміну курсу російської полїтики супроти унїї нї трохи не віримо.
Про поведенє російських наїздників на Буковинї супроти ріжних народностий і вір також не маємо доси нїяких зовсїм певних відомостий. Є скупі і непевні звістки — через Ромунїю, від полонених, від утїкачів, котрим вдало ся передерти ся через російську лїнїю, але витворити собі з сього образ полїтичної чи релїґійної полїтики російського наїзду в сїй нещасній країнї — се сила. 