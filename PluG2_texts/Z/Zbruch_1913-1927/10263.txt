Україньский соймовий клюб в справі живлових нещасть – Про катастрофу повени – Відгомін убийства проф. Бутковского. 

Україньский соймовий клюб в справі живлових нещасть. Україньский соймовий клюб порішив на своїм засїданю дня 10. с. м. представити галицкому намісникови др. В. Коритовскому справу живлових нещасть серед галицкого населеня. Виконуючи се рішенє, удала ся дня 11. с. м. президия клюба до намісника і предложила отсї домаганя: 1) щоби намісник постарав ся о здержанє екзекуциї за податок в селах, які навістила живлова катастрофа, 2) щоби як найскорше предложив осередному правительству внесок о удїленє одноразової запомоги галицким селянам і 3) щоби намісник предложив осередному правительству конечну потребу удїленя безпроцентових позичок на відбудованє будинків і на засїви, які знищила живлова катастрофа. Намісник обіцяв сповнити сї домаганя.
Про катастрофу повени пишуть нам з дороги такі замітки: Вистарчить переїхати ся зі Львова до Станїславова, щоби з вікон зелїзничого поїзду набрати не то вже переконаня, але прямо нажити панїчного страху на вид тих озер і болота, що заняли місце родючих піль і сїножатий. Почавши від Бібрки аж до Галича представляє ся нашим очам такий вид: Всї низше положені ниви і сїножати — се озера; нї картофель, нї збіжа не видно зпід води, лише денеде визирають з під води вершки копиць сїна. На горбках нидїє замокла і зжовкла картофля, сїріє склонене до землї, поросле травою жито, а в розплугах блищать потоки, із яких чути рохканє жаб. Між Бібркою і Ходоровом то вже не озера, а одно море; коли би трохи глубша, то можна би по нїм кораблями плавати. Коло Галича то вже не знати, чи пливе там оден Днїстер, чи дванайцять, бо з вікон ваґона видно справдї дванайцять могучих рік. В підручнику ґеоґрафії повинно рішучо стояти написане: околиця Галича представляє собою в часї дощів водну сїть, зложену з 12 рік, які однак в часї посухи зливають ся в одно Днїстрове русло.
Сумно стає видцеви на сей вид, жалко дивити ся на вистрашених і виголоднїлих селян, а ще страшнїйше почути, що від початку сеї весни втїкає нарід цїлою юрбою сьвітами, як живий товар всяких Петрицких і їм подібних.
 Відгомін убийства проф. Бутковского. Карне слїдство проти убийника проф. Бутковского, Джиґали, вже покінчено, а акти відослано до державної прокураториї. Розправа відбуде ся в осени перед лавою присяжних. Тепер розслїджують др. Крушиньский і Малїшевский в вязничій келїї умовий стан Джиґали. 