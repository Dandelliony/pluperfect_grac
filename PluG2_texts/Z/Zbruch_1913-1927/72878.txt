◦ ◦ ◦ ◦ ◦ ◦ ◦ ◦ ◦ ◦

Чорноморська фльота — українська.
ЛЬВІВ, 8 падолиста 1917. Вчерашня вечірня "N. Fr. Presse" доносить з Стокгольму:
Український війсковий комітет в Київі дістав від центрального комітету маринарки телєґрафічне повідомленє, що цїла чорноморська фльота проголосила ся українською фаьотою та що на всїх панцирниках, кружляках і торпедовцях вивішено українські фляґи.
Як доносить гельзїнґфарський "Dagens Press", український чорноморський комітет рішав обсадити фльоту тільки моряками Українцями.
Справа Польщі.
ВІДЕНЬ (Ткб.) Урядово вістки, подані берлїнськими часописями про перебіг і стан переговорів між австро-угорським і нїмецьким правительством в справі Польщі не годять ся правдою.
Між мінїстром заграничних справ Чернїном а нїмецьким правительством вели ся вправдї переговори, та вони не покінчили ся, тим менше могли довести до конкретного вислїду.
При кінцевих переговорах будуть ще й инші чинники забирати голос в остаточнім полагодженю справи.
ВІДЕНЬ (Ткб.) 8. падолиста. В буджетовій комісїї палати послів соц.-дем. пос. Еллєнбоґен сказав на донесеня дневників про розвязанє польської справи і поставив внесенє, щоби запрошено президента мінїстрів.
В комісії конституційній соц. дем. Реннер внїс, щоби польська справа була предметом нарад.
ВІДЕНЬ (Ткб.) Пос. Еллєнбанґен заявив в буджетовій комісії, що така розвязка польського питаня є небезпекою для мира, бо Росія вважалаб то провокацію. Бесїдник протестує проти нарушеня прав державної ради і вносить, щоби президент мінїстрів дав виясненє в тій справі.
В імени чеського союза та пол.-слов. клюбу зложив подібний протест п. Корошец.
ВІДЕНЬ (Ткб.) През. Зайдлєр повторив заяву, оголошену вже ц. к. кореспонденційним бюром.
Революція в Росії.
ВІДЕНЬ. Пресова кватира доносить з дня 8. падолиста: Наші іскрові стації на півн. заходї перелапали нинї іскрову телєґраму в части ушкоджену, вислану з Петрограда до всїх армій, звану відозвою воєнно-революційного комітету, після якої випускаєть ся сейчас полїтичних вязнів, а бувших мінїстрів Коновалова, Кишкина. Терещенка, Малятовича, Нїкитина і и. революційний комітет кинув до вязницї. Керенський утїк. Всїм орґанїзаціям армій приказано сейчас увязнити Керенського і відставити до Петрограду. Всяка поміч дана Керенському буде карана як зрада держави. В Петроградї побідила робітничо-жовнїрська революція.
ПЕТРОГРАД 7. падолиста 9 ½ вечер. Урядово доносять: О год. 5 по пол. революційний війсковий видїл роб.-жовн. ради оголосив проклямацію, яка голосить, що завдяки помочи залоги удало ся перевести переворот без проливу крови. Петроград є в його руках. Проклямація заявляє, що нова власть запропонує сейчас справедливий мир, віддасть хлопам ґрунти і скличе установчі збори.
ПЕТРОГРАД 7 падолиста 11½ в ночи. Урядово: Делєґати трьох козацьких полків заявили, що не будуть слухати тимчасового правительства та не підуть проти роб. жовн. ради.
По полудни відбула роб.-жовн. рада надзвичайне засїданє, на якім през. Троцький заявив, що тимчасове правительство вже не істнує, бо часть мінїстрів увязнено, а передпарлямент розвязано.
Лєнїн, повитаний горячо, виголосив бесїду, в якій піднїс: 1) негайне закінченє війни (в тій цїли має ся запропонувати завішенє збруї), 2) відданє ґрунтів хлопам i 3) направу господарської крізи. Збори приняли резолюцію, в якій висказали своє бажанє, щоби ті три головні точки якнайскорше перевести в дїйсність. Під конець засїданя відчитано заяву представника меншевиків в роб. жовн. радї, що його партія не годить ся на замах стану та виступає з петроградської роб.-жовн. ради.
Нова кріза в Берлїнї.
ЛЬВІВ, 8. падолиста 1917. Вчерашна вечірна "N. Fr. Presse" доносить з Берлїна про нову крізу, яка полягає на тім, що ґр. Ґертлінґ не може сповнити свого зобовязаня супроти парляментарної більшости і обсадити місце віцеканцлєра провідником поступовцїв Паєром, бо сильні, мабуть також двірські впливи працюють в тім напрямі, щоб на становищи віцеканцлєра вдержати Гельферіха. В сїй справі мають вести ся нові переговори з партіями більшости, але вигляди на вдоволяюче полагодженє справи малі.
Революція большевиків в Петроградї.
ПЕТРОГРАД, 7. падолиста (Райтер). Віддїл жовнїрів маринарки під проводом революційного видїлу большевиків обсадив бюра урядової Петроградської Tелєґрафічної Аґенції, централю телєґрафу, державний банк і мінїстерство маринарки, де відбувають засїданя Ради pепублики. З огляду на се засїданє Ради републики замкнено. Доси не донесено про розрухи. Рух і житє в столици нормальні. 