◦ ◦ ◦ ◦ ◦ ◦ ◦ ◦ ◦ ◦

Очищуванє України від большевиків.
ЛЬВІВ, 19. марта 1918. Вчерашний нїмецький комунїкат доносить про обсадженя Миколаїва, найбільшої збіжевої пристани над Чорним Морем при устю Буга.
Попередних днїв нїмецькі й українські війска заняли Чернигів і Харків, з якого большевики уступили перед приходом нїмецьких і українських війск, заохочуючи населенє до опору.
Ратифікація мира в Москві.
ВІДЕНЬ, 18 марта 1918. Російський народний комісар для заграничних справ вислав до заграничних урядів у Відни і Берлїнї таку іскрову телєґраму:
Дня 16. марта 1918 надзвичайний всеросійський конґрес совітів робітничих, жовнїрських, селянських і козацьких депутатів ратифікував в містї Москві мировий договір, який заключила Росія дня 2. марта в Берестю з державами почвірного союза.
Мировий договір з Росією і Фінляндїєю в нїмецькім парляментї.
БЕРЛЇН, 18. марта 1918. В нїмецькім парляментї при дебатї над мировим договором з Росією і Фінляндією промовив перший державний канцлєр
ґр. Ґертлїнґ.
Він обговорює ґенезу берестейського мира. Не хоче вдавати ся в обговоренє оцїнки сего мира в ворожих державах. Коли ряд граничних держав увільнено з державного звязку з Росією, то відповідає се признаній Росією волї тих країв до самоозначеня. Під могучою охороною Нїмеччини краї сї можуть надати собі устрій, який відповідає їх відносинам, очевидно при береженю наших інтересів.
В Курляндії
випадки зайшли найдальше. Делєґації з порученя цїсаря я відповів, що признаю самостійність Курляндії і приняв з радістю до відома бажанє тїсно злучити ся з Нїмеччиною, але застеріг собі оконечну децизію що до полїтичної форми такого звязку до хвилї, коли відносини Курляндії сконсолїдують ся, а міродайні конституційні чинники означать своє становище.
Що до Литви,
то небавом прибуде сюди депутація краєвої ради, яка знов заявила бажанє тїсно злучити ся з нами, почім наступить признанє Литви незалежним державним твором.
Трохи инакше представляєть ся справа
В Лївонїї і Естонїї.
Оба сї краї, положені на схід від граничної лїнїї, признаної договором, остануть по думцї арт. 6. окуповані нїмецькими полїційними силами, доки не буде привернений лад. Тодї прийде хвиля на нову полїтичну орієнтацію також сих країв. Надїюсь, що і вони бажати-муть собі близьких зносин з Нїмеччиною, які однак не виключали-б приязних відносин до Росії. 