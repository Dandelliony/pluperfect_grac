◦ ◦ ◦ ◦ ◦ ◦ ◦ ◦ ◦ ◦

"Франко про себе і про нас" — відчит на сю тему виголосить з pамени "Союза Українок" артист маляр Іван Труш в суботу 31. с. м. в год. ½5 по пол. в великій сали Музичного Тов-а ім. Лисенка. — Вступ 1 К., 60 сот. і 20 сот.
Віцепрезидент Краєвої Шкільної Ради д-р Фридрих Цоль приїхав до Львова й буде приймати в четвер і пятницю від год. 10—1 в полудне в будинку намісництва на І поверсї.
Засїданє Ширшого Комітету святочних дарунків для У. С. С. і жовнїрів Українцїв ц. і к. армії відбудеть ся в пятницю 30 марта о год. 6 веч. в поміщеню "Укр. Бесїди" вул. Костюшка ч. 1 а І. поверх. При тім пригадуєть ся, що в склад Ширшого Комітету входять ті самі особи від жіночих товариств і комісаріяту У. С. С., що належали до Ширшого Комітету різдвяних дарунків. З огляду на дуже важні і пекучі справи просить ся о численну участь. — Е. Макарушкова, предсїдателька.
Вечір казок для дїтвори уладить "Союз Українок" в недїлю дня 1. цвітня в сали "Бесїди". Початок о год. 4. пополудни. Вступ для дїтий 50 сот., для дорослих 1 К. Буфет повний солодощів, приходїть милі гостї!
Перепустки на перевіз бараболь. Наслїдком зарядженя міської команди власти видають перепустки на привіз бараболь до Львова в льокали при вул. Чарнецького ч. 7. Услівя одержаня перепусток подають розлїплені в містї оповіщеня.
Титул інжінєра. У Вістнику державних законів появив ся цїсарський розпорядок про право уживати титулу інжінєра.
Відзначений п. Михайло Гординський, пор. 20 п. оборони краєвої, срібною медалею хоробрости І кл.
Для українських стрільцїв і жовнїрів. Зазив складати на великодні дарунки. "Краєвий комітет святочних дарунків для УСС. і Українцїв жовнїрів армії" звертаєть ся до українського громадянства з зазивом, в якім читаємо: Вже трету весну стрічають Українські Сїчові Стрільцї та Українцї жовнїри ц. і к. армії в полї. У важких трудах довелась їм прожити довгі роки... Іде весна, а з нею величне свято — Воскресенє Христове. Знова доведеть ся Українським Сїчовим Стрільцям та Українцям-жовнїрам ц. і к. армії святкувати се велике свято далеко від своїх рідних-близьких. Осолодїмо їм і сьогорічний Великдень хоч дрібним доказом, що тямимо про них! Жертвуймо на великодні дарунки для Українських Сїчових Стрільцїв! Складаймо на великодні дарунки для Українцїв-жовнїрів ц. і к. армії! Ласкаві жертви в грошах просить ся слати на залучений чек кред. тов. "Днїстер" (Львів, вул. Руська ч. 20) ч. кн. 9880. Жертви в натурі і всякі письма просить ся слати на адресу: Краєвий Комітет святочних дарунків для У. С. С. і Українцїв-жовнїрів ц. і к. армії. Львів, вул. Мохнацького ч. 12 (Укр. Пед. Тов.). 