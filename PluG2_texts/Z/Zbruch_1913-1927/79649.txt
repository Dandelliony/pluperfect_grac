◦ ◦ ◦ ◦ ◦ ◦ ◦ ◦ ◦ ◦

Підготовленє скликаня державного сойму на Українї.   ЛЬВІВ, 9 мая 1918. В поданій нами вчера розмові М. Василенко сказав:   "Теперішний кабінет носить переходовий характер. Одною з головних його задач є підготовленє скликаня державного сойму (парляменту). Сей сойм установить уже правильний парляментарний лад на Українї і видасть тверді основні закони. Закони, установлені першою грамотою гетьмана, будуть обовязувати тільки до скликаня державного сойму; їх задача — ввести дїяльність гетьмана в означені законні рами. Виробленє постанов про сойм ("положеній о сеймі") і нового виборчого закона є задачею найблизшої дїяльности правительства. Для сеї роботи будуть запрошені визначні спеціялїсти державного права.   Туреччина за згодою осередних держав анектує Крим!   ВІДЕНЬ, 7. мая 1918. Після Холмщини і Бесарабії — Крим! Після ампутації на заходї і південнім заходї — ампутація на півднї. Ампутація тим болючійша, що позбавляє Україну одинокої бали для її воєнної фльоти — Севастополя, що позбавляє її тим самим й самої воєнної фльоти, а позбавляючи воєнної фльоти — підтинає в корінї й торговельну. Що робить Чорне море з українського — замкненим турецьким. Ампутація така куріозна своєю протиприродністю (подумати тільки: Італїя анектує Істрію!), що першій вістцї про неї не хотїло ся просто дати віри. Та дуже скоро наспіли вісти офіціяльні вже, які в повній основі потвердили те, про що повідомляла перша вістка.   І так Україна має втратити Крим. Чи погодить ся з тим, чи може погодити ся з тим український нарід, хоч-би навіть хвилево й мусїв числити ся з доконаним фактом? Відповідь може бути тільки одна: нїколи!   Турецька фльота в Севастополї.   Віденські часописи з 5.  мая приносять отсей комунїкат турецької головної кватири з 4. мая:   "Нїмецькі війска заняли 1. мая Севастополь і найшли там дуже значну часть російської чорноморської фльоти: Лїнїйві кораблї, нищителї, підводні лодки, а також торговельні кораблї.   "Султан Явус Селїм" і "Гамідія", а також кілька наших торпедовцїв після тяжкої, одначе щасливо відбутої їзди через поле мін прибули 2. с. м. вечером до Севастополя."   Війна з Італїєю.   ВІДЕНЬ, 9 мая (Ткб). Урядово: Гарматний огонь був тільки місцями живійший. На схід від Кано Сїлє в кітлинї Ляві на Монте Пертіка і на південнім склонї Монте Алесеі відперто ворожі стежні віддїли.   Добрий – добрий для Нїмцїв.    Справа зникненя Доброго, яка нїби-то дала ґен. Айхгорнови привід до виданя розпорядку про нїмецькі полеві суди на Українї, ще не вияснена як слїд тай при теперішних обставинах не може бути вияснена, бо будуть її виясняти так, як треба для "полїтики". В однім листї зза кордону пишуть нам, що Добрий і зник тому, що так було треба для "полїтики". Коли "полїтика" осягнула своє і Скоропадський став гетьманом, Добрий знайшов ся цїлий і здоровий у Харкові. Чому Добрий заслужив собі на таку опіку Нїмцїв, про се пише київське "Відродження": "Добрий продав за 25 міл. рублїв цукроварню одній заприязненій державі і тим чином зрадив інтереси української держави. За Добрим розшибались Нїмцї і його вивезенєм мотивували всї свої брутальні поступки. Добрий є жид і був одним із нїмецької передньої сторожі на Землях Української Народної Републики".   Число виданих воєн ще не замкнене.    Аґенція Аваса доносить 7. с. м., що Нїкараґуа видала війну осередним державам і заявила свою солїдарність зі Злученими Державами та иншими американськими републиками.   Дїло   