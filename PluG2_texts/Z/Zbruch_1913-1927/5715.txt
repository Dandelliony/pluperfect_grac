Конфіската польської часописи — Зима в цьвітни. — Син Бакунїна бандитом.  — Останний Анґлїєць, що продав свою жінку. — Напад на дочку Рузевельта. — Нова держава в Европі. — Казка про Адриянополь.

Конфіската польської часописи за антиавстрийську статю. В останнім числї варшавського Swiat-a, найбільше розповсюдженого між Поляками в Росиї, Австриї і Нїмеччинї ілюстрованого тижневника, помістив польський публїцист Чеслав Янковський довшу полїтичну статю, в якій заповідає недалекий упадок Австриї. Зміст цїлої статї незвичайно ворожий монархії Габсбурґів. Такої статі не було ще і в московських націоналїстичних часописях. Видно в нїй ярко вшехпольсько-москвофільську тенденцию, чого певно австрийські політики доси не сподївали ся діждати ся від нациї, яка від десятків лїт голосила, шо її будучність звязана з Австриєю. Вчеpa се число Swiat-а сконфіскувала ц. к. прокуратория в Кракові. Але се тільки дасть більший розголос сій антиавстрийській статї, а число з тою статею мимо краківської конфіскати все таки розійдеться в яких сто тисяч примірниках між Поляками і сповнить свою антиавстрийську місию.
Зима в цьвітни. Минулого місяця були днї дїйсно весняні, нераз було і 20° тепла. Потім зазеленіли дерева, а деякі зацвили. На улицях бачили ми вже молодих і старих у весняних одягах. Аж прийшла половина цьвітня і вже третий день маємо... зиму. Нинї вже таки добре земля вкрита сніговою габою. В Галичинї сьогорічну весняну "авру" можна порівнати хиба зі сеймовою виборчою реформою. Якраз в часї, як в соймі настала була погода — польсько-українська згода, то і небо було зрадїло та завісило погоду над нашим голодним краєм. Та не довго тривала радість народів. Бо як тільки над полїтичний горизонт насунули ся вшехпольські і подоляцькі чорні хмари, зараз і небеса захмарили ся, а погоду усунули і сховали, поки не прояснить ся галицький полїтичний овид. Але сей останний не уступав, а ще більше темнїв, то чорнїв то синїв. А на копець Люблинської Унїї вийшло двох громовержців і лискавками кидали на всї сторони. Постуденіло в галицькій полїтицї і зараз відбило ся се в небесїх; а земля вкрила ся снїгом. Тількиж се не лише в Галичинї, але і в инших краях і вони чудують ся певно немало, чому ізза Галичини мають в цьвітни зимувати. Але перестануть відай дивувати ся, як переконають ся, що не тільки небесна, але й полїтична авра цїлої держави зависить від Галичини.
Син Бакунїна бандитом. В сих днях перед кримінальним судом в Медіолянї пічне ся сенсацийний процес проти кн. Кароля Бакунїна, сина звісного росийського анархіста. Молодий Бакунїн, який від кількох лїт оперував в Італії, поповнив цїлий ряд вирафінованих ошуканств на шкоду богатьох пань з найвисшої аристократиї; між ними впали його жертвами: кн. Санта Фльора і сестрінниця кардинала Рамполї, марґрафиня Станца, якої позбавив майже цїлого майна, позискавши передтим безмежне її довірє. Вківци однак марґрафиня спостерегла, що вона впала жертвою ошуканця, але томущо бояла ся скандалу, не зробила зі сего відкритя карного донесеня, але що більше, дала йому навіть відчіпного 30.000 франків, щоби лише його позбути ся. Бакунїн зараз програв сї гроші в Монте Карльо. — Бакунїн засуджений на пятилїтну вязницю в Туринї утїк з Італії, полишаючи свою жінку, якої віно в сумі 800.000 франків прогайнував — і виринув незабаром в Парижи, де допустив ся знова цїлого ряду ошуканств під назвиском інжінєра Васілєва. Вкінци оженив ся там з одною богатою вдовою. Тепер увязнений в Медіолянї стане перед судом, щоби відповісти за свої безчисленні проступки і ошуканства. Ся справа, супроти того, що в неї в вмішані цїлі десятки осіб з найвисшої аристократиї, є предметом загального зацїкавленя.
Останний Анґлїєць, що продав свою жінку. В старих добрих часах, коли ще ви було ніяких суфражисток в Анґлїї, істнувало прикладне звичаєве право, що муж, якому надокучила вже жінка, зовсїм звичайно собі продавав її. Таке публичне завкціонованє жінки мало ті самі правні наслїдки, що і звичайний розвід. Останний случай, що анґлійський муж скористав з сего привілєя, припадає на 1832 рік. А саме господар, Джон Томсон, який від трох лїт був одружений з Анною, не міг вже довше видержати з нею. Богато не розбираючи взяв він з собою жінку, попровадив її до Карслєйль, де оповістив, що вона буде виставлена на лїцитацию. В назначенім дни, в полудне о 12 годинї, посадив Томсон свою жінку на торговици на стільчику і тримаючи її на шнурку, який окружав її шию, проголосив численно зібраній публицї, що він відпустить свою жінку тому, котрий найбільше заплатить, і що він жадає за неї пятьдесять шілїнґів. По довгім торзі згодив ся якийсь Henry Mears купити її за двайцять шілїнґів і за новофунлядського пса. Подружє Томсон розійшлося в вельми мирній формі: муж пішов своєю дорогою з псом і щасливий купець з його жінкою. З того часу не примінювано вже сеї драстичної методи розводу.
Напад на дочку Рузевельта. В одній нюйорській церкві відбувало ся вінчанє дочки Рузвельта Етель. Коли молода появила ся перед церквою разом зі своїм батьком, напала на неї товпа збирачів особливих річий, котрі почали рвати з неї кусники одїжи, сукнї, вельона. Ледви вдало ся їй видерти ся, та сховати ся в церкві.
Нова держава в Европі. В Европі утворила ся нова республіка. Утворенє її не дало ще причин до міжнародних замотань. Коли Італїя свого часу заволодїла островами Спорадами, так і сусїдні маленькі острівцї замешкані Греками почули охоту визволити ся з турецького ярма. Між иншими забажав теж малий остров Нїкария. Населенє уоружило ся і заатакувало турецьку цитаделю. Турецька залога — зложена загалом з 12 людий — піддала ся без опору і її разом з губернаторам відіслано до Малої Азиї. Мешканцї вибрали провізоричне правительство і проголосили в Нїкариї републику. Кожда держава, коли хоче, щоби її поважали, мусить мати армію і фльоту. І дїйсно утворено "армію", т. зн. національну ґвардию, що складає ся з 47 людий. Придбали собі також старий корабель, який щодень опливає остров, щоби боронити його перед нападом ворогів. Вибрано вкінци і президента і видано почтові марки з портретом президента.
Казка про Адриянополь. Поміж "Европейцями", котрі перші увійшли до Адриянополя з болгарською армією, був також кореспондент лондонського Daily Telegraph Люіджі Барцінї. В кореспонденциї названого дневника розширює Барцінї казку про Адриянополь, в якій пише, що Адриянополь се нужденне гнїздо з примітивними казаматами з щегол, які є покриті землею, а зпід неї визирають нори, в яких є поміщені гармати. Одинокою додатною стороною форту є його положенє, бо Адриянополь є з природи фортом. Коли би Болгари були знали стан сеї фортеци, були би взяли її баґнетами ще перед трома місяцями. Шукрі паша — пише Барцінї — зовсїм не мав тільки гармат, кілько йому приписували. Побільшував він свою артилєрию тільки тим, що змінював все позициї. Коли на одну точку нападав неприятель, Шукрі паша побільшував артилєрию мандрівними батериями, а Болгари думали, що він має богато гармат. Коли Болгари вертали зі здобутих гір до міста, з задивованєм бачили на протилежних левадах товар а дальше управну рілю. На передмістях, турецьким звичаєм, можна було побачити стада курий і індиків. Я думав — пише Барцінї, що побачу місто в руїнї, а жителїв умираючих з голоду. Тимчасом турецькі жовнїри були добре відживлювані, а й на цивільних горожанах не мож було добачити слїдів голоду. З вікон усьміхали ся до нас Болгарки і Гречинки, а на улицях бавили ся весело дїти. Перед пекарнею стояла товпа людий, але вони зовсїм не бороли ся за хлїб; тільки спокійно оден за другим, зложивши асиґнату, діставали бохонець хлїба. Адриянополь мав досить поживи, а вістки консулїв про голод виходили з незнаня стану річи. Такі річи пише Барцінї витворили казку байку про Адриянополь. 