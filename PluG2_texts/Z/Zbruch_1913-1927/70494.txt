◦ ◦ ◦ ◦ ◦ ◦ ◦ ◦ ◦ ◦

Комітет привитаня митр. А. Шептицького просить всїх впорядчиків походу прибути до салї засїдань Ставропигійського Інститута в пятницю дня 7. вересня с. р. о год. 6. вечером. Фотоґрафи аматори будуть могти робити знимки в часї походу тільки за лєґітимаціями, які можуть одержали в канцелярії Комітету, вул. Руська ч. 20, II. пов., число дверий 15. від год. 5—6 вечером. Членів Президії і Комітету просить ся зголосити ся в годинах урядових (5—6) по відзнаки, які будуть їм потрібні в дни приїзду Митрополита.
Директором української ґімназії в Тернополи іменовано проф. Юліяна Левицького, управителя української ґімназії у Відни.
Відзначеня в командї міста. З нагоди побуту саксонського короля у Львові командант міста ґенерал-майор Новотни одержав командорський хрест ордеру Альбрехта з звіздою і мечами, а шеф штабу команди міста капітан Льорант лицарський хрест І. кляси ордеру Альбрехта з мечами.
Іменованя в судівництві. Недавно донесли ми про іменованє радника д-ра Володимира Кульчицького зі Львова віцепрезидентом окружного суду в Стрию, підносячи, що є се одинокий Українець судовик, котрого авансовано при послїдних номінаціях. З приводу сеї нотатки дістаємо з поінформованих кругів слїдуюче поясненє: Від хвилї вибуху війни одержано цілковито аванси в судівництві львівського апеляційного округа, що очевидно відбило ся дуже лихо на матеріяльнім положеню наших судовиків. Аж недавно іменовано двох судовиків нїби Українцїв урядниками VI. ранґи. Кажемо: нїби Українцїв, бо один з них, д-р Володимир Кульчицький, радник при IV. (торговельнім) сенатї ц. к. суду краєвого цивільного у Львові, з родї ходачковий шляхтич, жонатий з Полькою, перейшов з дїтьми властиво в польський національний табор, остаючи тільки греко-католиком. Дома і поза домом говорить по польськи, як Українець не виступав і не виступає нїколи і нїде, уникає своїх товаришів судовиків-Українців, — одним словом, є се радше тип gente Ruthenus, natione Polonus a не Українець. Другим судовиком греко-католиком, що удостоїв ся ласки п. Червінського, є п. Зиновій Копистянський, радник суду окружного в Стрию, котрого іменовано радником висшого суду краєвого у Львові. Сей знов усе манїфестував свою приналежність до ґрупи, з якою Поляки в останних роках так симпатизували, називаючи її "starorusini". Наше катеґоричне домаганє до Укр. Парл. Репрезентації обговорити згадані іменованя в парляментї і жадати від мїнїстра д-ра Шауера, щоби начальні посади в східній Галичинї обсаджувано дїйсними Українцями, котрі є репрезентатами більшости населеня. Се є актуальне, бо небавом мають прийти іменованя на президентів і віцепрезидентів окружних судів в східній Галичинї (Станиславів, Коломия, Самбір і т. д.) та на начальників повітових судів.
Війскові реклямації приватних функціонерів. Урядово оголошують: Функціонері приватних інституцій, підприємств і т. д., а дальше поодинокі приватні особи, які в пудличнім інтересї були увільнені мінїстерством краєвої оборони (з додатком: "дальше увільненє слїдує на случай нездібносги до фронтової служби"), мають, коли бажають на дальше бути увільнені, в часї одного до двох місяців перед кінцем часу увільненя піддати ся лїкарським оглядинам в найблизшій евіденційній власти війсковій в цїли провіреня степеня їх війскової здібности. Війскові власти евіденційні одержали дорученє залагоджувати як кайскорше дотичні поданя і повідомляти сторони що вислїд оглядин на письмі. Подана до відома оцїнка війсково-лїкарська має бути в ориґіналї долучена до подань, вношених про дальше увільненє, зглядно до евіденційної карти увільненя. З одної сторони буде через те можливо задержати часово увільнених, коли вони нездібні до фронтової служби, а се в дорозї прошеня про дальше увільненє, а з другої сторони в случаю, в якім така особа буде признана здїбною до фронтової служби, буде кожна на час постарати ся о її заступництво. 