Доля полоненого Українця.

Листи з Італїї.
Вп. Петро Бойчук ввічливо передав нам задля передруку листки, які пише де свого брата полонений Українець, офіцир ц. і к. армії. — Ред.
Орвієто 10/5 1916.
Дорогий Петре!
У нас вільно лиш раз у тиждень листи відсилати, тому то я пишу і кілька на раз, щоб заповнити цїлий тиждень ними. Сим разом пишу із Орвієто, се є вже мій третий лаґер. Спершу заїхав я до Вітербо, там був закватирований у однім монастирі. Відтак подав ся о перенесенє. Перенесли мене до кріпости, що носить імя Cirita Castellana, коло Риму. Сама походить із 12 столїтя, побудована якимсь папою і призначена для полїтичних злочинцїв. Страшна на вигляд. Дасть ся хиба порівнати із Петропавловською в Росії, бодай з оповіданя. Самі ми жили у вежі серед кріпости. Порівняй св. Варвару чи Катерину чи часи Татарські, нинї ми в однім карнім заведеню. Те саме що кріпость, нема ріжницї, тут і треба ждати кінця, бо як рухну ся, то залечу певно там, де і світа божого не видати.
Житє монотонне. Сиди і сиди. На прохід не можна, щоб не зворохобити населеня. Наївний нарід. Як би міг так би розмяжджив чоловіка. І за що? У нас певно того нема. Тут полонений щось незвичайного. Цїле місто летить і кричить: Австріяк, Австріяк! Так і небезпечно, бо легко щось обірвати поза плечі від сїрої товпи. Куди ж ти вибираєш ся поза Львів? Де тебе шухати?
*
Так то у мене любий Петре. Туга і сум на душу налягає. Нудьга, нїчо до роботи нема, лишень сидиш як не у келїї то на подвірю і грієш своє грішне тїло до благодатного сонця. Більшу частину мого житя сплю. Лекше і скорійше день минає. О 10 або 11 годинї встаю, йду лєґітимувати ся, трошки походжу по дворі і обід слїдує. Відтак по обідї опять на двір грітись до сонця а у келїї спати у холодочку, від 1-2 години нуджу ся; приходить вечер і опять нудьга. О 9 годинї знов лєґітимуватись і спати. Так і день іде і ніч. Нема розривки нї за сотик. Хиба що поперед вікном бачиш як сторожа зміняєть ся. Або який загорілий туземець кине на тебе яким лихим словом. У недїлю можна побачити гуртки цїкавих людцїв, головно бабського роду так званих бакфішів, як промикують тобі попід вікнами і зазирають до тебе. Се є одно, чим ти думки свої розірвати можеш, бо більш нїчим, Петре! Як би ти міг менї частїйше писати, який би я тобі був вдячний. Се була-б для мене друга розрада. Кождої днини жду може щось принесе почта із рідного краю і надїя звичайно заводить.
*
Із далекого світа, середущої Італїї, з околицї Риму, відзиваєсь засланець воєнний. Розоружений, виголоднїлий, чорний як земля свята, зарослий як чоловік передпотовий, ескортований на кождім кроцї, прийшов я сюди. Тут нас замкнули, сидимо і тут дожидаємо, коли, ах коли прийде конець. Так то, брате, живесь тут в Італїї. Бездїльно сидиш, скука страшна, на прохід не виходиш, так і хорію із того, вістий нїяких не маєш, читати нїчо, прямо духом і тїлом вмираєш і видиш ту муку і свідомий того. То є образ з Італїї з полону. 