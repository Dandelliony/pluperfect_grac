◦ ◦ ◦ ◦ ◦ ◦ ◦ ◦ ◦ ◦

Міжнародне життя   Польська делєґація приїхала до Праги з метою поладнати комунікаційний рух на кордоні держав.   Нелєґальне переміщування через кордони великих сум польської і чужої валюти йде далі. Одного 9-го ц. м. переловлено в мисловинському потязі 2,000.000 марок та величезну суму долярів.   Польща має на рижських мирових переговорах зажадати визнання незалежности України усім московським совнаркомом, а не тільки Чічеріном.   Московський совнарком оголосив стан облоги в усіх ґуберніях Сов. Росії і її складових частин.   У Петрограді є тепер 4 таборів примусових робіт, де находяться 6000 душ.   Троцький перебуває зараз у Литві, звідкіль підготовляє новий наступ. Над Березиною йде концентрація великих больш. сил; те-ж саме над горішнім Дніпром. Армія є постачана на зімову кампанію.   Румунія відправила Вранґелеві муніцію, яка зісталася в Румунії від російської армії. Греція віддала армії Вранґеля муніцію, яку дістала від союзників.   Командуючий Народною Добровольчою Армією ґен.-майор Булак-Балахович видав до червоних військ і російського населення наказ, якого першим пунктом є: "приготовитися до зустрічі моїх військ, цебто: приготовитися до переходу з червоної армії в народню і видати комісарів та комуністів".   Ґен. Вранґель визвав на нараду Ґурка. Гадають, що Ґурко замінить теперішнього начальника горожанської адміністрації, Кривошеїна. Це той самий "знаменитий" Ґурко, однодумець Столипіна й Плєве, б. тов. міністра внутр. справ, один з лідерів руських монархістів.   Із боротьби партій і ґруп серед кримського уряду видно, що все те є широкою закулісною роботою декількох банків і фінансових кол, які хотять добути собі особливо корисний терен при ґен. Вранґлеві.   Термін скликання палестинського парляменту усталено на день 7. жовтня.   Офензива большевиків на Індії. З Калькути надійшла вістка, що червоні війська, які заняли Локгард, посуваються в напрямі на Афґаністан.   Головний редактор "Дейлі Геральд" признав, що російські большевики запропонували йому "братню допомогу, як акт соціалістичної солідарности" — 75,000 фунтів стерл. золотом.   Мілєранда обрано презідентом республики 695 голосами з 892 поданих голосів.   Воля 