Національний музей у Львові.

Національний музей у Львові ул. Мохнацького 42. мав у падолистї 68 нумерів приросту (до 14.889), на що зложили ся; 110 томів по історії штуки, 116 репродукцій творів штуки, 330 фотографій памятників архитектури і творів штуки, 2 дереворити, 6 предметів артистичного промислу поч. ХІХ. в., 14-ікон XVIII в., 4 різьби, 2 магонїкові підставки з Порелича, 19 вишивок і тканин (в тім новий одяг босавської сербкинї), 6 предметів східного оружія, 2 монети XVII в., 4 рукописи XVIII в., 64 зошити лєкцій по медицинї з 1864—71 р. (Краків, Прага), 80 сьвідоцтв шкільних і унїверситетських (1854—1872 р.) і 6 дипльомів докторських (1831—1876 р.) — з дарів пп. М. Сосенка, оо. Рибчака з Домажира, М. Льва з Залужа, О. Ґоцького, І. Кешакевича, Максимовича, Біливського, пп. Є. Пастернака, Боровика з Одесси, Мацієвича, радн. М. Онишкевича, Монастиря Студитів в Камениці, Давидовича з Рогатина і панї К. Люкасової вдови по львівськім лїкареви. Управа музея подає сим до відома суспільности що в день сьв. Андрея Первозваного 13-го грудня о 12-їй год. в полудне відбудеть ся сьвяточне отворенє збірок Музея. Повідомленя і білєти вступу вже розіслані. Наколиб через яку неувагу і неповности адресів хтоб з бажаючих взяти участь в сїм торжестві не одержав білєту, управа просить звернути ся до неї за білєтом вступу. З огляду на важність хвилї управа Музея просить Вп. Товариства і корпорациї о ласкаве зголошенє форм і участи в торжестві (число відпоручників, привіти, адреси, дари), щоби на основі сих зголошень можна було усталити програму, яку й подасть ся в своїм часї до публичного відома.  — І. Свєнціцкий. 