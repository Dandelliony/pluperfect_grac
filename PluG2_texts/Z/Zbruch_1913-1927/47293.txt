◦ ◦ ◦ ◦ ◦ ◦ ◦ ◦ ◦ ◦

Болгарія й Ромунїя.
Обмеженє граничного руху.
БЕРЛІН (Пр т.). Кореспондент дневника "Lokalanzeiger" доносить з Софії: Офіцїяльно оголошують: Болгарія оголосила Руїдук воєнним тереном, так, що полученє з Ромунїєю через Дунай є вже неможливе, тільки через Нову Добруджу. Заряджене се живо коментують в політичних кругах. Підчас кількагодинного засїданя заступників усіх партій більшости дав вчора президент міністрів Радославов вичерпуюче представленє війскового й господарського положеня Болгарії і пояснив відношенє Болгарії до її союзників і до невтральних держав.
Ромунські лїтаки над Болгарією.
БЕРЛІН (Пр. т.). "Berliner Tageblatt" доносить з Софії: При острілюваню ромунських лїтаків, які перелетіли болгарську границю, не вбито й не ранено нї одного летуна. Також і в ромунських кругах признають Болгарії право протидїланя подібним випадкам, які противлять ся міжнародному праву. Болгарське правительство по причинї сих випадків зараз запротестувало в Букарештї.
Дальші ромунські покликаня.
ЖЕНЕВА (Пр. тел.). Ромунські консулї видають прикази покликана річників доси не покликаних.
ЦІРІХ (Пр. тел.) "Züricher Nachrichten" доносять з Букарешту: Ромунське правительство покликало тимчасово річник 1896.
Справа дорожнечі в угорськім соймі.
БУДАПЕШТ (Ткб.). В продовженю дискусії в соймі над звітом президента кабінету про зарядженя видані на підставі надзвичайних повновластий, удїлених правительству за час війни, забрав голос п. Васонї (демократ) і, обговорюючи квестію дорожнечі, заявив, що й нинї ще не є за пізно на виданє заряджень проти неї тому, що не можна сказати, коли скінчить ся війна, а з другої знов сторони й по війнї будуть довший час тривати анормальні відносини. Не можна позволити на те, щоби війна для більшої части населеня була жерелом терпінь і слїз, а для дрібної меншости жерелом збогаченя.
Днї без мяса в Росії.
ЛЬОНДОН. (Ткб.) "Times" доносить з Петербурга: Мінїстер рільництва заявив, що є конечною річию завести в цїлій державі два дні без мяса в тижни, коли хочеть ся оминути руйнуючого зменшуваня стану худоби. Міністер запропонує зменшенє мясної порції для жовнїрів.
Сербська скупштина в Нїцеї.
РИМ. (Ткб.) На зборах, в яких взяло участь 40 сербських послів, домагано ся формального зібраня скупштини при участи Пашіча й инших мінїстрів в Нїцеї, куди вже виїхав сербський мінїстер внутрішних справ.
Справа корабля "Аппам".
ВАШІНҐТОН (Ткб). Державний секретар Лянсінґ заявив, що в афері "Аппам-а" ходить ще тільки о одну річ, а саме, як довго "Аппам" остатись може на американських водах.
Російські надії на будуче.
КОПЕНГАҐА (Пр. т.). Поодинокі російські дневники, як пр. звісна петербурська "Рѣчь", висказують надїю, що тепер піде новий наступ на Царгород. Сей наступ проти так важного міста наступить тодї, коли покличить ся збирати "великанські сици" в Солуни і коли буде укінчена реорґанізація сербської армії на Корфу, як також, коли зновить ся російську офензиву в Буковинї й переведеть ся її сильнїйше, чим досї. Співдїланє тих то чинників уможливлять новий наступ на Царгород. Від сторони Cолуня можна далеко лекше заняти Царгород, чим від сторони Дарданелїв. Воно властиве було би лїпше відповіло своїй цїли, коли-б сю дорогу передше вибрано. Тим ощадило б ся многих розчаровань і великих даремно несених жертв. 