◦ ◦ ◦ ◦

Наказ військам. В щасливий для Галицькоі Арміі день, славний побідою під Чортковом, я приняв на себе безпосередне командування військами. Поздоровляю армію з великим успіхом і горячо дякую всім участникам і героям послідних боєвих днів. Твердо вірю, що від сьогодня ми будемо знати тільки слово "Вперед" і боєм та хоробрістю здобудемо назад всю нашу землю. Бог свідком, що ми боремося за святе і праве діло. З Богом вперед! Памятайте, що в нас муніціі обмаль і тому бережіть іі до посліднього. Памятайте, що ми воюємо з ворогом в чеснім бою, а мирних жителів, якоіб народности вони не були, не обиджати і не грабити під загрозою найострійшоі кари. Новосілка, дня 9. червня 1919 р. Начальний вожд військ З. О. УНР Генерал Греков.   Інтерновання украінців у Львові. Перед кількома днями інтерновали поляки у Львові богато украінців. Між иншими інтерновано Др. Кирила Студинського, б. члена Краєвого Виділу Івана Кивелюка, В. Охримовича, Др. Михайла Короля, Степана Короля і Степана Чарнецького.   † ІЛЬЯ Євгенович Зінголь. Посмертна згадка. В понеділок 16 червня відбувся похорон начальника 2-го лікарсько-харчового пункту Укр. Червоного Хреста Іліі Євгеновича Зінголя, помершого в суботу 13 с. м. в 126 шпиталі наслідком ампутаціі лівоі ноги, яку він стратив під потягом 1 червня, підчас відвороту наших військ з Тернополя. Обставини цього випадку слідуючі: Підчас бою 1 червня 2 і 3 лікарський пункти опинились під артилєрийським огнем. Ратуючи персонал од грозячоі небезпеки, І. Зінголь наказував усім укритись під вагонами, але на ту пору трапилось з'удареннє потягів і вагони прийшли в рух. За виімком начальника пункту, всім пощастило вибратись з під возів, а І. Зінголю колесом переіхало ногу. Покійний заслуговує на признанє, яко діяч Червоного Хреста і яко украінець, щиро відданий украінський справі. 2-й лікарський пункт стратив в особі І. Зінголя душу організаціі. Покійний мав живу, веселу вдачу та своєю енергією оживляв працю й полекшував співробітникам занадто важкі умови діяльности. Передчасна смерть І. Зінголя є тяжкою потерею для Укр. Червоного Хреста, а для персоналу 2-го лікарського пункту це болюча й незабутня утрата.   Державний Повітовий Комісаріят в Тернополі. ТЕРНОПІЛЬ дня 19.VI.1919. Користаючи з відвороту наших військ і з замішання, яке повстало через прихід польських військ до міста, цивільне населення розграбило богато державного майна. В найблизшім часі буде переведена строга ревізія і ті, що переховують зрабовані річи, будуть потягнені до відвічальности. Щоби оминути кари, взивається всіх, що посідають зрабовані річи, складати iх добровільно в Повітовім Комісаріяті. Повітовий Комісар Др. Білинський в. р. Державний Повітовий Комісаріят в Тернополі.   Оповіщеннє. ТЕРНОПІЛЬ дня 19 червня 1919. Подаєсь до відома, що обовязує на дальше закон з 4—4 19 про обіг карбованців і гривен, котрим усталено слідуючий курс грошей: 1 гривна 1 корона; 1 карбованець 2 корони. Всі каси і приватні особи мусять приймати гривні і карбованці. Обнижуваннє вартости гривен і карбованців карати адміністраційна власть арештом до двох літ і гривною до сто тисяч корон. За неприйманє гривень і карбованців карає адміністраційна власть арештом до 6 місяців і гривною до 50.000 корон. Повітовий Комісар: Др. Білинський в. р.   До всіх шкільних Управ Тернопільського повіта. Повітовий шкільний Комісаріят, бажаючи привернути діяльність всіх шкіл в повіті до стану з перед інвазіі, припоручає отсим всім Управам шкіл заняття негайно відновою шкільноі праці всюди там, де вона з яких небудь причин в часі останніх подій була припинена. Ті школи, яких учителі вступили тепер до украінськоі арміі, одержуть жіночі учительські сили на основі звідомлень сільських Комісаріятів про необсаджені посади. У відчинених школах треба повести науку так інтензивно, щоби вирівнати бодай в части страту часу. Науку належить уладити в такій порі дня, в якій вся дітвора, вільна від господарських занять, моглаб брати в ній участь. Кожда Управа школи подбає заздалегідь про уладженнє клясифікаційного спису. З браку відповідних друків можна буде перевести клясифікацию на катальогах учащання. В шкільні свідоцтва на приписаних блянкетах (як вони є) або зладжених відбитках (на кальці) заосмотриться поки що лише учеників, які мають приступати до вступного іспиту у середні школи. Про час покінчення шкільного року подасться окремо до відома. За повітовий шкільний комісаріят Он. Солтис.   Украінські вісти   