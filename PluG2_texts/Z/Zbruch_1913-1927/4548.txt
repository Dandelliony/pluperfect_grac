Манїя скорочуваня слів — Ювилейні вистави в честь д-ра І. Франка.  — Похорон сестрінницї і вуйка.

Манїя скорочуваня слів у призначених до друку скриптах напала українських принагідних письменників. В дописях, які одержують наші редакциї, кожде трете слово "скорочене"! Не пише отже майже нїхто "український", а "укр." не пише "школа", "шкільництво", "шкільний", а "шк.", не пише "учитель", "учительський", "ученик", а "уч." І так далї! Читальня називає ся "чит.", повіт — "пов.", товариство — "тов.", господар — "госп." І все те без уваги на те, в котрім відмінку і числї приходить дане слово. І без уваги на дикість і безглуздність такого систематичного недокінчуваня слів. Досада бере людину, котрій судилось підготовляти такий "скрипт" до друку, коли мусить боротись нетільки з нїсенїтницями в змістї, нетільки з ідіотизмами язиковими і іґнорациєю в правописи, а ще й з глупою манїєю скорочуваня кождого третого слова. Вже й на торжественні оповіщеня і навіть на посмертні плякати перенеслась та диковина! Яке жерело сеї манії? — питає ся читач. Лїнивство до писаня ? Мабуть нї, бо ґрафоманів у нас є чимало, і тільки виїмково пришле хтось українській редакциї статю чи допись, писану коротко і до річи. Нї — се мабуть така дивовижна мода завелась у наших "письменників". Час найвисший від неї відзвичаїти ся!
Ювилейні вистави в честь д-ра І. Франка. Дирекция львівського руського театру відсьвяткує ювилей д-ра Івана Франка виставами двох найкрасших драматичних творів його: "Украдене щастє" та "Учитель". Перша ювилейна вистава відбуде ся в понедїлок 31. с. м. в сали "Яд Харузім". На сю виставу призначено драму "Украдене щастє" в обсадї найкращих сил театру. Частина доходу з сього представленя на ювилейний дар Авторови. Продажа білєтів на сю виставу починаєть ся сьогодня в книгарни тов. ім. Шевченка.
Похорон сестрінницї і вуйка. Вчера о 3 год по пол. відбув ся з анатомії похорон бл. п. Мариї Ґлодівної і Володимира Наливайка, що зійшли зі сьвіта серед так траґічних та навіки непрослїдимих обставин. Наперед рушив похорон жертви любовного божевіля, погибшої в 15 ім р. житя бл. п. Мариї, ведений лат. сьвящеником та супроводжений шкільними товаришками покійної та масою публики. Через кільканайцять мінут рушив зпід кістницї І другий караван з домовиною тлїнних останків безталанного бл. п. Володимира. Спершу мав його похорон відбути ся з ґарнізонової трупарнї та через ріжні трудности получені з евентуальним переношенєм мерця з інституту судової медицини до війскової трупарнї наряджено оба тїла — вуйка і сестрінницї в тій самій трупарни анатомії. Похоронний кондукт бл. п. Наливайка рушив на цвинтар без війскового капеляна та війскової асистенциї, якої війскові круги відмовили хорунжому убийникови. Явили ся на нїм з війскових кругів тільки товариші покійного з авдиторияту і кругів лїкарських. На цвинтари зійшли ся оба похоронні походи разом, бо й могили викопано одну поруч другої на окраю личаківського цвинтаря біля Цетнерівки. Хор молодїжи що проспівав при виносї тїла бл. п. Ґлодівної "Beati mortui", заспівав тепер "Już pożegnał", продерли воздух риданя тяжко навіщеної сїмї і незабаром зняли ся над новими могилами два хрести. Незабаром цвинтар опустїв, а мовчазні могили ще менше дадуть причинків до збагненя підкладу страшної траґедиї з ул. сьв. Терези, як те, що полишило ся по її жертвах на сїм сьвітї. Найбільш зближене до дійсности буде припущенє, що ненормальний нервово, бл. п. Наливайко, дійшовши до конклюзиї, що полюблена ним сестрінниця не буде нїколи його дружиною, порішив покінчити з собою і з нею. І так стоячи безгюсередно перед виїздом на Шлеск, куди його перенесено, в безтямі застрілив бл. п. Марію, пронизуючи її серце двома кулями, а відтак виконав засуд і на собі цїльним вистрілом в голову, відданим через устну яму. 