З ґазет.

Нївеченє нашої церковної штуки. В. ч. 241. Dziennik-a Pol. оповідає п. Йосиф Ольшевський свої вражіня з побуту в одній сільській церкві коло Станиславова. Читаємо там:
„Давно вже був я в руській сільській церкві, а вже й не тямлю, коли мав я нагоду блукати, як тепер, в тиші й самоті зором по тих деревляних, ярко мальованих стїнах, по образах, що з предивною простотою представляють муки сьвятих, їх земські терпіня й небесну хвалу, по різьбах царських воріт, нераз в прегарних лїнїях мимо лихих, почорнілих золочень, денеде поломаних від старости або переточених черваками. Якеж богацтво поезиї, вислову щирого, з глибини серця пливучого, природного почутя краси криєть ся нераз в тих простих нутрах й уладженях малої сільської церковцї, далеко більше нїж в претенсіональних, сорокатих, негармонїйних формами, красками і прикрасами новочасних костелів в декотрих містах італїйських і.. польських.
„Переглянувши подрібно все, що є в церкві, віднїс я вражінє, що від часу, коли я в останнє бачив нутро сільської церкви на сходї, де так сильно вражало почутє краси українського народу, богатого двома традициями людової штуки, богато змінило ся на гірше, безперечно з чиєїсь вини. Все, що в тій церкві було старого, було гарне і повне вислову питомої, ненатя-ганої штуки; все, що нове, недавно справлене, разить пятном фабричної, лихої, банальної, ярмарочної тандити, пятном маломісточкового, склепового сьмітя.
Якже-ж без порівнаня кращим видаєть ся менї отсей образ Мариї Магдалини під хрестом, може не так правильних рисів, та за те з так прегарно вітхнєним висловом болю й одчаю на блідім від терпіня лици, намальований перед сто роками своїм таки сільським маляриком без академічних студий, але за те з вродженим малярським хистом, як той недалеко висячий фабричний олїйодрук, штихований цїлими десятками якимось „учеником малярського промислу", який случайно попав в малярі, а може й стипендию дістав в котрійсь чеській або шлеській фабрицї. Волю я отсю деревляну раму, зчорнїлу і зїджену черваками, різану тут таки, в сїм селі, перед сто лїтами, якимось вандрівним позолотарем, який цїлим житєм зріс ся з тою землею, з лініями і красками її дерев, цьвітів, царин і лук, як онту, походженя чесько віденського або угорського ренесансу, від якої за тиждень відлітав на вохкости лихо золочений гіпс, а в яку чиясь набожна рука всадила лихий фотодрук портрету Пія X.
„Стару, гарну коругву з кавалка постарілого брокату, який памятає ще квязївські сальони, а може й гетьманські намети добуті на Турках, прикрасила чиясь чутлива рука вязанкою зїля, зірваного на останнім празнику, але знов якась инша душа, вірна новочасній культурі, зачіпила на тій самій коругві новеньку ярмарочну бавовняну хустку, яка коштувала в місточку може аж вісїмнайцять ґрейцарів.
„В тій самітнїй контемпляциї шукаю по цїлій церкві за кавалочком дрібного полотна, вишиваного в хрестики, які бачив я на рукавах сорочок в тих околицях, за якоюсь зручно тканою вовняною веретою, якою недавно ще руський хлоп застелював сани, як їхав в будень до лїса, дармо шукаю на вівтари за якимсь обрусом, який вийшов з під рук місцевого ткача. Нїчого вже не найшов я з тих своєрідних виробів народної штуки, натомість мусїв я подавляти кілька мосяжних сьвічників в стилю оломунецько-вінсгодської сецесиї, перкалеві квітчасті окритя на вівтари, а на почеснім місци подушку, яку певно десь зішила жертволюбива попадя з окравка студентської отомани.
„Давну прегарну традицию — покриває помало новочасна фабрична тандита, навіть такі сьвятощі народної штуки, як церкви. Оглядаючи костели — можемо мати більше виясненя того варварства, бо в них змішав ся вже з традициями людової штуки елємент міського обскурантизму, і стан знечуленя на дїланє правдивої краси, — але на селї і то руськім, яке під впливом мабуть політичного відродженя збудило ся до повного національного житя, нїяк не можу простити тим, котрі кермують душею руського люду, котрі поносять вину занедбаня повинностий супроти найкращого моменту народного житя, — супроти традициї штуки, тої безсмертної мови, якою душа людини може промовити до Того, котрому ставить ся церкви?
"Коли пропадуть сліди народної штуки і промислу з церкви, яка була їх колискою і пристановищем, коли місце тої штуки займуть ліктями мірені товари і витинані з ярмарочних видавництв ілюстрациї, — то вина такого вияловіня народної штуки впаде на тих, котрі де инде богато говорять, ба навіть й кричать на тему инших, по найбільшій части видуманих, народних кривд".
Стільки уваг п. Ольшевського. І хто бачив власними очима ту страшну малярську й архитектонічну диковину, яку в місце давних гарних церков насаджує по наших селах і місточках певний гурток польських і, на жаль, також українських — sit venia verbo! — „артистів" малярів і будівничих, той не може відмовити слушности увагам п. Ольшевського. В однім тільки він помиляєть ся: коли в погани переважної части нових церков бачить вже знак „занепаду змислу краси і штуки в руськім простолюдивї". Нї, сього занепаду, на щастє, ще нема, а є вже тільки небезпека, що артистична погань церков вплине відемно на артистичний змисл нашого народу. Небезпека ся є і ратунку треба швидкого. Чи не взяв би Екс. Митрополит, людина з такою високою критичною культурою, на себе інїциятиву в протидїланю небезпецї? 