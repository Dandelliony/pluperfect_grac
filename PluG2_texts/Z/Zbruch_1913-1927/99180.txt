◦ ◦ ◦ ◦

    Приватні школи перед замкненням. Українське Педаґоґічне Товариство доносить нам: "Численні відозви й просьби до загалу українського громадянства о жертви на приватні школи полишилися без успіху. Остання відозва о конечну одноразову 500000-у складку на ціли Товариства осягла без найменшого відгомону. Загал громадянства бере поклики всякого рода як привичку витягати руки о милостиню, а погрози в роді замкнення шкіл і инших важних установ як штучний спосіб вплинути на суспільство задля збільшення напливу жертв. Учительські побори не виплачені. Учительство відмовляється від дальшої служби в приватних школах. І коли наше громадянство не зрозуміє ще і тепер грізної мови отсих слів, так Товариство муситиме взяти під розвагу важке рішення про замкнення всіх приватних шкіл".   Благальне богослуження. В неділю відбулося в катедрі у Львові благальне богослуження за відвернення небезпеки, що грозить Польщі від ворога, яке відправив сам арцибіскуп Більчевскі. В богослуженню взяли участь ґен. делєґат Ґалецкі, ґен. Лямезан і представники польських цивільних і військових властей.   З театру. В суботу виставив Народній Театр Укр. Бесіди в друге "Бурлаку" Карпенка Карого, в неділю "Воскресеніє" Чубатого. Одна й друга вистава випала гарно. На жаль — в суботу "Бурлака" йшов при порожних місцях. Публика мабуть налякана одинайцятою годиною не дописала. Тому до речі буде звернути увагу, що представлення починаються о год. 7, кінчаться о 10.   Українські книжки в Винниці. В Винниці — як доносять "Послѣднія Новости" — нагромадилася величезна скількість українських книжок, надрукованих за кордоном а призначених для Київа, головно учебники для народньої школи.   Громадська думка 