◦ ◦ ◦ ◦ ◦ ◦ ◦ ◦ ◦ ◦

Теорія і практика. Вчера оголошено, що всї обовязані до служби в загальнім ополченю (ур. в рр. 1865—1898) мають зголосити ся протягом 48 годин, а управа м. Львова оголосила, що зголошувати ся треба до визначеного бюра в маґістратї. Одначе нинїшний ранок показав, що не так то легко списати всїх мущин від 18 до 50 лїт віку м. Львова протягом 48 годин в однім бюрі. З величезного натовпу тільки мала часть дістала карти до зголошеня на завтра, а решта мусїла відійти з нїчим, хоч можна було всїм повидавати карти до зголошеня на дальші дни, щоби не треба було по кілька разів даром ходити. Обовязок кождий повинен сповнити, але власть повинна улекшувати сповненє обовязку, а не утруднювати. Чи не могла би управа м. Львова взяти собі взорець з Відня, де списи ополченців переводили всї комісаріяти, а крім того, коли справа така пильна, визначити в кождім комісаріятї по кілька бюр, придїлити ополченців до кождого бюра по азбуцї і т. п. Сподїваємо ся, що дальші зарадженя управи м. Львова уладять справу як найдогіднїйше і для властей і для сторін. Було би також вказане докладно пояснити, які треба мати документи до зголошеня, чи справдї вимагана фотоґрафія, про яку згадує оповіщенє і т. п.
Почтовий рух між Австрією й Польським Королївством. Від дня 5. с. м. отворено почтовий рух між Австрією й нїмецьким Варшавським ґен. ґубернаторством так, що тепер дозволений є почтовий рух з Австрії до частий Польського королївства, що находить ся під управою Австро-Угорщини й Нїмеччини.
Для переведеня конечних рільничих і лїсових робіт в р. 1916 доставить війскова управа конї в розмірах, на які позволять доповненя засобів коний армії в поли, вишколенє та инші огляди, а се до управи піль, робіт коло управи льну, конопель, хмелю, тютюну, бураків, винограду, далї до кошеня сїна, вирубу й достави дерева й инших робіт в рільництві і лїсництві.
Дозволені польські часописи. Як доносить нїмецька урядова часопись, дозволив варшавський ґенерал-ґубернатор розповсюджувати в варшавськім ґенерал-ґубернаторстві побіч австрійсько-угорських часописий в нїмецькій і мадярській мові також отсї польські часописи: "Czas", "Głos Narodu" і "Gazeta lwowska". Що до инших польських часописий уряд засягне ще інформацій. 