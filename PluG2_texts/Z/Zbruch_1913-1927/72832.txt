◦ ◦ ◦ ◦ ◦ ◦ ◦ ◦ ◦ ◦

Українські домаганя на мировій конференції.
ВІДЕНЬ, 4. листопада 1917. "Утро Росіи" з дня 17. н. ст. жовтня у телєґрамі з Київа повідомляє: Ґубернії й краї України, які потерпіли від війни, мають бути відбудовані засобами воюючих держав. Тому, що важні питаня мира будуть рішати ся і на заповідженій париській конференції союзних держав, то необхідно, щоби й тут були представники України.
Росія і Фінляндія.
ПЕТРОГРАД. (ПТА.) Правительство згодилось на проєкти законів в справі полїтичних відносин між Росією і Фінляндією, як також на розслїдженє їх фінляндським соймом. Закони ті постановляють, що Фінляндія позістає в злуцї з Росією, але дістає власне правительство і законодатну власть. Фінляндія стає републикою з окремим президентом та окремою радою мінїстрів. Мінїстри, що будуть займати ся справами війни й мира, будуть спільні для Росії та Фінляндії. Трактати з чужими державами буде заключати Росія.
Страйк в російських фабриках.
ПЕТРОГРАД (Ткб.) В окрузї Іванов Вознесенський, де находять ся великі фабрики сукна, застрайкувало 300.000 робітників.
Скликанє делєґацій.
ВІДЕНЬ. Wiener Ztg. оголошує відручне письмо цїсаря до мінїстра справ зовнїшних ґр. Чернїна як також до предсїдників обох кабінетів д-ра Зайдлєра і д-ра Векерлього, котрим скликуєть ся делєґації на день 3. грудня с. р.
Проти "української пропаґанди" в Угорщинї.
ЛЬВІВ, 7. падолиста 1917. "Frankf. Ztg." доносить з Будапешту: На загальнім зборі комітетської мунїціпії в Мармароши піднято "найострійший протест" проти веденої з Австрії української пропаґанди, котра говорить про гнет також "руської" людности мармарошського комітату і заповідає стремлїнє до увільненя її. Руський нарід — мовляв — має в Угорщинї "всї свободи" і не хоче бути освободжений. Мунїціпія домагаєть ся від правительства "найострійших" засобів проти української пропаґанди...
Нїмеччина годить ся на злуку Королївства й Галичини?
Український протест проти тріялїзму?
ЛЬВІВ, 7. жовтня 1917. Берлїнський "Lokalanzeiger" доносить про передвчерашну коронну раду:
Ходить чутка, що наради — так само, як на останній конференції в державнім урядї внутрішних справ — відносили ся в першій мірі до польського питаня. Дальша чутка, яку дуже важко сконтролювати, говорить, що те питанє рішено в австрійськім дусї. Коли се правда, то присутність ґр. Чернїна з Берлїнї стояла би в звязку з сею справою. Що віденські бажаня йдуть в напрямі тіснїйшої злуки між Королївством і Галичиною, се відомо.
Нинїшна "Gaz Wiecz." доносить з Відня: В посольських кругах ходить чутка, що український клюб вислав до ґр. Чернїна депутацію, яка інтерпелювала його з приводу поголосок, нїби то правительство веде з Поляками переговори в справі персональної унїї між Австро-Угорщиною й Польщею. Ґр. Чернїн мав сю поголоску заперечити й запевнити, що ся справа рішучо не буде полагоджена перед заключенєм мира.
Заворушеня в Петроградї.
ПЕТРОГРАД. (ПТА.) Конфлїкт між ґен. штабом війскового округа Петрограда і революційним війск. комітетом роб. жовн. ради заострив ся. Війсковий ґубернатор Петрограда стягнув війска до столицї і околицї. Керенський закрив 3 видавництва максималїстів і 2 правих. Власти видали приказ знищити мости між робітничими дїльницями а центром міста. Міста береже війско вірне правительству.
Переговори в польській справі.
БЕРЛІН (Ткб.) Відносно до донесень деяких дневників о розвязаню польського питаня заявляють міродатні чинники ось що: Переговори ще не покінчені і ведуть ся дальше. Донесеня дневників в тій справі є лиш комбінаціями.
Нїмеччина і Ельзас і Льотаринґія.
БЕРЛІН (Ткб.) "Nordd. Allg. Ztg." доносить: Мимо заперечень являють ся знова поголоски о майбутніх пропозиціях нїмецького правительства в справі відступленя Ельзаса і Льотаринґії. "Manchester Guardian" доносить з Парижа, що нїмецьке правительство візвало Бріянда до Швайцарії, щоби там з кн. Більовим або також державним канцлєром обговорив справу Ельзаса і Льотаринґії. Ті вісти як і всї подібні і належать мабуть до видумок.
Американська поміч для Італїї.
РОТТЕРДАМ (Ткб.) "Maasbode" довідуєсь від анґлїйських моряків, що прибули до Роттердаму, що до Італїї йдуть також американські війска. Під конець минувшого тижня прибули до Анґлїї більші віддїли американських війск, які вислано сейчас до Італїї. 