Відбудова краю.

Негайна поміч для мешканцїв знищених сїл.
Централя для відбудови краю поручила обіжником з 28. VIII с. р. ч. 6788/І. ц. к. староствам, щоби вона постарали ся о забезпеченє помешкань для людий, навіщених воєнним винищенєм, о поміщеня на перехованя землеплодів і перезимованє живого інвентаря.
Коли місцевість не є зовсїм знищена, треба старати ся о поміщенє погорільцїв в першій мірі в домах, яких властителї втїкли або у сусїдів в тій самій або близькій громадї. За приміщенє, яке даєть ся таким бездомним, має ц. к. староство платити чинш. Справа чиншу є унормована обіжником Централї відб. краю з дати 20/9. 1917, ч. 6788/3/І. Староства мають виплачувати до рук бездомних наймоємців чвертьрічно з гори: по селах для голови родини 18 К; для членів родини висше 8 лїт, о скілько мешкають спільно з головою родини, по 12 К, для членів родини низше 8 лїт по 6 К; по містах для голови родини о 12 К, для прочих членів родини о 6 К більше на особу як по селах.
Ц. к. староста мають чимскорше, а найпізнїйше до 15. жовтня с. р., предложити Централї для відб. краю внесенє на признанє на сю цїль кредиту; мають се вчинити по усталеню скількости родин беззахистних і на основі висше поданої норми. Скоро ц. к. староства одержать кредити, мають асистувати чинші найму збірними наказами заплати, після громад, безпосередно до рук бездомних наймаємцїв.
В місцевостях, які не є зовсїм знищені, треба навіть сильнїйше знищені будинки можливо найменшим коштом відреставрувати та ужити їх на поміщенє бездомних. Також більші будинки, які надають ся до віднови, а в яких крім властителя та його родини можнаби помістити більше число бездомних, треба коштом субвенції тимчасово направити під услівєм, що властитель згодить ся відступити кілька комнат бодай через два роки безплатно на мешканє бездомним.
Колиби всї наведені способи були непримінимі зглядно невистарчаючі, треба приступити до будови тимчасових хат з одною кімнатою і стайнею під одним дахом і то у власнім зарядї або через відданє будови в підприємство місцевим людям. Остаточно можна будувати також чотирокімнатові бараки на поміщенє чотирох родин, але лише в найконечнійшій потребі.
Колиб на місци не можна було таких тимчасових хат вибудувати, мають ц. к. староства зажадати від Централї для відб. Галичини на післаня готових хат.
В знищених місточках, де заходить необхідна потреба разміщеня бездомних, треба чим скорше приступити до направи ушкоджених будинків коштом призначеної на сю цїль субвенції. В случаю потреби треба ставити по містах і місточках для найбіднїйшого беззахистного населеня більші бараки на шість або й більше родин, а також бараки на поміщенє найконечнїйших склепів для населеня, що живе з торговлї. В крайній потребі доставити такі бараки готова Централя для відбудови краю.
Ц. к. староства дістали наказ предложити Централї для відбудови плян розміщеня бездомних і зажадати кредиту на переведенє згаданих будівель. Поручаєть ся ц. к. староствам переведенє сеї акції при помочи ратункових комітетів, які повинно ся оснувати в кождій знищеній місцевости. Комітети такі мають складати ся з людий досвідчених і заслугуючих на довірє.
Виплата грошевих підмог на відбудову.
Централя для відбудови Галичини звернула при кінци серпня с. р. увагу начальником будівельних експозитур, щоби вони виплачували підмоги на відбудову безпосередно до рук пошкодованих через почтову касу щадничу і то збірними наказами заплати, т. є. для більшого числа осіб в тій самій громадї. На будуче не повинно так дїяти ся, щоби начальники експозитур переказували собі якісь квоти з почтової каси щадничою, а відтак виплачували їх пошкодованим; рахунків підприємств і більших достав не можуть начальники експозитур вирівнувати самі, лиш мають їх опінїювати і відсилати до Централї до реалїзованя.
Таксамо порушила Централя начальникам експозитур, щоби вони без непотрібної проволоки виплачували тим пошкодованим, що самі відбудовують ся, грошеві підмоги в міру, як поступає відбудова. Сей обіжник має дату: 14 вересня 1917 ч. 4515/14/І. Се вже третий обіжник, яким Централя стараєть ся положити край надужитям при виплатї грошевих підмог на відбудову.
Сїльський Господар. 