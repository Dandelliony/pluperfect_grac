Справа виборчої реформи соймової

Справа виборчої реформи соймової
(○) Після соймових виборів проявляє ся вже певне втихомиренє умів посеред суспільности, за те полїтичні провідники і міродатні круги починають думати над тим, як би галацкому соймови обезпечити можливість правильної законодатної роботи. Недостача правильно ухваленого буджету відбиває ся важко на краєвих відносинах, живлові шкоди заподїяні в цїлій Галичинї від Кракова аж по Кути вимагають рішучої, скорої і видатної помочи для голодуючого населеня, а також учительство, котрому показують марево окремої куриї, радо би таки чим скорше діждатись підвисшеня неможливих на таку дорожню плат. Тимто головною журбою міродатних кругів є тепер питанє, чи згодять ся прихильники виборчої реформи на се, щоби полагодити сї, так сказатиб, краєві а також народні конечности, поки буде можна перевести першу і найважнїйшу задачу нового сойму, виборчу реформу. А задля того насуває ся рівночасно питанє: які вигляди розкривають ся для виборчої реформи в новім соймі.
В замітках про вислїд виборів зазначили ми, що противники реформи, себто подоляки а всеполяками і христ. людовцями, котрі утворили з всеполяками всепольско-людовий союз, а до того польский епископат, розпоряджають такою чисельною силою, що можуть спинити і ударемнити всякі змаганя до полагоди виборчої реформи. Вправдї в їх дневниках можна читати медоточиві запевненя, неначеб они справдї бажали виборчої реформи, однак спосіб, яким они думають полагодити сю справу, вказує, що они стають на становищі прямо неможливім, або иншими словами, не хотять виборчої реформи.
Вигляди успішного рішеня сеї справи зменшили ся ще й задля того, що між краківским сторонництвом остигла ревність для сеї справи і они лишають сю задачу т. зв. антибльокови, нехай він направляє се, що знищив у борбі проти т. зв. намісниківського бльоку. Польскі людовцї сердиті за некорисний для них вислїд виборів, а польскі демократи запевняють, що готові помагати при сїй роботї, але лише тодї, коли она піде в напрямі ширшої демократизациї сойму, як се було закроєно в компромісовім начерку. Коли отже серед польских соймових сторонництв бачимо розбіжність, то нїчого дивного, що укр. соймовий клюб наслїдком упадку компромісового начерку відпекує ся давних зобовязань і виступає з ширшими домаганями.
Справою виглядів виборчої реформи займає ся краківска "Reforma" і задає питанє, чи польскі сторонництва дійдуть поміж собою до якоїсь згоди в сїй справі і зазначує, що виступити з почином в сїй справі є парляментарним обовязком тих сторонництв, котрі повалили компромісовий начерк і вийшли з виборів яко більшість польского табору. Сю задачу переведеня виборчої реформи лишають т. зв. бльокові сторонництва сему антибльокови.
"Reforma" вказує на се, що польский епископат, завинивши втрати 10 польских мандатів, а зискавши з другого боку вибір 9 з під свого прапора, може найбільше причинити ся до довершеня дїла, котрим має заняти ся новий намісник. Центр, властива сила коалїциї, названої високопарно "zjednoczeniem narodowem", втратив би основи свого полїтичного єствованя, колиб не підняв ся сеї позитивної роботи, а ступивши на сю дорогу, буде приневолений піти на компроміс і тим лише способом причинив би ся до розмотаня запутаного вельми положеня. Всеполяки злучені з христ. людовцями, будуть приневолені слухати польских епископів і як перед тим, робити полїтику подоляків, бо яко мале сторонництво приневолені іти на службу могутнїйших. А наколи схотять відокремити ся, то над їх горсткою сойм перейде до дневної черги. Соймова лївиця стоїть за компромісовим начерком, котрий бажалаб ще більше роз- ширити.
Здавалоб ся отже, думає "Reforma", що загад сойму прихильний справі виборчої реформи, як се висловив підчас останнього побиту у Віднї намісник др. Коритовский, і що полагода єї зависима від згоди польских сторонництв, а мимо того не дасть ся заперечити, що суперечности є вельми значні і не так скоро можна буде довести до полагоди реформи.
Не повинна однак "Reforma" забувати о тім, що крім польских сторонництв, також рускі посли мають свої домаганя і що компроміс без них є неможливий мимо поглядів Gaz. Nar. і Słowa pol, котрі уявляють собі можливість виборчої реформи мимо і без Русинів.
Замітно, що "народово-людовий союз" рішив внести свій начерк виборчої реформи, опертий на народнім кат астр і, проти чого дуже різко виступає Głos Narodu, Gaz. Narodowa і всепольска "Rzeczpospolita", хоч се не є тайною в парляментарних кругах, що пок. ґр. Войтїх Дїдушицкий висловлював ся за народним катастром.
В тих обставинах міродатні круги віденьскі не заманюють ся великими надїями і думають передовсїм перевести переговори з провідниками сторонництв (як звіщають єї переговори мають відбувати ся у Львові при кінцї серпня), а сойм міг би зібрати ся доперва в осенї. Знаючи однак, як сторонництва поступають із своїми начерками закона, не можна сподївати ся скорої полагоди виборчої реформи. 