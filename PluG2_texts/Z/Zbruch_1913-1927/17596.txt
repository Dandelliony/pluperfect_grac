Новий рік.

ВІДЕНЬ (Ткб) Цісар приймав вчера передполуднем в Шенбрунськім замку новорічні ґратуляциї. О 11. год. явили ся архикнязї, а відтак двірські достойники і ґенеральні адютанти. О 6 год. вечером відбув ся в малій сали шенбрунського замку родинний обід, в якім взяв участь арх. Франц Фердинанд з жінкою і другі архикнязї.
Рівночасно відбув ся ґалевий обід у великого охмістра, в якім взяли участь спільні мінїстри, през. кабінету ґр. Штірк з членами кабінету, інспектори армії, кн. архиепископ віденський о. Піфль і и.
РИМ. З нагоди Нового Року вислали до себе дружні депеші ґр. Берхтольд, Бетман-Гольвег і маркіз ді Сан Джулїяно.
БУДАПЕШТ. (Ткб). Члени партиї праці явили ся вчера у през. Тіси, щоби зложити йому новорічні бажаня. Ґр. Тіса відповів, що коли би в своїм житю зробив тільки те, що унеможливив би на довгі часи шкідливу діяльність опозициї, то не жив би даремно.
Опісля висловив надїю, що опозиция візьме участь з нормальній праци. Підчеркнув вагу рішеня закона про скріпленє армії. Се дає монархії певність і безпеку на внї і є запорукою европейського мира.
В справі переговорів з Румунами не може дати нїяких заяв анї запевнити про успішний вислїд. Вкінци зазначив, що правительство предложить соймови ряд предложень, які відносять ся до промислових робітників.
Потім депутация сторонництва пійшла до президента палати, щоби зложити йому бажаня. Президент у своїй промові зазначив, що з огляду на поведенє обструкціонїстів треба було конче ухвалити новий реґулямін і парляментарну сторожу. Закінчив бажанями успішної праці всїх для розвитку народа.
БУДАПЕШТ. (Ткб). Члени партиї независимости були вчера пополудни у ґрафа Каролїя, котрий в відповіди на зложені йому бажаня зазначив, що боротьбу з теперішною системою з неструдженою силою буде далї вести ся; коли боротьбу і дальше так буде ся вести, то тріюмф певний. Загальне, рівне, тайне право голосованя, дасть краєви нове житє. Порозумінє з Тісою неможливе, бо він є уперзонїфікованєм деструкцийної системи. 