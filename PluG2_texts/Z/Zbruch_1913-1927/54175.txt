◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з 22 липня.
Війна з Росїєю. Від вчера не було зміни.
На Буковинї зусилля неприятеля заволодїти горою Капул знова остали без успіху. Наші війска добули назад верх Маґуру коло Татарова, який неприятель був поки що обсадив.
В области Обертина неприятельські стежні відділи розвивали більшу дїяльність. Коло Бариша команда гонведів зігнала головну передну російську сторожу, уоружену в машиновий кріс.
Нове становище на південний захід від Берестечка заняли ми. Неприятеля, який місцями йшов за нами, відперто.
На захід від Луцька і над Стоходом не було нїчого нового,
Війна з Італїєю. Кілька відрізків фронту західного і східного в Тиролї оставало вчора в значнїм ворожім огни артилєрійскім. На горбах на північ від Посіни війска наші заволодїли обсерваційною точкою і відперли сильний протинаступ.
В области перед укріпленями Паневеджо відперто наступи неодиноких італїйських баталїонів. На південь від просмику Рольо вдало ся ворогови заняти опірну точку, висунену вперед для обсерваційних цїлий.
На фронтї над Сочею місцями значна артилєрійська боротьба.
Війна на Балканї. Над долїшною Воюшею сутички.
Воєнні комунїкати нїмецького ґенерального штабу з 22 липня.
Західний терен війни. В области Сомми мусїли наші противники по своїм повнім втрат пораженю з попередного дня зректи ся вчора більших, одноцїльних наступів. Окремі частинні наскоки легко відперто або в засновку здавлено. При чищеню одного анґлїйського гнїзда в лїску Фурс взяли ми кількадесять бранцїв і 9 машинових крісів. Живі артилєрійські бої вели ся з перервами далї.
На північ від Массіжу (Шампанїя) остав ся нинї рано француський наступ на вузкім фронтї без успіху.
По обох сторонах Мози скріпила ся артилєрійська дїяльність часами до високої завзятости. Вчора рано і нинї в ночи розбили ся француські наступи у відтинку Флєрі.
Одна наша патруля полонила у франц. становищу на північний схід від С. Діє 14 жовнїрів.
Дїяльність лїтаків була в день і ніч по обох сторонах дуже жива. Численні ворожі киданя бомб накоїли тільки небогато шкоди, за те набрали подекуди чимало жертв серед людности; так у Ляон тяжко ранили жінку і забили 3 дїтий.
Противники втратили у воздушній боротьбі 7 лїтаків, з сього 4 на південний схід від Бапом і по одному коло Арра, Комбль і Роа.
Східний терен війни. По обох боках дороги Екав Кекав бранденбурські полки ставлять далї опір масовим російським наступам, які пополудни знов піднято і ведено до пізної ночі. Всї вони розбили ся серед великих втрат ворога.
На инших фронтах нїчого особливо важного. 