В справі неб. К. Телїшевського та „нової ери“.

Листи до редакції „Діла“.
В некрольозї неб. К. Телїшевського, поміщенім у 90. ч. „Дїла“ (в 23. цьвітня с. р.) згадано про брошуру п. з. „Розмова Павлика з послом Телїшевським“. Заголовок хибний, — в дїйсности він ось-такиб : „Прибудь розумъ — щастя буде! Розмова Русина зъ Турчанского повіту зъ посломъ Телишевскимъ въ справѣ угоды. Выдавъ М. Павликъ. Львôвъ, 1891“. Із сего заголовка виходить, що не я розмовляв з неб. Телїшевським про „нову еру“, а „Русин з Турчанського повіту“, — себто о. Корнило Яворський, гр. к. парох села Лімної коло Турки, — те ж небіжчик. Він і написав брошуру спільне з неб. Телїшевським і привіз менї свою рукопись до Львова, з просьбою видати її від себе, тай то „етимольоґією“, — на що дав і частину гроший. Я так і зробив. Брошура (котра вийшла зараз-же, себто в кінцї грудня 1891 р.) „зробила сензацию“, а між народовцями, для котрих була несподіванкою, викликала взагалі констернацию, а почастно — в львівських кругах і обуренє на Телїшевського. Спершу перечено автентичність брошури, — але марно... „нова ера“, вже тодї сильно підкопана критикою українських радикалів (особливо М. Драгоманова, в „Народї“) — зі становища всеукраїнського — демократично-поступового) — та москвофілів (з діямеятрально-противного становища — против-українського) — була добита морально самим головним фактором її — посередником між українськими соймовими послами та Каз. Бадунїєм. Брошура, написана є рішучо й палко (на що вказує вже само motto: „Errare humanum est, sed in errore perseverare diabolicum“) ударила головно на намісника і здемаскувала „нову еру“ до тла. Отсє й була би головна політична заслуга неб. Телїшевського, заслуга, котрою, розумів ся, йому треба подїлити ся з неб. о. Корнилом Яворським — одним з найчільнїщих народовецьких дїячів на провінциї, чоловіком розумним і метким, перед котрим дріжала предержаща Польща в цїлім околї, і котрого шанували та слухали й москвофіли Туреччини (де тоді жив і Телїшевський), — чоловіком, без котрого неб. Телїшевський — людина дуже здібна, але (через важку свою слабість) хитка, ледви чи був би зважив ся на такий рішучий крок, що, як показало ся, збавив його з політичної кариєри...
Дехто ставить „нову еру“ з 90-их років минулого столїтя поруч теперішних переговорів Українцїв з Поляками й віденським урядом, — але, розуміє ся, безпідставно. Ріжниця величезна: Там умовляв ся хтось із кимось за щось, потай українського загалу , а про те з умовою безусловної й вічної вірности того загалу предержащим властям, австрийським і польським (шляхоцьким!), сьвітським і церковним, з пожертвуванями економічними, політичними й духовими (в дусї поступу) інтересами народних мас України, і то не лиш австро-угорської, але й росийської (доказ — дописи відти у властивім орґанї „нової ери“ — Правдї дд. В. Антоновича, Кониського, Карачевського та Ол. Барвінського) — тут переговорюють репрезентанти (посли) всїх українських партий з репрезентантами (послами) всїх партий польських (в тім і демократичних) і центральним урядом та його репрезентантом у Львові д-ром М. Бобжинським — (виїмково розумним і відносно справедливим галицьким намісником!) переговорюють з відома і під контролею всїх українських партийних управ тай широкого українського загалу (до того й далеко більше виробленого тай настроєвого крайнє опозицийно), за такі конкретні й корисні, ба — неминуче потрібні для роевою української нациї, як український університет та соймова виборча реформа (що навіть у своїй дуже недовершеній, карикатурній формі звісного компромісу сягає про те глибоко в полїтично національні відносини між Українцями й Поляками!) — тай то переговорюють, не зрікаючи ся на далї нїчого, не присягаючи нї в чім нікому — з виїмком условної, з українського боку, вірности самій Австриї, котра супроти грози неминучого конфлікту з Росиєю, починав признавати українську справу своєю справою, — хоч на превеликий жаль, поступає тут дуже несьміливо (через недостачу голов на найчільнїйших становищах !). Нарешті головна ріжниця: „Нова ера“ з 90-их років м. ст., проваливши ся, не лишила по собі й сліду, — з виїмком полїтичної деморалізації тодїшних народовцїв і компромітациї їх вождів — теперішні ж українсько-австрийсько-польські переговори, навіть проваливши ся, не скомпромітують нїкого з галицьких Українців (з причин наведених висше), а лишать по собі на-певно тимбільше виробленє полїтичне у вождів і тимбільше завзятє українського загалу — в боротьбі його за чимраз більшу повноту своїх прав...
29. IV. 1913.
М. Павлик.
Prodomo. При нагодї, дозвольте менї заявити прилюдно (хоть і з дуже важким серцем!), що в рецензиї д-ра Іл. Сьвєнцїцького на V. т. .Записки“ моєї з Драгомановим повно фактичних похибок і неточностий — не кажу вже про тон рецензиі, пройнятий глумом над особами й ґрупами людськими (аж до українського демоса!) тай ідеями й твердою стоянкою за ними, — тон, на мою гадку, недопустимий з культурного погляду, не лише в історичнім огляді, як рецензия материялу про минуле, але й в серіозній статї про теперішне. Я того всего, розумів ся, не буду поправляти в „Дїлї“ (бо їде головно про мою особу !) але попрошу цїкавійших читачів узяти в руки V. т. „Переписки“, то вони й переконають ся — чия правда. — (29. IV. М. П.) 