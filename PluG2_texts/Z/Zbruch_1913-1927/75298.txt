◦ ◦ ◦ ◦ ◦ ◦ ◦ ◦ ◦ ◦

† Д-р Юлїян Недведзкий, вислужений професор і ректор львівської полїтехнїки, командор ордера Франца Йосифа і зелїзної корони III кл. б. заст. голови товариства "Просвіта", дїйсний член і б. голова математично-природничої секції Наук. тов. ім. Шевченка, умер у Львові дня 7. с. м. 1918 р. на запаленє легких в 73. роцї житя. Покійний був незвичайно спосібним ґеольоґом і автором ряду праць, печатаних головно в нїмецьких виданях. Як чоловік був він одним з найкрасших типів серед нашого громадянства. За житя складав він обильні датки на українські народні інституції, головно такі, що займали ся молодїжю. Свого часу дарував він три тисячі корон на бідних учеників перемиської ґімназії. Спадкоємцем свого майна уста новив товариство "Просвіту", яке по виплатї незначних лєґатів для родини все проче майно при помочи кураторії має роздїлити між українські товариства. Українське педаґоґічне товариство надїлене лєґатом у висотї 15 тисяч корон. В. й. п.!
З днем 15. с. м. здержуємо висилку нашого дневника всїм тим нашим дотеперішним передплатникам, які до того дня не відновили передплати. Недостача і надмірна дорожнеча паперу, як і взагалї високі кошти дневникарської продукції, які мусять всї без виїмку бути покривані готівкою, унеможливляють нам висилати дневник на кредит. Сподїваємо ся, що наші предплатники узгляднять важке положенє дневника, який мусить покривати що найменше в десятеро збільшені кошти продукції і поспішать з відновленєм передплати, а також постарають ся збільшити круг наших передплатників.
Молочарню Союза Українок при вул. Бляхарській у Львові обікрали в ночи з вівтірка на середу.
Дирекція лїцея, ґімназіяльних і семинарійних курсів в українськім інститутї для дївчат в Перемишли повідомляє ученицї, що наука розпічнеть ся дня 15. сїчня о 8. год. рано. На той день мають явити ся точно всї ученицї.
"Вістник Ґенерального Секретаріяту України" почав виходити від 6. листопада 1917 року. Виходить 1—2 рази на тиждень. Коштує на місяць 1 карб. 20 коп. Адреса редакції Київ, Хрещатик 38. Прес. Бюро при Ґенеральному Секретаріятї. — Ф. К. 