◦ ◦ ◦ ◦

Переговори з французьким командувачем.   ОДЕССА, 19 лютого. Переговори з французьким командуваннєм ведуть ся дальше. По французькій стороні виступав Фрейберґ делєґатом коаліції. Французька місія поставила укр. делєґатам такі услівя, що до яких вони не були уповноважені рішати, тому відіслали їх під обговорення Діректорії і політичним партіям.   Укр. делєґати в Парижі.   ПАРИЖ, 18. лютого. Делєґати України, Литви та Естонії, які зараз є в Парижі, відкликали свою участь на переговорах на Прінцевих островах.   Знесеннє бльокади України, Туреччини й Болгарії.   ЛЬОНДОН, 19. лютого. Торговельний уряд приняв до відома відновлення торговлі з Туреччиною, Болгарією й чорноморськими пристанями і полудневою Україною. Сім торговельних товариств готуєть ся зараз до ведення торговлі з Україною крізь Чорне Море.   Визволяють Україну.   Серед російських червоноармейців панує настрій, що їм швидко доведеть ся вибрать ся з України і тому поспішають ся вивезти з України все, що тільки є змога захопити.   Розстрілюють Українців.   Анґлійська газета "Times" отримала з Гельзінфорса відомости про те, що большовики при занятті Катеринослава та Харкова розстріляли 800 українських діячів.   Мирова конференція. Найтязша справа.   ПАРИЖ, 19. лютого. Вільзон заявляє, що Анґлія і Америка по заключенню перемиря з Німеччиною почувають, що найтязшою справою є властиво закінченнє промислової крізи, якої застрашаючі обяви в виді безробітті показують ся в цілім світі. Ті обяви особливо сильно виступають в нових державах, які повстали з Австро-Угорської монархії. Сю трудність положення відчуває Америка, більш як яка инша держава. Вона кермуєть ся не сімпатією, коли стараєть ся війти з Німеччиною в торговельні зносини, лише пізнаннєм, що як довго промисл в цілім світі не піднесеть ся, то суспільність Европи буде находити ся в постійній небезпеці. Праці промислово політичної комісії мирової конференції виказують в кождім разі великі поступи, але досі увагу делєґатів занимали в першій мірі наради над сотвореннєм союза народів. Демобілізація німецької армії, після домаганя перемиря, ті трудности ще збільшає, бо для жовнірів, яких відсилаєть ся домів, мусить ся найти заняттє. Особливим приміром трудности сітуації може послужити Відень, де находить ся 100 тисяч безробітних, котрим держава в цей спосіб стараєть ся помогти, що безнастанно друкує нові гроші. НЮЙОРК. 18. лютого. Презідент Вільзон заявив американським журналістам, що більш журби, як свобода морий справляє йому судьба Росії і робітничі заворушення. Головною причиною загального безробіття в світі є бльокада Німеччини і тому вона мусить бути негайно усунена.   Склад будучого правительства Австро-Німеччини.   ВІДЕНЬ, 19. лютого. Після висліду дотеперішних виборів до установчих зборів Австро-Німеччини найбільше голосів одержали соціяльні демократи, однак число вибраних послів не запевнює їм абсолютної більшости. По соціял-демократах найбільше місць одержали христ.-суспільники, а решта розділена на ріжні народні і буржуазні партії. На 162 мандати припадає соц.-демокр. 70, христ.-сусп. 69, національні ліберали 21, жидам 1, Чехо Словакам 1.   З Польщі.   Німецький наступ в четвер на польську границю в познанській провінції приневолює коаліційну польську комісію просити мирову конференцію, щоби конвенція перемиря дефінітивно означила границі польської території, скріпила надзір, та здержала всякий оружий конфлікт. Коаліцийна комісія не може інтервеніювати, бо після теперішнього перемиря цілий конфлікт належить до внутрішної німецької юрисдикції. На півночі німецькі правильні війська наступають при помочи ґазу. Поляки не маючи проти ґазових масок ані відповідних приладів, відступили на лінію ляґунів, 35 миль на захід від Познаня. Угода зроблена з Німцями позволяла перейти Білосток на Литві. Поляки тепер заняли Волкови. Мають також в посіданню Бересть Литовський. Большовики згуртувались в трикутнику Вільна — Минськ і Красин, Ґерманці в Ґродні і Білостоку. Большевики відбудовують залізницю з Вильна до Польщі, приготовляючись до свіжого наступу на Поляків, коли Німці цілковито уступлять. В той спосіб розмірно слабо узброєна польска армія, стане напроти большовиків, яких війська виносять 45 тисяч. Коаліційна комісія вчера і нині застановляла ся над положенєм Львова, котре ґенерал Bartholemy в своїм звіті назвав розпучливим. Він видів, як і ранених жінок винесено з борби до шпиталів. Поляки мають у Львові 3 тисячі правильного війська. Ґенерал говорить, що полки бють ся без плащів при 10 степенях морозу. Нині доносить польський штаб, що на Львів знов наступають з півночи і північного заходу. З огляду на то положення коаліційна польська місія висилає в понеділок делєґатів до Львова: ґенерала Barthotemy від Франції льорда (бракує) від Америки, Dewiart від Анґлії, Itabili від Італії. Заходять нові трудности до заключення перемиря. Українці пропонують ріку Сян, а Поляки лінію далеко на схід від Львова, полишаючи Українцям тілько трету часть рідної Галичини. Компромісовою лінією мігби бути Буг, з полишенням Львова Поляками. Трудною точкою є копальні нафти, котру Українці тепер продають Уграм в замін за оружя.(!) Копальні нафти є майже в третій части власностию Поляків, решта Бельґійців, Французів і Анґлійців.   Український голос   