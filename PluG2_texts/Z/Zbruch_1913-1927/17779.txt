Кріза в парляментї.

Відень 15. сїчня 1914.
(с). Християнські суспільники підложили під парлямент динаміт. І вони головно а не чеські обструкціонїсти викликали теперішну крізу в парляменті. На спільній конференциї представників обох палат заявили ся у вівторок християнські суспільники однодушно за компромісом а вже на другий день прийшла віденська управа партиї до иншої думки та почала вести кампанію проти компромісу, який заключили сї заступники перед двома днями. Вперед закидали демаґогїю социяльним демократам, коли вони побивали ся за увільненєм від податку мінїмум істнованя у висотї 1.600 Kop., опісля зробили такий закид палатї панів, а вкінци рішили ся перелїцитувати оба попереднї чинники, виступаючи з новими домаганями, які мають нїбито ратувати стан середний. Християнські суспільники ударемнили відбуванє нинїшного засїданя повної палати та — як загально говорять в парляментарних кругах — стремлять до того, аби спричинити замкненє а дальше розвязанє посольської палати, яке далоб їм відтак спромогу добути назад при підмозї нїмецьких націоналїв віденські мандати, котрі мають тепер в своїх руках социяльнї демократи.
В пятницю радити ме над компромісом палата панїв, а в суботу прийдеть ся полагодити його о конечно посольській палатї. Та заходить побоюванє, чи не буде се останнє засіданє парляменту в сїй сесиї. Колиб палата приняла нові пропозициї християнських суспільників і переслала їх до комісиї, то се викличе кампанїю соціяльних демократів, котрі заявили офіцияльно, що вважають ся заязаними рішенями спільної комісиї та будуть голосувати за принятєм внесень комісиї без зміни. Колиж в палатї добудуть більшість внесеня комісиї, то з сим не погодяться християнські суспільники та вести муть дальше свої інтриги. Через пятницю конферувати-муть в справі фінансового пляну члени спільної комісиї палати панів і послїв, та наради їх мати-муть характер приватний, бо офіцияльні наради комісия покінчила вже ві второк та предложила вже свій звіт парляментови.
Серед послів панує крайнє зденервованє з приводу наступаючих подїй. Християнські суспільники заявляють, що без бажаних ними змін фінансовий закон не буде порішений. Колиж в палатї найдеть ся таки більшість проти християнських суспільників, то се спричинить такі заходи їх, що або уступить кабінет гр. Штірка, або послїдує передчасне замкненє парляменту. 