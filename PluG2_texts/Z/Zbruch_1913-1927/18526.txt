З Наукового Товариства ім. Шевченка.

Приготованя до ювилею Шевченка.
100-лїтний ювилей Т. Шевченка сьвятковати буде Наукове Товариство ім. Шевченка передовсїм сьвяточною науковою академією, яка відбудеть ся в день у родин його патрона дн. 10. марта н. ст. Крім того готовить цілий ряд специяльних видань, які мають вийти в ювилейнім 1914 році. Отже в найблизших уже тижнях появить ся в продажі ювилейне виданє "Збірника історично-фільософічної секциї", яке міститиме в собі богату ілюстровану моноґрафію проф. О. Новицького з Москви п. з. Шевченко як маляр. Приготовлюєть ся також ювилейне виданє "Записок" (кн. І—II за 1914 р.), в якім поміщені будуть праці присьвячені виключно Шевченкови, яких доси зголошено вже коло 30. Роблять ся заходи коло виданя "Словаря Шевченкової мови". Крім сих видань головних приготовляє Наукове Товариство ще декілька инших. Так пр. в найблизших уже днях появить ся накладом Наукового Товариства фототипічне виданє першого виданя Шевченкового "Кобзаря" з 1840 р. Ладить ся дальше "Збірка відзивів про Шевченка його сучасників" під редакциєю проф. д-ра В. Щурата і повна біблїоґрафія "Sevcenkiana" (по 1914 р.) під редакциєю В. Дорошенка і т. д. Розписало Наукове Товариство також конкурс на написанє повної моноґрафії про Шевченка з премією 1000 рублїв (з запису пок. Ол. Кониського), якого термін минає дн. 10. марта в. ст. 1914 р. Розроблюваєть ся також програма ювилейного зїзду українських письменників, який відбудеть ся в осени с. р. у Львові. В кінці треба згадати ще про заходи пороблені Товариством, щоби площа перед його домом одержала в 1914 р. імя Шевченка.
З біблїотеки.
Цінну збірку видань фільософічного змісту (числом 343 прим.) одержала сими днями Біблїотека Наукового Товариства ім. Шевченка в дарі від Вп. д-ра Івана Мандичевського зі Станиславова. Збірка ся, якої грошева вартість перевисшає суму 2000 кор., обіймає фільософію грецьку, середновічну і нову в її найвизначнійших представниках, отже: фільософічні твори до Сократа (вид. Дільса), фільософію Сократа (вид. Иоеля), цілого Плятона, найважнійші твори Аристотеля, цілу "Стоа" і т. д., а дальше писаня Спінози, Ляйбніца, Канта, Лібмана, Когена, Евкена, Вунда, Целлєра, Вайгінґера, Оствальда, Йодая, Ерузалєма і богато ин. Таким чином гарний фільософічний віддїл згаданої біблїотеки (якому основу дала перед кількома роками цінна фільософічна біблїотека пок. В. Лесевича — в числї понад 4000 тт.) доповнюєть ся збіркою д-ра Мандичевського дуже замітно, — тим замітнїйше, що збірка ся складаєть ся в цілости з видань з 1900—1913 рр. 