◦ ◦ ◦ ◦ ◦ ◦ ◦ ◦ ◦ ◦

Воєнне відшкодованє для галицьких міст. При галицькім Воєннім Кредитовім Заведеню має бути отворений окремий віддїл для акцїї воєнного відшкодованя міст. Віддїл дістане окремого директора, а до Управляючої Ради Заведеня ввійдуть два представники міст. На акцію відшкодованя для міст має дістати віддїл 25 мілїонів корон.
Ґен. майор Франц Рімль, командант міста Львова, вернув 10. с. м. по 3-дневнім побутї в Відни.
Іменованя в унїверситетї. "Wiener Ztg." оголошує: Цїсар іменував надзв. професора д-ра Адама Крижановського звичайним професором полїтичної економії в краківськім унїверситетї і надав прив. доцентови семітських мов і історії старосемітського сходу у львівськім унїверситетї д-р. Мойсеєви Шорови титул надзвичайного професора.
Д-р Франц Крчек, доцент словянської фільольоґії у львівськім унїверситеті помер — як доносять — в мартї с. р. в Новгородї в Росії.
В справі дорожняного додатку для учительниства пишуть нам: Як звісно, війна спричинила всюди, а особово в Галичинї велику дорожнечу. Средства поживи як також і инші річи необхідні в житю подорожіли 300—400%, а навіть і більше. Зовсїм ясно, що з тої платнї, з якої жило ся перед війною, тепер вижити неможливо. Признала се і сама держава, признаючи дорожняний додаток для всїх державних урядників і підурядників, а навіть для державних слуг. Та в найгіршім положеню находить ся тепер галицьке народне учительство (угорське народне учительство користає в сїй справі з тих самих прав, що урядники). Мимо всяких заходів осталось воно без помочи, але не без обіцянок. В "Уч. Слові" з 1. лютого с. р. читаємо між иншим: "Про вислїд наших заходів повідомимо учительський загал через щоденну пресу". Терпеливо ждало народне учительство хвилї, коли рука властий, зовсїм справедливо, прийде і йому з помочию, так як і иншим прийшла. 