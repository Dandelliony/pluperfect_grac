Протихолєрні зарядженя в Галичинї.

Щоби на случай холєри можна було розпоряджати відповідною скількістю лїкарів, намісництво звертає увагу лїкарів, що мінїстерство внутрішних справ признало рескриптом з 8. жовтня 1910 р. ч. 36.867 лїкарям по 30—40 корон диєти за протихолєрні чинности відповідно до місцевих обставин, а в разї експонованя лікаря поза його осідок признає зворот коштів дороги там і назад.
Намісництво просить отже тих лїкарів, управнених до виконуваня лїкарської практики, котрі мали би намір взяти на себе обовязки ревізийного або холєрного лікаря, щоби зголосили ся особисто до санітарного бюра намісництва для підписаня відповідної деклярациї, або щоби надіслали таку деклярацию листовно до згаданого бюра і виразно зазначили, чи готові в доповненя згаданих обовязків в якійнебудь місцевости краю, чи може лише в місця свойого осїдку.
Львівський маґістрат ухвалив на надзвичайнім засїданю з дня 10. с. м. такі зарядженя проти грозячої небезпеки холєри:
1. Креувати безпроволочно в кождій дїльници протихолєрні комісиї, котрі будуть обходити всї реальности і контролювати їх чистість. В разї відємних помічень, комісиї ті будуть видавати на місци зарядженя, а в разї невиконаня їх до 24 годин виконаєть ся їх з уряду на кошт і відвічальність властителїв реальностий. Відносить ся се передовсім до чистоти в кльоаках, кльоачних збірниках, сьмітярках, пивницях, стрихах, на подвірю і на сходах.
2. Земля з викопів при будованих в містї каналах буде дезінфекціонована.
3. Заострити полїцийний торговий нагляд, що до продажі овочів і инших таких поживних засобів. Овочі недозрілі, гнилі, або шкідливі для здоровля взагалї, будуть на місци знищені при помочи обливаня карболем, або евентуально закопаня в землю. Припис о накриваню овочів на візках і в склепових дверях має бути як найточнїйше додержуваний.
4. Безпроволочно урядити громадський барак при янівській вулици для поміщеня осіб підозрілих о холєру. Недужі на холєру будуть лїчені в павільонах для пошестних недуг, заведених краєвим Виділом при вулици Пекарській.
5. Мельдунковий обовязок приїздних має бути в готелях якнайдокладнїйше перестеріганий.
6. Властителі готелів, промислових домів, управителі шкіл і робітень, як і властителі приватних домів обовязані повідомити безпроволочно маґістрат зглядно міський фізикат про кождий підозрілий случай недуги. Ровумієть ся само собою, що сей обовязок відносить ся також і до лїкарів, котрі вже уставою є до того обовязані.
7. Поручити міському дезінфекцийному заведеню осмотрити ся в достаточну скількість негашеного вапна і инших очищуючих засобів.
8. Віднести ся до Дирекциї державних зелізниць по виказ тих двірцїв на всїх лїнїях ведучих до Львова, на котрих запевнена є лікарлікарська поміч для осіб, що в дорозї до Львова занедужають серед холєричних признак, як також по повідомленє маґістрату о виданих протихолєрних зарядженях на тутешних зелїзничих двірцях. 