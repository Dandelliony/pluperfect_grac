Шпіонажа в Кракові. — Війскова бранка відложена. — Союз між Грециєю, Сербією і Румунїєю.

Шпіонажа в Кракові. В Кракові викрито шайку війскових шпіонів і провокаторів. Сконстатовано м. и., що жертвою їх впала молода жінка X., яка є в вязници в росийській Польщі. Арештовано студента краківської Академії красних штук Володислава Майхра, Поляка, котрий вернув недавно з Варшави, де віддав ся на службу варшавському штабови. Дальше арештовано Віктора Потемпу, фризиєра і якогось К., котрого назвище полїция держить в тайнї. При всїх найдено незаперечені докази шпіонажі, дуже сензацийні.
Війскова бранка відложена. Вчерашна Militarische Rundschau принесла офіціозну вістку що сьогорічна війскова бранка, яка на підставі війскового закону повинна би відбувати ся в часї від 1. марта до 30 цьвітня, відложено до пізнїйшого часу. Яка причина сього відложеня? Причина ся, що доси не полагоджене в Австриї нового війскового предложеня, яке має збільшити континґент рекрута спільної армії й австрийської оборони краєвої. Наслїдком обструкций в австрийській палатї послів було полагодженє предложень війскових доси неможлива, а що війскова управа — супроти зброєнь Росиї й балканських держав — хоче вже сього року скріпити кількома десятками тисяч людий австро- угорську мілїтарну силу, то ж правительство рі-шилось відложити бранку аж до часу по ухваленю нового війскового закона.
Союз між Грециєю, Сербією і Румунїєю. Побут премієр-мінїстрів Грециї і Сербії, Венізельоса й Пашіча в Букарештї і їх переговори з румунським кабінетом, як здаєть ся, скінчили ся заключенєм союза між сими державами, який в першій мірі має на цїли охорону постанов букарештенського мира, так корисного для сих держав.
Безпосередний вислїд конференций в Букарештї має бути такий: Греция, Сербія й Румунїя будуть вести мирну полїтику так довго, як довго Болгария або Туреччина не будуть загрожувати інтересам Сербії або Грециї. Далї постановлено, що на випадок конфлїкту між Грециєю й Туреччиною в справі еґейських островів, Румунїя виступить з нотою, в якій проголосить, що не може лишати ся байдужною супроти нарушеня мира й постанов великих держав. Румунїя виступить також в тім випадку, якби Болгарія позволила Туреччині вступ на її територию.
Таким чином акция Росиї в справі завязаня нового союза балканських держав на разї не вдала ся. 