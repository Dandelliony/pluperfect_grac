◦ ◦ ◦ ◦ ◦ ◦ ◦ ◦ ◦ ◦

Розчарованє. Ґр. Петров-Солов жалкуєть ся в "Биржевих Вѣдомостях" на австрийських Славян, що вони розбили великі надїї росийських панслявістів. Він пише між и.: "Визволенє славянських народів, а особливо тих, що жиють під австрийським панованєм, уважало ся здебільшого з нашого боку метою війни. Питанє тепер: як обзивали ся сї народи самі на наші заходи освободженя? По моїй думцї вони на те — винявши кілька індивідуальних випадків — зовсїм не обізвали ся. Не пробило ся в них почуванє славянської одностайности, по чім мало би наступити розгромленє Австриї, як то сподївали ся наші загорілцї. Австрийські Славяни бороли ся дуже добре з нами і борють ся далї. Я думаю, що причина, чому австро-угорські Славяни не йдуть нам на руку, дуже проста: вони не хотять, аби ми їх визволяли".
З дїяльности Народного Комітету. На засїданю Народного Комітету дня 5. с. м. обговорено справу доповненя Загальної Української Ради і рішено заявити ся за задержанєм дотеперішного складу ЗУР. — Опісля обговорено справи греко-кат. церкви в Галичинї, справи нашого духовенства і вихованя клиру та повороту наших сьвящеників до краю і рішено полагодженє тих справ передати президиї Народного Комітету. — Так само передано президиї по дискусиї справу домагань народного учительства в справі воєнних запомог.
Ґенерал Макензен до Українців. У відповідь на ґратуляцийну телєґраму з нагоди здобутя Перемишля одержала Президия українського парламентарного заступництва отсю депешу: "Щиро дякую за тепло відчутий привіт. Наш Господь Бог не опустить нашої справедливої справи і її хоробрих борцїв. Макензен.
Український Воєнний Музей. Від III. секциї Української Культурної Ради вийшов почин до утвореня Українського Воєнного Музея і Архиву. Головна Управа К. Р. вже ухвалила заснувати Музей і Архив та примістити їх в своїм льокали, Wien, VIII. Piaristengasse 17, Mezzanin б, а веденє його віддано п. Богданови Заклинському. Тепер звертаємо ся до всїх наших Земляків, а передовсїм до Українських Стрільцїв, щоби піддержали Музей і Архив, присилаючи нам відповідні предмети. (Секретарият K. P. урядує що дня від 10—12 і 4—6 год.). Виказ дотеперішних надісланих предметів: Ч. 1. Іван Чайка, учитель: росийська полева фляша. Ч. 2. Б. З.: Збірка воєнних друків. Ч. 3. Францїшка Мазуркевич (учителька): росийський патронташ з набоями. Ч. 4. Корнило Заклинський: Дві стрілецькі шапки. Ч. 5. Учительський інф. Комітет: книжку свойого виданя "За Україну". Ч. 6. Б. 3. Збірка переписки з жовнярами. — Відень, 5. VI, 1915. Від III. секциї Української Культурної Ради. 