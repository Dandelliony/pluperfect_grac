Анґлїя і Росия.

Орґани британських імпериялїстів останними часами досить часто повторювали думку, що Анґлїя "стоїть і подає" разом з Франциєю, себто що в інтересах своєї власної самооборони Анґлїя мусить тримати разом з Франциєю, бо на випадок її погрому Нїмеччиною Анґлїя була би занадто загрожена нїмецькою конкуренциєю у своїм сьвітовім положеню. Одначе ті самі імпериялїстичні орґани, що правда, в дуже чемній формі, відкинули думку про переміну потрійного порозуміня на потрійний союз. Зробили вони це, розумієть ся, не лише з тої причини, що Анґлїя прінціпіяльно тримаєть ся своєї традицийної полїтики не входити в тїснїйші союзи з континентальними державами, але також тому, що в дїйсности аґітацию на користь союзу вела головно Росия, а Анґлїя нї в якім разї не хоче й не може звязати свою полїтику з полїтикою Росиї. Властивий інїциятор недавної пропаґанди на користь союзу, париський амбасадор Ізвольський має на оці лише одну ціль — здобути союзника, який ішов би разом з Росиєю в її панслявістичних змаганях що-до бальканського півострову й її войовничих замірах проти Австро-Угорщини й союзної з нею Нїмеччини, які є головними перешкодами на дорозї росийської аґресивної полїтики. Одначе заміри Ізвольського скінчили ся невдачею. У своїй заїлости він забув, що власне останними часами провідник анґлїйської заграничної полїтики, сер Едвард Ґрей, докладав усяких заходів, щоби навязати приятельські відносини з Нїмеччиною. Він забув також, що Анґлїя не з доброї волї, а під примусом обставин приступила навіть до потрійного порозуміня. Нарештї лише безличність представників росийської заграничної полїтики могла піддати їм думку, що Анґлїя може піти в хвостї полїтики, яка кінець кінцем загрожує власним інтересам самої Анґлїї. І справдї, сеж ясно, що на випадок побіди Росиї над Австро-Угорщиною, Росия стала би найгіршою конкуренткою Анґлїї на близькому сходї.
Крім сих причин загальної й основної натури провідник бритийської заграничної полїтики останними часами на прикладї Персиї міг добре переконати ся, що Росия зовсїм не числить ся з інтересами Анґлїї, а навіть веде небезпечну для неї полїтику. Для ілюстрациї сього твердженя наведемо два приклади.
Росийське правительство не задоволяєть ся ізоляциєю й економічним використанєм перської провінциї Азербайджану. Воно виробило новий плян, який має повести до нарушеня цілості Персиї, й поручило переведенє сього пляну свому дипльоматичному представникови в Персиї. В своїм часї між перським правительством з одної сторони, бритийським і росийським з другої зроблено умову, що шведські офіцери мають орґанїзувати в Персиї жандармерию. Тепер росийське правительство, нїби забувши про сей договір, устами свого представника домагаєть ся від перського мінїстра, щоби орґанїзация жандармів не була поширена на північну Персию, щоби там була утворена козача бриґада і щоби полїцийна орґанїзация країни була поручена не шведським, а росийським офіцерам. Се домаганє Росиї має своїм наслїдком цілковиту окремішнїсть цивільної, полїцийної й воєнної адмінїстрациї в північній Персиї і практично означує відділенє її від Персиї полудневої. Тим часом в 1907 році Росия в конвенциї з Анґлїєю урочисто зобовязала ся нї в чім не нарушати цілости Персиї. Се її зобовязане годї погодити з теперішним домаганєм, що ставить цілу північну Персию під воєнну власть Росиї й дає їй можливість мілїтарною силою впливати на перське конституцийне правительство.
Додамо до сього, що ся полїтика Росиї загрожує також Нїмеччинї, яка має щораз більші торговельні інтереси в північній Персиї. Нїмеччина, як і Анґлїя, мусять охороняти цілість Персиї й не можуть позволити, щоби Росия забрала в свої руки дуже важні стратегічні позициї в Азербайджанї, бо сим способом Росия могла би загрожувати Баґдадській зелїзниці.
Ще більше навчаючим для Анґлїї є другий приклад. Не так давно Росия виступила з пляном будови зелїзницї через Персию, яка мала би вязати росийські зелїзниці з сею зелїзницею, що кінчила ся би у границь Індиї. Бритийське правительство запропонувало инший плян будови — зелїзниця мала би не перетинати Персию по серединї, а йти здовж перської затоки. Анґлїйське правительство мало тут ту думку, що як би Росия коли схотїла використати зелїзницю для транспортованя свого війска на границі Індиї, бритийська фльота дуже легко могла би обстрілювати сю зелїзницю ґранатами. Росийське правительство зрозуміло, о що ходить, і з того часу перестало згадувати про проєкти будови зелїзниць. Се показує, що Росия все має на увазї здобути собі через Персию доступ до Індиї, сеї скарбниці сьвіта. Таким чином Анґлїя постійно мусить бути дуже уважною на росийські заходи в Персиї й Афґанїстанї.
Се було би страшне чудо, як би анґлїйський мінїстер заграничних справ, маючи такий досьвід з "заприязненою" державою, не відбивав ся руками й ногами проти союзу з Росиєю, яка під покривкою "сердечного порозуміня" розширює свої азийські здобутки, а навіть думає й робить приготованя до забраня одного з найкрасших володїнь свого спільника. За своє належанє до потрійного порозуміня, яке має удержувати в Европі прославлену "европейську рівновагу", Анґлїї доводить ся дорого платити в Азиї. Зрозуміло, що при таких обставинах Анґлїю годї притягнути до союзу з Росиєю. 