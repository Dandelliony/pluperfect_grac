◦ ◦ ◦ ◦ ◦ ◦ ◦ ◦ ◦ ◦

Боротьба за престол і державу.
Від початку альбанської війни не було про події в Альбанїї таких суперечних відомостий і такої дезориєнтациї, як в останних двох днях. Преса, котра попирає австрийську полїтику в Альбанїї, основуючись на ноторичній ворожнечі італїйської публичної опінїї, на признаню самої Tribun-и і на сталім перекручуваню вістий з поля боротьби на некористь кн. Віда згл. Австриї, підносить з обуренєм, що відомість про побитє Пренка-Біб Доди виссана з пальця інтриґантською італїйською пресою, та що навпаки, Пренк-Біб Дода побідним походом йде до Дураца.
Осьтак Reichspost пише, що по телєґрамі італїйської аґенциї Стефані, в котрій донесено про упадок Пренка, одержала вона пять телеграм з Альбанїї, чотири з Дураца й одну зі Скутарі, а нї одна з них не згадує про якунебудь побіду повстанців, а навпаки, дві з них доносять про побідний похід Пренка. При сїм замічає Reichspost, що на случай правдивости італїйської відомости, справа кн. Віда була би безвихідно програна.
До сеї хвилї нема потвердженя відомости про побитє Пренк-Біб Доди мимо того, що перший алярм подала аґенция Стефані ще у второк о 10. год. вечером. Останна депеша з Дураца, яка наспіла до Відня в середу о годинї 11 в ночи, доносить, що побідні війска Пренка находять ся між Тіраною і Шіяком. Досї отже нї одна австрийська ґазета не має відомости про побитє Пренка, та взагалї не знає нїчого певного про його захованє, підчас коли італїйська преса подає дальше чимраз сумнїйші відомости про положенє кн. Віда.
РИМ. (Пр. тел.) Сюди доносять з Альбанїї, що відомість про пораженє і положенє Пренк-Біб Доди справдила ся. Пренк-Біб Дода дістав ся до неволї з чотирма тисячами людий. Повстанці посувають ся наперед. Ціла Альбанїя з виїмком Скутарі і Дурацо в огни. З Вальони доносять, що Берат і Фієрі в руках ворохобників. Всї дневники подають приватні депеші з Дураца, в яких говорить ся про положенє Пренка. Подробиць на разї нема. Панує тут переконанє, що Пренк-Біб Дода сам віддав ся в руки повстанців, щоби в сей спосіб покрити свій перехід до повстанців.
РИМ. (Пр. тел.) Останні відомости говорять про здобутє Вальони.
МЕДІОЛЯН. (Пр. тел.) Corriere d'Sera доносить, що 16.000 повстанців перстенем окружає Дурацо. Провідники їх думають, що треба заняти цілу Альбанїю, бо аж тодї князь буде мусїв остаточно зрезиґнувати.
ДУРАЦО. (Ткб.) Ніч і день перейшли супокійно. Вчера мешканці співдїлали в працях коло укріплень. Склепи зачинені. Нинї покінчить ся праці так, що навіть на случай наглого нападу повстанців буде можна сильно боронити ся. Надійшло письмо від повстанців, щоби вислати до Шіяку делєґатів. Вислано 4 магометан і одного православного. З причини неприсутности повстанців в Шіяку делєґати вели необовязуючі переговори. Прошено делєґатів, щоби лишили ся до слїдуючого дня, одначе делєґати вернули на ніч до Дураца. Продовжено завішенє оружя, що в Дурацо викликало невдоволенє, бо повстанці використають мир на лїпші приготованя до здобутя Дураца. 