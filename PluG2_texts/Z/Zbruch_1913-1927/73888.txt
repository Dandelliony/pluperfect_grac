◦ ◦ ◦ ◦ ◦ ◦ ◦ ◦ ◦ ◦

Українська справа і полїтика монархії.
ЛЬВІВ, 1 грудня 1917. Як поставлять наші делєґати українську справу в делєґаціях, можна вносити з заяв українських речників в палаті послів і в пресї. Пригадуємо найхарактеристичнїйші з них.
Д-р Евген Петрушевич, голова УПР., в промові, вигочошеній Підчас буджетової дебати на засїданю палати послів 10. червня с. р. заявив:
Українцї бажають остати в Австрії як рівноправні з иншими народами, як вільні горожани держави. Домагають ся вони права, щоб були панами на власній землї. Коли Австрія не їх задержати, то нехай віддасть їх новій, з царевих пут визволеній Українї.
Д-р Евген Левицький, заступник голови УПР, в промові підчас буджетової дебати на засїданю палати послів 2. жовтня с. р заявив:
Коли б мали прийти зарядженя, які не увільнили би Українцїв зпід ярма, а підпали би їх під чуже панованє, то Українцї застерігають собі, що в відповідній хвилї зажадають, щоби по думцї права самоозначеня народів самі рішали про свою будучність.
Д-р Кость Левицький, член парляментальної комісії УПР., на першу вістку про порішенє злуки Польського Королївства й Галичини в одну державу, в своїй заяві в "N. Fr. Presse" зазначив:
Коли-б Австрія не хотїла нас мати, то домагаємо ся прилученя до української републики.
Микола Василько, голова Союза українських парляментарних і соймових послів Буковини з приводу "австрійсько-польського" рішеня польської справи на засїданю Союза 10. падолиста с. р. сказав:
Коли б було правдою те, що оголошують ґазети в Берлїнї й Віднї, австрійським Українцям дїйсно не оставала би инша дорога, як надїя на поміч антанту на мировій конференції.
"Ober Ost" про границї Польського Королївства.
ЛЬВІВ, 1. грудня 1917. "Wilnaer Zeitung", орґан нїмецької начальної команди на Сходї (т. зв. "Ober Ost"), містить в ч. 309 з 9. падолиста комунїкат з приводу поголосок про згоду Берлїна на австрійсько-польське рішенє польської справи. Зазначивши, що ті поголоски оперті мабуть в більшій части на здогадах, комунїкат заявляє:
"Одно тільки — думаємо — можемо вже нинї з цїлою певністю спростувати, а саме твердженє, що територія нового Польського Королївства має бути заокруглена частю Литви і "історично приналежними до Польщі Сувалками і Городном". Се твердженє, як можемо як найкатеґоричніше запевнити, є фалшиве".
Російська конституанта.
ПЕТРОГРАД. (Пет. Аґ. Спізнене). Вибори до установчих зборів мають перебіг супокійний. Відбувають ся тільки нечисленні збори. Також аґітація в пресї є незначна.
ЛЬОНДОН. (Ткб). "Times" дізнаєть ся з Петрограду, що вибори до конституанти вже покінчені. Екстремісти і кадети одержали рівну скількість голосів і стоять на першім місци. Після них ідуть соціялїсти революціонери.
Заява канцлєра Нїмеччини.
На засїданю нїмецького парляменту 29. падолиста канцлєр Герлінґ відчитав відомість про мировий поклик російського правительства і заявив: В відомих доси предложенях російського правительства можна бачити підставу до переговорів, яка надаєть ся до дискусії. Канцлєр висловив готовість вступити в такі переговори, як тільки Росія пришле уповажнених представників. Канцлєр висловляє надїю й бажанє, щоб те змаганє прибрало швидко означені форми й довело до мира.
Далї канцлєр обговорював положенє в державі, підносячи вагу реформи пруського виборчого праса; дав огляд загального політичного положеня в відношеню до союзників; вкінци, обговоривши відношенє антанту до справи мира, заявив, що Нїмеччина не поносить відповідальности за дальше веденє війни.
В справі Польщі, Литви і Курляндії канцлєр заявив: Шануємо право самоозначеня народів, що заселюють ті краї, і ждемо, чи вони самі дійдуть до державного устрою, який відповідає їх відносинам. Зрештою є се справи ще зовсїм неполагоджені, а донесеня ґазет, наче б яка небудь з тих точок була кінцево полагоджена, не є згідні з правдою. 