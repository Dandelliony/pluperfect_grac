Львів і війна. — Орґанїзация громадянства.

Львів і війна.
(с) Вчерашна недїля принесла нашій столиці велику втїху. По 5-ій годинї переходив улицями Львова дивний хоровід. В супроводї одної нашої компанії піхоти і кількох жандармів їхали і йшли пішки росийські полонники взяті під Туринкою. Похід починав москвофіл-зрадник у товаристві двох жандармів, далї їхали три полонені офіцири, а за ними йшло пішки около півтора сотки солдатів. За полонниками посував ся довгий ряд мужицьких фір з Малехова, наладованих здобутими на Москалях воєнними материялами.
Везли понищені старі сїдла зі стременами на шнурках, рушниці, довжезні списи, шаблї, поодинокі части мундурів, шапки, тощо. За всїм тим везли чотири машинові карабіни, стару чудацьку полеву кухню, а при кінці вели наші жовніри кількадесять забраних коний.
Дивлячи ся на зрезиґновані погляди росийських офіцирів, на смаглі, майже виголоднїлі лиця салдатів, на нужду цілого виеквіпованя і на гарні рослі конї з відпареними боками, з витертими хребтами, ставало чоловікови дивно, що росийське правительство так вивінувані "ребята" пустило на арену европейської боротьби. Коли вся росийська армія така, то — якось воно буде!...
Оповідають, що росийські офіцири в пятницю рано при снїданю обіцювали своїм салдатам, що обід їсти муть вже... у Львові. Наслїдком незначної стратеґічної... зміни у воєнній програні сьмілі салдати після сутички з нашою армією завернули в лїс, пересидїли там два дни і вчера вже під конвоєм своїх австрийських товаришів наспіли до Львова щойно на... підвечірок...
I звеселив ся Львів, — той нервозний, склонний до песимізму Львів, якому не вистарчали один, два козаки, який хотів видїти їх більше — оглядав їх вчера своїми цікавими очима.
В один раз розвіяли ся всякі песимізми, замовкли всякі сплетнї. Бо сплетнярство поширило ся в нашім містї нечувано, принимаючи що раз то більше дипльоматично вирафіновані форми. Кождий член тої великої сім'ї сплетнярїв, що розростала ся що день, що година, хапав ся найнепрапдоподібнїйших способів, щоби своїй найглупшій сплетни надати знамена імовірности. Тому то кожне в більше або менше дискретнім тонї держане оповіданє зачинало ся від наведеня "наочного сьвідка", "віродостойного жерела", або в найгіршім случаю від слів "я сам бачив".
Очевидно кождий кував і ширив сплетнї в иншім тонї, що залежало головно від його настрою. Були у Львові оптимісти, песимісти і такі що взагалї всього боять ся... Коли би їх відомости і опінїї були правдиві, то на думку перших взагалї не треба би нам було бити ся з росийськими війсками, бо вони самі прийшли би на жовківську рогачку і кождий з них за чарку старки Бачевського і за 5 корон віддав би коня і оружє, — на думку других Галичина вже нинї представляла би образ пожарища, цвинтаря і величезної трупарнї..
Постійною темою сплетень є справа ранених. Очевидно в кождій каварни число їх є инше... Орґанїзация громадянства.
До нашої суспільности.
Велика історична хвиля вимагає від нас великих дїл, великих жертв! Тисячі нашої молодїжи готовлять ся в похід, за красшу будучність народа дають свої труди, свою кров, своє житє за волю України! Решта суспільности мусить підпомогти синів своїх в їхнїх змаганях. При австрийських полках творить ся українське війско, зведеть ся війна за Україну. Війско і війна вимагають великанських видатків. Істория війн виказує, що лише добре одягнена і взута, добре зоружнена і як слїд відживлена армія може осягнути побіди. Про се все стараєть ся У. Б. У. і закликає цілу суспільність іти рука в руку з У. Б. У.!
Треба нам грошевих засобів, треба харчів в натураляїх, треба біля, полотна, кодів, шкіри ітд. Усе те повинна суспільність складати скоро і обильно!
1) Нехай зараз в кождій громадї підуть довірені і певні люди з пушкою або тацкою по селі і допильнують, щоби нїхто від грошевого датку не відтягав ся. Громада Грибовичі під Львовом зібрала в сей спосіб поверх 1000 корон, громада Підберізці коло Винник 340 корон.
2) Нехай зараз в кождім селї від хати до хати поїде фіра і збирає білє, шматє, полотна, шкіру і т. п. Громада Підберізці коло Винник 340 корон.
3) Нехай зараз в кождім селї від хати до хати поїде фіра і збирає білє, шматє, полотна, шкіру і т. п. Громада Підберізці коло Винник доставила до У. Б. У. цілу повну фіру полотен, прядива, біля і т. п.
4) Нехай зараз в кождім селї від хати до хати поїдуть фіри і збирають: муку, збіжє, бараболю, моркву, бураки, капусту, яйці, кури і т. д. і як найскорше відставляють для нашого українського війска. О. Александер Мійський з Вовкова доставив до Львова для У. Б. У. чотири фіри харчів, муки, дробу, ярин та бараболї.
Сї гарні три приміри повинні бути взірцем та заохотою для всїх прочих!
До дїла, до жертв кличе У. Б. У. цілу українську суспільність!
Звертаємо увагу: Всї грошеві датки належить присилати до У. Б. У. у Львові ул. Мохнацького 12. Харчі та ужиткові предмети до У. П. У. у Львові або до повітових боєвих управ в Станиславові або Стрию.
У. Б. У. 