Війна фльот.

Війна між Нїмеччиною й Анґлїєю буде передовсїм війною морською. Що-до воєнних сил обох держав на мори, то чисельну перевагу має Анґлїя, яка одначе в останних часах занедбала ся на поли технїки воєнних кораблїв. Натомість нїмецька фльота має процентово більше кораблів новійшого типу й є більше одноцільна. Щодо складових частий воєнної фльоти, то до боєвої фльоти в точнім розуміню слова належать дредноти, панцирники і панцирні кружляки. Крім того важною силою в битві треба вважати ріжнородні торпедовці, як контрторпедовці, торпедові судна і т. п., а також підводні судна. Меншу ролю відграють кружляки охоронені т. є з панцирем на палубі і неохоронені, канонїрки, авізові кораблї, в кінці маса транспортових кораблїв.
Відношенє сил між Анґлїєю й Нїмеччиною в усїх тих категориях воєнної фльоти представляєть ся так:
Дреднотів має Анґлїя 22, Нїмеччина 16, панцирників Анґлїя 40, Нїмеччина 30, панцирних кружляків Анґлїя 43, Нїмеччина 14. Отже разом боєвих кораблїв Англїя має 105, Нїмеччина 60. Инших кружляків має Анґлїя 112, Нїмеччина 60, торпедової фльоти Анґлїя 282, Нїмеччина 210, инших воєнних кораблїв Анґлїя 120, Нїмеччина 41, з того підводних суден Анґлїя 80, Нїмеччина 27.
Очевидно, що морська війна не буде обмежена і стане війною між тридержавним союзом і тридержавним порозумінєм. Сили обох сторін представляють ся так:
Дреднотів має союз 23, порозумінє 30, панцирників союз 51, порозумінє 65, панцирних кружляків союз 27, порозумінє 72, инших кружляків союз 94, порозумінє 142, торпедової фльоти союз 430, порозумінє 484, инших воєнних кораблїв союз 68, порозумінє 228, з того підводних суден союз 40, порозумінє 153.
Морська війна подїлить ся певне на північну і середземну. В північній війнї проти Нїмеччини виступить крім анґлїйської фльоти балтийська фльота Росиї; росийська чорноморська фльота замкнена Босфором і Дарданелями, не входить в рахунок анї в північній анї в Середземній морській війнї. Отже Росия може виставити проти Нїмеччини 4 дредноти, 4 панцирники, 7 панцирних кружляків, 10 кружляків, 50 торпедовців і 27 инших воєнних кораблїв, а того 12 підводних суден. На Середземнім мори знаходить ся француська фльота, яка має проти себе фльоту італїйську й австрийську. Від Анґлїї може француська фльота на Середземнім мори дістати лиш незначну поміч.
Відношенє сил на Середземнім мори представляєть ся так: Франция 4 дредноти, 21 панцирників, 22 панцирних кружляків; Австрия 3 дредноти, 13 панцирників, 3 панцирні кружляки; Італїя 4 дредноти, 8 панцирників, 10 панцирних кружляків. Отже разом Франция має 47 боєвих кораблїв проти 41, одначе що-до дреднотів стоїть вона гірше від противної сторони. Инших кружляків має Франция 20, Австрия (12) й Італїя (21) разом 33. Торпедовців має Австрия (91) й Італїя (119) разом 210, Франция 143. Инших воєнних кораблїв має Франция 71, з того підводних суден аж 60. Австрия й Італїя мають разом инших воєнних кораблїв 27, з того число підводних суден близше невідоме.
Загалом беручи, Анґлїя має перевагу над Нїмеччиною, але мусить дати поміч Франциї, яка слабша від Австриї й Італїї, а крім того берегти кольонїй. 