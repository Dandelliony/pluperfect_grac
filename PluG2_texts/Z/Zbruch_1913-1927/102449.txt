◦ ◦ ◦ ◦ ◦ ◦ ◦ ◦ ◦ ◦

У Камянці Под. большевики зажадали від міста (окрім грошевої контрибуції в 20 міліонів, про яку пишемо нижче) 1000 ковдр та 1000 подушок для червоноармійців.   В Кам'янці на Поділлю большевики накладали контрібуцію (!) на місто два рази: перший раз в 5 міліонів карбованців (в українській валюті!!) і другий раз в 15 міліонів карб. Кожний обиватель мусів заплатити ту суму, яку призначала большевицька влада. На разі не виплати тої суми "нєімущіє" були арештовані і випускалися на волю лише по уплаті "причитающейся" суми грошей.   В останні часи в т. зв. "невтральній полосі" над Збручем, де нема ні польських ні большевицьких військ, почало скупчуватись багато біженців, які тікають з Большевістії. Між ними найбільше є Українців і Жидів з найближчих місцевостей коло Збруча. Особливо багато тих збігців в районі Волочиська. Численність їх тут можно рахувати тисячами. Становище втікачів дуже тяжке.   В звязку з закінченням військових подій над Збручем, большевики почали стягати свої війська над Дністром — на румунському кордоні. Ходять чутки, що большевики не мають наміру в найближчій будучині наступати на Галичину, бо там, мовляв, "нічого нема", натомість в Бесарабії є великий запас хліба!   [Воля, 25.12.1920] 