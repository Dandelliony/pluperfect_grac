◦ ◦ ◦ ◦ ◦ ◦ ◦ ◦ ◦ ◦

Заборона перевозу предметів поживи з Нїмеччини до Австрії. Урядово оголошують, що в Нїмеччинї видано заборону перевозу молочних консерв і всїляких риб з виїмком свіжої риби (живої і не живої). На перевіз згаданих предметів поживи, які закуплено ще перед виданєм заборони, може дозволити окремий уряд для торговлї молоком та рибами.
Воєнні вигнанцї для УСС. З Відня нам пишуть 27. с. м. Нинї надіслала управа бараків Хоцен почтовим переказом квоту 51 К. 59 сот., як добровільні жертви від українських вигнанцї, приміщених в бараках Хоцен, для УСС. Коли взяти під увагу положенє евакуованого нашого населеня, яке серед найтяжших обставин і матеріяльної нужди опинилось далеко за рідним краєм в бараках, то факт памяти для УСС, виявлений складанєм жертв, найкрасше посвідчає національну свідомість і ідейність нашого селянина.
До українського народного учительства. Ті квалїфікованї учителї (льки), які з причини війни доси не одержали сталих посад і тепер сподївають ся заповіджених краєвою Радою шкільною провізоричних іменовань, з окрема ті, що служать при війску, зволять безпроволочно зголосити свої імена, місця дотеперішної служби і час одержаня квалїфікації до "Взаїмної помочи галицького і буковинського учительства" у Львові, вул. Мохнацького ч. 12.
Для звеличаня памяти поляглих борцїв в теперішній війнї світовій уряджує ц. і к. Управа кладовищ війскових у Львові в дни Всїх Святих 1. падолиста с. р. о годинї 10. перед полуднем в разї сприяючої погоди торжественне богослуженє на Личаківскім кладовищи війсковім (від вулицї Піярів), про що повідомляєть ся з просьбою о співучасть.
Засїданє прибічної Ради апровізаційної. Дня 25. с. м. зібрала ся прибічна Рада імпровізаційна. Предсїдатель подав до відома зібраних, що утворено державний уряд апровізаційний. На запит, що заряджено, щоби запобігти вижиданю купуючих в рядах перед склепами, президент апровізаційного уряду відповів, що тої справи не можна полагодити однаковою постановою супроти ріжних відносин в окремих краях. Бесїдник обговорював кілька предложених способів. Принято внесенє в справі придїленя паші для продуцентів товщу і молока та порішено утворити централю для товщів, яка мала би взяти в свої руки продукцію масла і товщу з безрог та доставляти їх в рівній мірі документам і промисловцям. В окремій резолюції заявила ся Рада за заосмотренєм населеня потрібною скількістю бараболь та за удержанєм до теперішних цїн, установлених для продажі бараболь. Висловлено бажанє, щоби воєнне Заведенє для обороту збіжем подбало про бараболї на засїв.
Прикрашуванє і освітлюванє гробів в задушний день. Як відомо, мінїстерство внутрішних справ заказало освітлювати гроби з огляду на війну і запотребованє товщів. Щоби одначе уможливити назеленю пошанувати память померших а рівночасно прийти в поміч найбільше потребуючим вдовам і сиротам по погибших героях без ріжницї народности, видав ц. к. австрійський війсковий фонд вдів і сиріт у Відни артистично виконані плякати, котрі мають заступити прикрашуванє і освітлюванє гробів. Сї плякати по цїнї 1 К і 3 К будуть продавати в днях 1 і 2 падолиста с. р. жовнїри-інвалїди при брамах кладовищ з рамени ц. к. школи воєнних інвалїдів. 