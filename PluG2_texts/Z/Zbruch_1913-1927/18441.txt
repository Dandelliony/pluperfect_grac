Таємні інструкциї проти українства в Росиї.

Як нищить ся українську пресу.
Читаємо в останім (16) числї київської Ради: "Коли говорять про тяжкі умови, в яких доводить ся істнувати українській пресї в Росиї, то говорять загалом про них — по части знаючи про подробиці тих перешкод, що ставлять ся між ґазетою й читачем, а по части тільки вгадуючи їх, бо знати офіцияльну сторону тих перешкод можна хиба припадково. Ще з часів таємного указу 1876 року заведено систему таємних розпоряджень що-до українського друкованого слова, і тепер навіть доходять до нас чутки про секретні розпорядженя в справі того чи иншого відношення — у всякому разї неприхильного — до читачів української преси. Звичайно, найбільше шкодить житю української преси ініціятива дрібних членів місцевої адмінїстрациї, що сподїваючись на санкцию висшого уряду в адмінїстрациї, стараючись попадати в такт з біжучим урядовим курсом, на власну руку уживають тих чи инших заходів проти читача української преси. Нема чого говорити про тих наших читачів, що займають які небудь посади в судах, школах, земстві й адмінїстрациї: нїби змовившись, наші передплатники раз у раз у листах до редакциї, висловлюючи свої жалї й скарги на утиски за українські переконаня, вживають такого виразу: "або Рада — або посада". Що за українську сьвідомість можуть на місцях всякими засобами бити по матеріяльній стороні житя людини — се зрозуміло, і тут справдї доводить ся часом зрікатись своєї ґазети, або шукати собі иншої посади, коли людина орґанїчно не може зрікти ся читаня українського періодичного орґану. Колиж впливати на матеріяльну сторону житя читача української преси нема змоги, тут уже вживають инших заходів: безконечні скарги на неакуратну доставу ґазети сьвідчать, що десь числа ґазети залежують ся, десь пропадають, псують ся або нищаться; а пригоди всякі з ґазетами трапляють ся саме тодї, коли достави їх в рук почти переходить до рук инших посередників до волостного правлїня наприклад".
Навівши кілька ярких фактів сеї системи нищеня української преси, Рада звертаєть ся з зазивом і о українського громадянства: "Зазначаючи сей варіянт перешкод на дорозї української часописи від редакциї до читача, ми разом з тим все таки нагадуємо нашим читачам, що було б великою помилкою й шкодою для української справи піддавати ся впливови сих перешкод, бо нїчого незаконного у передплачуваню й читаню української преси нема й бути не може, що право своє треба обстоювати, що прихильники української преси не повинні через усякі заходи ворогів тої преси бояти ся і розривати звязки з тими орґанами, що єднають їх з усїм українським житєм. Адже — "на похиле дерево й кози скачуть", а за теперішних часїв все таки є змога обстоювати не тільки своє право на житя та їжу, але й на задоволеня культурних потреб".  