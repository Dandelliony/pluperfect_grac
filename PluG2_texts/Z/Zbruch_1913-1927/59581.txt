◦ ◦ ◦ ◦ ◦ ◦ ◦ ◦ ◦ ◦

Цар за проголошенєм анексії Галичини.
"N. Fr. Presse" доносить: "Колоколъ" довідуєть ся з міродатних жерел, що цар особисто підпирав думку безпроволочного влученя однятих частий Буковини й Галичини до російської держави. Інїціятива вийшла не з війскових, але з двірських кругів, які хотять викликати сильне вражінє не тільки в Росії, але і в Европі.
"Новое Время" витає сей плян з вдоволенєм як направленє тої втрати престіжу, яка повстала наслїдком проголошеня незалежности Польщі. "Новое Время" висловлює жаль, що польська справа викликала розлім серед російського громадянства, і каже, що російський нарід повинен заняти сильне, незрушиме становище не тільки супроти Нїмцїв, але також супроти Поляків.
Воєнні комунїкати астро-угорського ґенерального штабу з 4 грудня.
Війна на Сходї. Фронт Макензена: Битва над рікою Арджесудом довела до побіди рішаючого значіня. Походу Дунайської армії до долїшного бігу ріки Арджесула не вспів спинити протинаступ, до якого Ромуни і їх союзники привязували великі надїї. Неприятельську офензивну ґрупу схоплено на північний схід від Драґонешчі і окрилюючим рухом виперто за ріку Найлов. В сих боях побіч війск нїмецьких, болгарських і турецьких взяли також участь австро-угорські граничні стрїльцї й батерії. Рівночасно на захід від Букарешту ґрупа армії сфорсувала перехід через Арджест. Вчера дійшла вона до Тішу і там зустріла ся з останками І. армії, яку попередного дня побили були австро-угорські і нїмецькі війска ґенерала поручника Краффта фон Дельмензінґен на південний схід від Пітешті. Сильні румунські віддїли знищено. Дальше на північ союзники заняли Тірґовішт. Части ромунських війск, які в свій час відтято в Волощинї, в безнастанних погонях знищено. Дунай є отворений. Про надзвичайно богату добичу не можна ще подати докладних інформацій. Що години добича побільшаєть ся.
Фронт війск ґенерала полковника архикнязя Йосифа: Коли так у волоській низинї рішаючо побито наймолодшого союзника наших неприятелїв, Росіяни робили даремні зусиля, щоб осягнути проти хоробрих австро-угорських і нїмецьких війск ґенералів Арца і Кевеша успіх, який мав би вплив також на Ромунїю. Хоч проби принесеня пільги Ромунам певне ще не закінчені, то вчерашне слабненє російських наступів в Карпатах показало, що неприятель, вичерпаний і значно ушкоджений, потребував перерви в бою. Тільки по обох сторонах долини горішного бігу Тротуса Росіяни далї вели наступи з тою самою нагальністю, місцями до десяти разів наступаючи, одначе з виїмком незначних хитань скрізь їх відперто. В південній части сього відтинку забрали ми неприятелеви гору, яку ми недавно були втратили.
Фронт кн. Баварського: Місцями боєва дїяльність малого значіня.
Війна з Італїєю. Гарматний огонь в відтинку Красу йде далї. Також бої метавками мін знов почали ся. Італїйська ескадра самолетів кинула безуспішно бомби на Дутовлє, Ґросс Репер і Сесана. Наші летуни заатакували неприятеля і коло Мавгінє примусили осїсти самолет Капронїя з 4 летунами. В сїй боротьбі відзначили ся поручник лїнїйного корабля Банфізьд і поручник Бруновскі.
Війна на Балканї. Не було зміни.
Подїї на мори. Д. 3. с. м. вечером одна з наших ескадр гідроплянів дуже успішно обкинула бомбами неприятельські становища під Добердом і мимо найсильнїйшого острілюваня вернула неушкоджена.
Воєнні комунїкати нїмецького ґенерального штабу з 4. грудня.
Західний терен війни. Армія кн. Альбрехта Віртемберського: В луку Іперн і Вітахете анґлїйські патрулї в звязку з висадженєм мін рушили наперед. Деяким з них удало ся дійти до найбільше наперед висуненого рова. Поконано їх в рукопашнім бою або прогнано.
З області инших армій нема нїчого важнїйшого до оголошеня.
Східний терен війни. Фронт кн. Баварського: На північ від озера Дрисвіти російські сили по сильнім огневім підготовленю рушили на наші становища. Відперто їх і задано їм великі втрати. Так само не вдав ся наступ наприятеля над Бистрицею Солотвинською. Наші підпринятя на захід від Тернополя і на південь від Станиславова повели ся.
Фронт війск ґенерала-полковника архикн. Йосифа: В лїсних Карпатах ослабла вчера боєва дїяльність Росіян. Здобули ся вони ще тільки на слабші наступи в кількох місцях, які легко відперто. Збільшена дїяльність артилєрії мала, здаєть ся, за цїль відвернути увагу від ослабленя наступу. Сильнїйший був російський натиск на Семигородськім східнім фронтї. В долинї Протуса вдало ся неприятелеви поробити дрібні поступи. Нїмецькі й австро-угорські війска видерли йому гору положену далї на південь, яку він був перед тим здобув.
Ґрупа війск Макензена: День 3. грудня принїс рішенє в битві над Арджесуном. Виграно її. Операції армії Фалькенгайна, початі в половинї падолиста битвою під Турґую, як також операції нїмецьких болгарських і турецьких війск, які перейшли на північний беріг Дунаю, увінчав успіх. Між Дунаєм і горами получили ся: Дунайська армія, яка остає під командою ґенерала піхоти Коша і йде від Сістова, ґрупа армії ґенерала поручника Кіне, яка пре через західну Волощину, через Крайову, ґрупа ґен.-поручника Крафта фон Дельмензінґел, яка по тяжких боях вийшла з гір і посувала ся здовж Арджесуда, і австро-угорські й нїмецькі війска, які йдуть наперед через Камполюнґ під командою ґен.-поручника фон Морґена. Лїве крило заняло вчера Тарґовіште. Війска ґен. Краффта йшли далї побідним походом від Пітешті.
Дунайська армія здобула 35 гармат, коло Тіту здобуто 13 льокомотив і богато возів. Операції йдуть далї по пляну. Прийде до нових боїв.
В Добруджі не було значнїйшої боєвої дїяльности.
Македонський фронт: Зовсїм без впливу на йдучі до рішеня удари в Ромунїї остане втрата одної гори на східнім березї Чорни, які взяли вчера Серби, і получене з тим пересудженє части нашого тамошного становища. 