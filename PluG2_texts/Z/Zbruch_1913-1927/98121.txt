◦ ◦ ◦ ◦

Галичане за Збручем. (Липень — листопад 1919). В части Волинської губернії неокупованої польськими військами, зг. не зайнятої большевиками, працювали в 1919 році, при цивільних урядах отсі Галичане: Д-р. Н. Дідуник, як інспектор ґуб. міліції і пом. ґуб. Ком., Юрко Лежогубський, яко урядовець для окремих доручень при ґуб. Ком., Ілля Баглай і Теодозія Сиваківна, як урядовці ґуб. Комісаріяту; Володимир Макарушка, як пом. Повіт. Комісаря в Житомирі, сотник Гриневич і четар Петро Лежогубський, при Сотні Охорони Реп. Ладу в Житомирі, Осип Теліхівський, як пом. Повіт. Ком. в Звяглі, Мелітон Твердохліб, як Пом. Повіт. Ком. в Заславі, Петро Смаль і Заплітний, як пом. Повіт. Комісари Лев Іванець, як урядовець Ком., о. Петрушевич Степан, при інф. Відділі, Петро Юрчик, як голова культурно-просв. Відділу при С. С., Михайлюк і Смяльський з Теребовельщини при Карно-Розш. Відділі, Янковський, як начальник міської міліції, всі в Староконстантинові. Стрий (Табор полонених), 18. V. 1920. М. Т.   Для лакімства лукавого. В Тернополі святковано велике свято — посунення до V. урядничої ранґи віцепрезидента суду Константина Онишкевича. Судовики в промовах підносили заслуги цього урядовця, а він цей останній Могіканин національного гермафродитизму (gente Ruthenus, natione Polonus) дякував своїм підчиненим. Цю подяку закінчив окликом: «Нехай живе Польща і її начальник Юзеф Пілсудскі».   Невилічимі. Дня 30 мая відбувався у Львові зїзд нд. людово-народового Союза східної Галичини, на якім про "руське" питання реферував посол Ян Заморський. Ухвалено Кульпарковом надихані резолюції, в яких взивається польський Уряд: 1) не попирати ні Українців, ні Москалів (?!) у Східній Галичині, а опертися на "Русінах", що не хотять ні Київа, ні Москви, а тільки Варшаву; 2) не реактивувати Українців в урядах і виключити їх від активного і пасивного виборчого права; 3) в школах усунути "абуєцкє і крайожерче вспомнєня козачизни і гайдамачизни"; 4) щоби молодіж помножувала ряди польського духовенства; 5) ревіндикувати всіх Поляків, яких через "pyских" священиків зрутенізовано. Посол Заморський є собі не аби який смішак. Перечеркає Українців і "Москалів" у Східній Галичині а хоче опертися на "Русінах", чи не на тих, що сидять в "Зємянській каварні" та готовлять ґрунт для "реальної" політики. Мабуть не буде з тої муки хліба. П. Черкавський навіть при помочі збанкрутованих Третяків, Ґіссовських, Шкирпанів та Пашкевичів не створить сили, на якій зможе п. Заморський опертися. І гроші підуть на марне і вийде пшик...   Преса за Збручем. В Камянці появляється дальше "Наш Шлях"; у Винниці виходить безпартійний (півурядовий) щоденник "Хвиля" і щоденник (урядовий) "Україна". Незабаром почне появлятися соц. дем. щоденник "Робітнича Ґазета". В Житомірі виходить часопис "Громада". Крім того в Камянці є ще діточий часопис "Ранок".   Університетські літні курси в Камянці. Професори варшавського університету Бодуен де Куртене і Петражицький будуть читати курси в часі літа для студентів камянецького університету. Запрошений теж проф. Ашкеназе.   Продажа бараболь. Міський апров. заклад продаватиме замість по 15 кґ. бульби по 25 кґ. на родину тижнево по дотеперішних цінах. Попри дрібні місця продажі, продаватимуть також бульбу склепи при вул. Зиблікевича ч. 49., вул. Бема ч. 12 б., вул. Жовківській ч. 74., вул. Слодовій ч. 1, Галицькій площі ч. 10., вул. "Dzieci lwowskich" ч. 25. Продаватиметься також в міру засобів бульби в скількости до 100 кґ. на родину місячно по ціні 240 корон.   Ладна господарка. "Вєк нови" пише в дописі з Кут над Черемошем, про тамошній комітет розділу американських дарів. Виявляється, що пани склали собі комітет і тихенько всі дари ділять між себе і між своїх знакомих, а бідне населення не дістає нічого.   Ще одна крадіж. Львівські денники доносять, що до Львова приїхала осібна військова комісія для провірення мальверсацій, які систематично доконувано в Інтендантурї Д.О.Ґ. Після переведення слідства увязнено майора війська польського Полляка, що є з роду Чехом.   Громадська думка   