Нїмецькі війска у Фінляндїї.

БЕРЛЇН 4. цвітня. (Вольф). Урядово оголошують:
В порозуміню з фінським правительством нїмецькі війска станули на фінській суші.
Мир з Румунїєю.
БУДАПЕШТ, 4 цвітня 1918. Справоздавець ґазети "Pesti Naple" доносить з Букарешту: По ратифікації мирового договору, якої належить надїяти ся до півтори тижня, опустять війска осереднїх держав постепенно заняті области. Відкликанє війск має відбути ся до означеного дня, яким на основі дотеперішних переговорів має бути 15. мая. З Букарешту і инших більших міст відкличеть ся війска вже скорше. Дивізії призначені для охорони наших господарських інтересів будуть розміщені по селах. Війсково-господарська орґанїзація буде перенесена з Букарешту до Пльоешті. З румунської сторони очікують в недалекій будучности, в кождім випадку ще перед ратифікацією мира, проклямованя Бесарабії незалежною державою і прилученя її до Румунїї.
Заступники антанти вертають до Петрограду.
МОСКВА (ПТА) Француський амбасадор Нулєн, італїйський амбасадор Торресто і сербський посол Спалайкович прибули тут 31. марта і відїхали дальше до Вологди.
Італїйські соціялісти за окремим миром.
ЛЬВІВ, 5. цвітня 1918. "Vossische Ztg." доносить з Ґаґи:
Італїйські соціялїсти не возьмуть участи в конференції соціялїстичних відпоручників держав антанти, яка має відбути ся в Ню-Йорку. В Льондоні і Парижи обвинувачують італїйських соціялїстів зовсїм отверто, що італїйські соціялїсти бажають спонукати своє правительство до окремого мира.
Огнева боротьба в Італїї.
ВІДЕНЬ 4. цвітня (ТКБ). Урядово оголошують: На італїйськім гірськім фронтї трохи живійша огнева боротьба. При стежних випадах оставив неприятель в наших руках полонених.
Рішаючі бої на Заходї.
БЕРЛЇН, 4. цвітня (Вольф). Урядово оголошують:
На боєвищи віджила дїяльність артилєрії на південь від Сомми. Негайно і по сильнім артилєрійськім приготованю пробував неприятель раннім ранком і пополудни чотири рази надармо відзискати забрані їм торби на південний захід від Movull. Серед важких втрат його наступи зломано. Під Верден і коло лїса Parzoy в многих місцях значна огнева дїяльність.
Рано під нїмецьким огнем.
БЕРЛЇН, 4. цвітня (Вольф). Урядово вечером:
В наших дальших приступах на південь від Сомми виборено нові успіхи. У відплату за острілюванє Французами наших домівок в Ляон, яке триває від кількох днїв, згорнули ми наш огонь на Ренс.
Павза в острілюваню Парижа.
БЕРЛЇН, 4. цвітня (Вольф). Острілюванє кріпости Парижа вчера в полудне Німцї застановили, бо довідали ся, що пополудни мав відбути ся похорон мешканцїв, які впали жертвою пожалуваня гідних припадкових стрілів.
2 міліони анґлїйських кольонїяльних війск.
РОТТЕРДАМ 4. цвітня (вл.). Про пляни ґенерала Фоча доносить "Daily Mail" цензурований, що великий стратеґічний плян передвидїв до лїта с. р. поставленє двох мілїонів анґлїйських кольонїяльних війск. 