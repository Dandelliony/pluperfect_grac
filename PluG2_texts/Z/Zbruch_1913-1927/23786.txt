◦ ◦ ◦ ◦ ◦ ◦ ◦ ◦ ◦ ◦

Суфражетки в Аскіта. Премієр Аскіт приняв депутацию з 6 жінок, представниць робітничої кляси, суфражеток з дїльниці Іст Енд. Мінїстер заявив, що приймає їх, бо чув, що жінки репрезентовані ними здержують ся від злочинів і тому, що робітниці з Іст Енд працюють в економічних услівях, котрі кажуть їм догадувати ся, що годї здобути реформи, коли не можуть віддати свій голос при виборі представників. Коли дано би жінкам право голосованя, то на рівних услівях як мужчинам. Хоч конче треба здусити зорґанїзоване насилє, правительство не думає нарушувати свободу слова.
Револьверовий замах на Ротшільда. Коли в суботу вечером Генрик Ротшільд, вийшовши з театру в Парижи, ішов бульваром, вистрілив до него якийсь чоловік двічи з револьвера. Одна куля поцїлила Ротшільда в бедро і зранила досить тяжко. Кулю видобули. По операциї стан Ротшільда полїпшив ся. По замаху прохожі побили напасника, котрий на полїциї подав, що називаєть ся Прутон, має 60 лїт, був рентиєром, давнїйше мав молочарню і торгував молоком, але молочарнї сотворені гуманїтарними стоваришенями знищили його істнованє. Робить вражінє чоловіка умово хорого.
Біспінґ на воли. Біспінга на його просьбу випущено на волю за кавциєю сто тисяч рублїв. Судово-лїкарська комісия орекла, що стан здоровля Біспінґа захитаний, він мав сильну анемію, недугу нирок і т. д.
Страшна катастрофа в канадийській копальни. Найновійші телєґрами донесли, що в копальни в Гілкрест згинуло 197 робітників. Вибух наступив в глибинї 1200 стіп. З робітників занятих під землею виратовано всего 40 родин, з сего 27 неранених. Місто Кальґері, що має около 5.000 мешканців, є столицею дістрікту Альберта в Канадї. Лежить на східних збочах Роки Мавнтенс коло жерел Саскачевану. Часть дістрікту надаєть ся для плеканя худоби, а друга часть має великі мінеральні скарби: зелїзо, золото, срібло і мідь. Недавно відкрито величезні поклади вугля, де саме приключила ся тепер катастрофа. В катастрофі може згинуло богато й руських еміґрантів, бо в Альбертї богато є Русинів.
По зудареню бальона з аеропланом. Часописи доносять, що коли останки бальона "Кертінґ" впали на землю, поволока горіла ще дальше. Алюмінїове руштованє вчасти стопило ся, а зелїзо з горяча зовсїм покрутило ся. Огонь мусїли засипати землею, щоби могти дїстати ся до трупів. Поручник Фляц давав ще по упадку слабі ознаки житя, тїло ще тріпало ся, здавало ся, що хоче піднести ся. Всї инші були зовсїм спечені. Тїла офіцирів, що були на аероплянї, найдено в мундурах зовсім цілих. При тїлї одної жертви найдено годинник, що вказував годину пів до 10. рано, се був час катастрофи. По полудни на місце катастрофи прибув адютант цісаря, щоби поінформувати ся про катастрофу і висловити кондолєнцию монарха. На місци катастрофи інформували ся арх. Франц Фердинанд і Йосиф Фердинанд. Участь в їздї бальоном мав ще взяти також поручник Бахер, але спізнив ся і завдяки сему спізненю виратував житє. Мав їхати також фаєрверкер Ґайствіртнер, але в послїдній хвилї його відкликано. Поручник Екль чув, як підчас вибуху подорожні кричали о ратунок. Поручник Фляц, що кермував аеропляном, був приналежний до 77. полку піх. в Перемишли, де часто підносив ся на тамошнім бальонї. Мав 27 лїт і небавом мав оженити ся. Всї жертви катастрофи мають рамена зложені на вхрест над головою, очи отворені, у Бухти повні переляку. Сила упадку була така велика, що де котрі тїла треба було просто викопувати з землї. 