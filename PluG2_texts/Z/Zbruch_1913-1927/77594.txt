◦ ◦ ◦ ◦ ◦ ◦ ◦ ◦ ◦ ◦

Дорадники української мирової делєґації у Львові. В суботу переїхали через Львів в дорозї до Київа проф. Остапенко, дорадник української мирової делєґації в торговельних справах, із своїм секретарем п. Шафаренком, і дорадник укр. делєґації в полїтичних справах п. Залїзняк. У Львові загостили згадані панове на засїданє Народного Комітету, де привитав їх окремою промовою п. д-р Кость Левицький.
Поворот дир. Миколи Заячківського звеличав персональ "Народної Торговлї" цвітовою манїфестацією. Повернувшого засланця сердечно повитав промовою п. Семчишин іменем всього персоналу, який з сеї нагоди розпочав складку на фонд воєнних сиріт ім. митр. Шептицького. Зворушений до слїз дир. Заячківський подякувавши за несподїваний обяв радости, спімнув, що щасливим чуєть ся, що знов буде міг працювати для добра стоваришеня та хосен українського народу.
Сими днями повернули до Самбора з Росії пп. Теодор Біленький, проф. семинарії і Іван Герасимович, радник судовий. Оба вивезені з початком 1915 року. Проф. Біленький переживав з д-ром Стахурою в Буїнску і в Симбірску, а радн. Герасимович в Київі. 