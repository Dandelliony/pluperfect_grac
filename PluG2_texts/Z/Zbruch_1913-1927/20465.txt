На ратунок Підкарпатя!

В цілій полосї прикарпатській дієть ся тепер се, що колись дїяло ся з Тустановичами і Бориславом. Всякі спекулянти, користуючись несьвідомостю наших темних гірняків і їх невідрадним материяльним положенєм, кинулись наче круки на жир і контрактують терени нафтові за безцін, а селяни не застерігаючи собі навіть т. зв. процентів "брутто" вдоволені, що "за дармо" прийшло їм до кишені в так тяжкий передновок кілька десяток корон — як пр. в Липю пов. турчанського, де за відступленє на 25 лїт кождого ґрунту плачено по 40 К. Так само дїєть ся в наших селах устрицького повіта, як в Гошівчику, Рабю і Гошові, де на жаль оден таки з "наших" людий в тім "сьвітлім" інтересї відограв велику ролю.
Справа ся нагла і великого значіня. З причини подорожіня ропи на ринках краєвих і заграничних ізза того, що Кавказ і Румунїя не виказують вже такої продукциї ропи як давнійше, кинули ся всякі фірми заграничні і тутешні на прикарпатську країну і цілою силою пари купують терени нафтові. За яких 2—3 місяці не стане може села, де не була-б нога спекулянта нафтового, де не запустили би ті спекулянти своїх кігтів в наше тїло. Велика праця і відвічальність жде нашу сьвідому інтелїґенцию, щоби з тої баталїї вийшов наш селянин бодай сяк-так цілий. Колиж тої сьвідомої інтелїґенциї в горах, як повітї турчанськім, лїськім і устрицькім є страшенний брак, а до того тут ще найбільший процент москвофільської інтелїґенциї, якій справа ся байдужна, — то не можна стояти тут з заломаними руками.
Зарадити тут треба дуже скоро, бо процес переходу наших селянських ґрунтів в руки спекулянтів поступає так надзвичайно скоро, пр. значна часть устрицького повіту майже законтрактована на поганих для селян умовах. І тяжко тут щось путнє видумати, а то з причини великої темноти наших гірняків, убожества, браку кредиту і браку нашої інтелїґенциї. На мою гадку не мож того процесу спинити і зарезервувати його для будучих наших товариств акцийних — треба бодай так робити, щоб той процес відбув ся для нас як найменше некорисно і в тім зглядї позволю собі дати пропозициї під розвагу.
По перше, щоб цілу акцию в тій справі взяла в свої руки місцева інтелїґенция (як пр. в Бандрові нар. де завдяки заходам сьвідомих одиниць селяни вийдуть з великою користию) — і станула тут в ролї посередників; вона нехай віднесе ся до нашого товариства нафтового в Дрогобичи, котре повинно мати в евіденциї більші фірми заграничні і до них віднести ся з пропозиціями закупна теренів нафтових.
Користь буде з того така, що застереже ся для селян більший процент брутто від 5.8 прц. (про котрого велике значінє наш селянин і понятя не має) a й інтеліґенция враз з згаданим товариством за їх труди може мати певну винагороду. Подруге: Наш Народний Комітет повинен в як найскоршім часї видати летучі листки з осторогою і поясненями умов, які повинні ставити селяни за відступленє своїх піль під терена нафтові. Ті листки повинно розкинути ся по селах і містах підгірських і то на цілій полосї прикарпатській, а головно в найбільше загрожених повітах устрицькім, турчанськім, лїськім, сяніцькім, горлицькім і пр.
Наших економістів і товариство нафтове в Дрогобичи, щоб виявили свою гадку в тій немаловажній справі і подали від себе способи, прошу якби зарадити сїй небезпеці, а зарадити треба дуже скоро, бо periculum in mora.
О. П.  