До наших Читачів. —  Знов еміґрацийні клопоти. —  Д-р Смаль Стоцький.

До наших Читачів. Після майже 5 тижневої перерва в правильнім видаваню нашого дневника одержують нинї наші Читачі врештї повне число Дїла. Спір між друкарськими підприємцями і друкарськими робітниками, який обняв був цілу державу, покінчив ся угодою і з нинїшним днем привернено правильну працю в друкарнях.
В часї страйку одержували наші Читачі видавану з великим вкладом трудів і коштів щоденну ґазету Дїло і Нове Слово: се провізоричне видавництво покінчило своє істнованє. Ми певні, що Читачі наші, сьвідомі надзвичайних трудностий, з якими приходилось бороти ся провізоричному видавництву в часї страйку складачів, зуміють як слїд оцінити наші зусиля для заспокоєня потреб українського загалу в Галичинї в области національної преси та що простять неминучі неточности у виході і хиби у виглядї провізоричного дневника.
Перервою в правильнім видаваню Дїла покористались ми на підготовленє деяких реформ і виповненє деяких недостач нашого дневника. З'осібна подбали ми за лїпшу орґанїзацию віддїлу заграничної полїтики, відділу репортерського, віддїлу дописий краєвих і заграничних, віддїлу фейлєтонів.
Реформи сї роблені в постійнім стремлїню до поставленя нашого орґану на дальший щабель розвитку, зазначились у буджетї нашого видавництва в 1914 році значними позициями видатків, які разом із значно піднесеними наслїдком нової друкарської тарифи коштами друку вкладають на наше видавництво дуже значне в порівнаню з минулим роком обтяженє.
Хоча кошти видавництва Дїла в 1914 році будуть на яких 8—10.000 корон висші від коштів у році попереднім і хоча цілий ряд пресових орґанів у Львові і инших австрийських містах наслїдком підвисшеня коштів друку піднїс передплату, — то видавництво Дїла рішилось не скидати збільшених видатків своїх на плечі дотеперішних своїх прихильників, а остатись і в сїм році, мимо змінених в нашу некористь відносин, при давних умовах передплати. Робимо се з надїєю, що прихильники наші, розуміючи трудність нашого положеня, точним вирівнуванєм залеглостий і щирою пропаґандою пренумерати нашого дневника серед своїх знайомих зроблять видавництву Дїла можливим удержатись у фінансовій рівновазї.
Видавництво наше робить по силам своїм не можливе на службі українській національній справі, а від українського загалу видавництво надієть ся зрозуміня і помочи в наших — нелегких — зусилях.
Знов еміґрацийні клопоти. По кількамісячній перерві почав ся в Галичинї знова сильний еміґрацийний рух. На галицьких двірцях знова задержує полїция богато молодих еміґрантів, вибираючих ся до Америки. Число покидаючих Галичину сезонових робітників зростає з кождим днем. — Останними днями перевела полїция по філіях польського еміґрацийного Товариства у Львові, Перемишли і Ряшеві урядові ревізиї. Одначе досї не усталено ще, чи заходить яка звязь між скріпленєм еміґрацийного руху і тими ревізиями. Полїция сконфіскувала в згаданих бюрах богато книг і контактів і майже всю кореспонденцию, як також кореспонденцию, найдену в помешканю львівського секретаря польського еміґрантцного Товариства Стефановича, котрий був давнїйше урядником в нїмецькім еміґрацийнім бюрі в Найберунї. Крім сього була ще ревізия в "Провидїню", в приватнім мешканю бувшого соймового посла Васунґа, котрий є членом заряду польського еміґрацийного товариства. Причин зросту еміґрациї з Галичини треба глядати передовсїм в сегорічній еконімічній крізї, яка навістила наш край і яка нинї грозить голодом соткам тисячів галицького сїльського населеня. Наша дика еміґрация, яка давала жир соткам еміґрацийних гиєн і часто нищила нашого еміґранта, потребує управильненя, длятого є незвичайно пекучою справою удїленє концесиї Руському товариству еміґрацийному, о яку се товариство від лїт на дармо стараєть ся. Наші посли на сю послїдну справу повинні звернути свою бачну увагу і вимочи на наміснику Коритовськім остаточне полагодженє сеї для нас незвичайно пекучої справи.
Д-р Смаль Стоцький помістив в Budapester Fremdenblatt-ї з 26. сїчня ч. 4. довшу статю п. з. "Українсько-польське питанє," в якій подає образ визвольної боротьби нашого народа з під польського панованя в Галичинї. Згадавши коротко історичний антаґонїзм між обома народами, обговорює хибну полїтику Австриї в новоприлученій Галичинї, полїтику, яка довела до поневоленя Поляками другого господаря краю зі шкодою для держави, і змальовує положенє Українців в Галичинї під владою Поляків на всїх полях суспільного житя. Опісля переходить до виборчої реформи і її ворогів, згадує про руссофілів і їх опікунів, а в кінци, виказуючи ко-нечність для істнованя Австриї національного мира, як єдиний спосіб осягненя тривалого мира подає переміну устрою Австриї в напрямі національної автономії.  