◦ ◦ ◦ ◦ ◦ ◦ ◦ ◦ ◦ ◦

Війна з Ромунїєю.
Передовсїм проти Болгарії!
БЕРН, (Пр. тел.) Париський "Temps" розчарований, що Ромунїя звернула свої головні сили проти Семигороду, з чого для антанту не може бути анї важних анї швидких успіхів. Румунська армія продовжить тільки в Угорщинї фронт Брусїлова, якого офензива продовжатиметь-ся мабуть серед лїпших умов. Поза тим нема тут чого ждати. Тільки подвійний наступ на Болгарію, над Дунаєм і в Македонії, має вартість для антанту. Погром Болгарії, яка звязує Нїмеччину з Туреччиною, був би рівночасно ударом у серце для центральних держав. Тому "Times" сподїваєть ся, що в інтересї держав антанту Ромунїя разом з Росією звернеть ся рішучо проти Болгарії.
Ромунсько-російські операції.
З ц. і к. прасової кватири доносять 4. с. м. Похід Ромунів не змінив і вчера свого повільного темпа.
На російськім південнім крилї, якого лївий конець злучив ся з ромунським фронтом над Бистрицею, бої дуже розширили ся. Про їх звязок з ромунськими операціями свідчить найлїпше те, що вони вийшли з области Цапуля в південно-східнім напрямі проти дотеперішного кінця фронту. Тут були вчера важкі бої коло Фундуль Мольдові. Росіяни могли на якийсь час вдерти ся до ц. і к. становищ, одначе за кождим разом удало ся нам через протинаступи привернути попередний стан. Російські наміри що-до Дорни Ватри вчера не здїйснили ся. На північний схід від Цапуля енерґічний наступ відкинув атакуючих Росіян поза їх вихідні становища. Також в Татарськім провалї після початкових успіхів Росіян скінчив ся вдержанєм нищих становищ.
Цеппелїни над Букарештом.
ЖЕНЕВА. (Пр. тел.) Як доносить "Petit Parisien", цеппелїни дві ночи одна за другою виконали напад на Букарешт. Мимо оборонних заряджень могли першої ночи два воздушні кораблї осягнути великі успіхи. Вони острілювали части міста і спричинили поважні шкоди, а також зранили богато осіб. Про вислїд другого нападу нема подробиць.
Конфіскат австро-угорського маєтку в Ромунїї.
ЖЕНЕВА. (Пр. тел.) З Букарешту доносять, що королївський декрет зарядив конфіскату всїх фінансових, господарських і промислових підприємств австрійських і угорських горожан і горожан союзників Австро-Угорщини в Ромунїї.
Греція поневолена.
БЕРЛЇН (Пр. тел.). "Lokalaizeiger" доносить з Копенгаґи: На основі париських вістий з Атен грецьке правительство перейшло вже зовсїм в руки антанту. Війско антанту окружило грецькі віддїли, вірні королеви, примусило їх здати ся й відібрало їм оружє. Сам король є хорий і знаходить ся властиво в фактичнім полонї. Його листова й телєґрафічна кореспонденція остає під строгим доглядом. Венізельос готовить ся обняти керму правительства.
АТЕНИ (Ткб). Бюро Райтера доносить: Греція приняла вповнї домаганя антанту. Контроля почти й телєґрафу розпочала ся вже 2 с. м.
РОТТЕРДАМ (Ткб). "N. R. Courant" доносить з Льондону: "Times" довідуєть ся, що грецький посол Константин заявив послам антанту, що тепер є готов змінити полїтику Греції.
Сили російських війск.
Брусїлов і Куропаткін.
Після обчислень берлїнської "Deutsche Тageszeitung" пять армій Брусїлова числить разом 85 дивізій і около 40 козацьких полків, всего майже два мілїони мужа; з того поставлено до бою найменше 14 мілїона в минулих тижнях і офензиви, і се лиш на південь від Припяти.
На початку підлягали Брусїлову: 8. армія (Калєдін), 11. армія (Сахаров), 7. армія (Щербачев), 13. армія (Лєшицький) і як резерва на лївім крилї корпус кавалєрії ґр. Келєра. Коли скріпленя союзників почали відсувати Росіян на заходї і південнім заходї від Луцка, прийшла під розкази Брусїлова також 3. армія (Лєш), а коли на південь від Днїстра натиск союзників під Товмачем і на угорській границї ставав щораз яснїйшим, вимусив Брусїлов ще приділенє яких 20 полків резерви, через що забрано Куропаткінови всяку можливість розпочати офензиву. Через се повстав спір між Брусїловим і Куропаткіном і наслїдок був той, що послїдний уступив, а ґенерал Рузський став начальним командантом північного фронту.
Фльотова демонстрація перед Піреєм.
ЖЕНЕВА (Ткб). Після пермських дневників демонстрація фльот перед Піреєм не має на цїли впливати на внутрішну полїтику Греції і наступила независимо від заворушень в Солуни; вона була ухвалена ще перед тим.
Цїна в російсько-ромунськім договорі.
ПЕТЕРБУРГ (Ткб). "Біржевия Вєдомості" пишуть: Російський нарід може бути вдоволений услївями, під якими Ромунїя бере участь у війнї. Підчас переговорів ромунське і російське правительство признали, ще інтереси обох держав є рівнорядні, та що не противлять ся одні другим. Росія згодить ся на те, що Румунїя має бути відшкодована австро-угорською областю заселеною Ромунами.
Дезерція в грецькій армії.
СОЛУНЬ (Ткб). Доносять з певного жерела, що 161 грецьких жовнїрів з 63 п. п, який стоїть ґарнїзоном в західній Македонїї, здезертерувало і прилучило ся до болгарської армії. 