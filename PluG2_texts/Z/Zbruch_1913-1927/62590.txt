Новий епископ в Перемишли — о. Йосиф Коцилівський

Львів, 20. лютого 1917.
По довшій перерві становище гр.-кат. епископа в Перемишли знов обсаджене. Епископом став Василянин о. Йосиф Коцилівський.
Наслїдком недостач суспільного укладу українського громадянства припадає особам наших епископів становище в іншій суспільности без порівнаня значнїйше й поважнїйше, нїж в инших, соціяльно висше розвинених суспільностях. Гр.-кат. епископ в Галичинї своїм характером і дїяльністю може зазначитись в житю і історії українського народу — в значіню додатнім або відємнім — без порівнаня могучійше, нїж його товариші по званю в инших суспільностях. Таким чином виростає у нас кожда зміна на епископських престолах до розмірів важної подїї нетільки в нашім церковнім, а й нашім полїтичнім, культурнім і взагалї громадянськім істнованю. Кождого вступаючого на епископський престол нового владику стрічає український загал неминучими питанями: Хто він такий? Чого може від нього сподїватись наша церква і наша національність?
Про особу о. Йосифа Коцилівського знає український загал мало. А навіть те, що про нього говорить ся поміж людьми, переважно дуже суперечне само в собі. Коли прим. з одної сторони представляєть ся нового перемиського владику як вибранця еп. Хомишина, визнавця його національно-полїтичних поглядів і наслїдника особистого й товариського світогляду станиславівського епископа, — то з другої сторони впевняють знайомі о. Коцилівського, що в особі його одержує українська суспільність людину з українського національного погляду зовсїм певну, вповнї свідомого українського громадянина, розважного і незалежного по вдачі, надїленого певним житєвим досвідом, вишколеного до відповідної громадянської і особистої тактовности. Яка буде дїйсність, се покажеть ся вже незабаром, і від сього залежатиме та міра впливу, пошани і поваги, яка припаде в участи новому владицї серед українського загалу.
Маючи се на увазї, ми рішучо остерігали би наше громадянство перед за скорим заниманєм становища до нового епископа. Остентаційне виявлюванє недовіря булоб рівно хибне, як виявлюванє слїпої й безпідставної унежености. Навіть з обставини, що о. Коцилівський, як відомо, не належав до числа тих кандидатів на епископський престіл, котрих вказувано як кандидатів поважних українських кругів і вивезеного Митрополита, — навіть із сеї обставини не вільно нам виводити нєкорисних для нового владики висновків. Бо як з одного боку виявило ся, що не всї кандидати Ексц. Митрополита здїйснили ті надїї, які покладав на них Митропотит і нарід, так з другого боку не вільно забувати, що еп. Коцилівський в ролї українського громадянина — покищо незаписана карта, та що цїла будучність ще лежит — перед ним. Надїймо ся, що виповнить ся та будучність змістом як найкрасшим, достойним його попередника, незабутного, золотими буквами в памяти, українського громадянства записаного бл. п. епископа Чеховича.
Згадуємо при сїй нагодї память бл. п. Попередника нового епископа не тому, наче-би ми ждали і бажали собі, щоб новий владика в усїм, в усїх методах управи епархії пішов слїдами пок. о. Константина. Ні, з національного й церковного становища знайшлось-би в дотеперішній адмінїстрації перемиської епархії богато, навіть доволї богато такого, чого українське громадянство волїло би було не бачити і не мати. Останні роки зазначились серед думаючих громадян Українцїв дуже замітною еволюцією поглядів на задачі гр. кат. церкви, церковної адмінїстрації і духовенства в житю нашого народу; нові і грядучі відносини житя нашого видвигають тут бажанє мати й духовний стан, приспособлений і вишколений до сих нових вимог; українське село, українське місто й місточко горячо відчуває потребу такого українського священика, який своїми особистими відносинами був би здатний віддати ся вповнї й безумовно єдино тільки працї над своєю паствою: який для працї такої вмів би вибороти собі конечну самостійність, повагу й рішучість супроти чужих орґанів власти, і який одержав би в семинарії основну фахову освіту душпастиря, себто освіту богословсько-катехистичну в рівній мірі, як освіту соціяльну. Без прикмет сих не може священик бути справдїшним душпастирем і він орґанїчно безсильний, коли ходить о орґанїзованє житя вірних для добра церкви і народу. Пок. епископ Чехович занадто глибоко був вкорінений своїм віком і вихованєм у відносинах безповоротно минулого часу, щоб могти відповісти всїм домаганям, які видвигнув час новий. Коли одначе проте таки остане особа Покійного у вдячній памяти поколїнь, то причина сього лежить у тих прикметах характеру і серця, у тій особистій добротї, тактовности й розважливости, і в тім патріотизмі і громадянскім дусї, якими так щедро була надїлена особа незабутного еп. Константина. На прикмети сї вказуємо новому перемиському епископови. Нехай їх возьме за провідну звізду всїх своїх дїл, і нехай їх виповнить новим змістом — змістом новочасного, західно-европейського католицького священника і громадянського трудівника.
Вийде з сього безмірна користь церкві і суспільности. 