Попередники намісника Коритовського. — Продажний сенатор.

Попередники намісника Коритовського. Д-р Витовт Коритовський є девятим, зглядно десятим Поляком на урядї галицького намісника, від коли Галичина належить до австрийської держави. Першим австрийським намісником польської національности був Вацлав Залєський, дїдо теперішного мінїстра фінансів, звісний в польській лїтературі під псевдонїмом Вацлав з Олеська. Вацлава Залєського іменовано намісником в 1848 році. На сїм становищи не лишив ся довго. За кілька місяцїв відкликано його до Відня на уряд шефа секциї в мінїстерстві внутрішних справ. По короткій перерві його наслїдником зістав Аґенор ґр. Ґолуховський; він сповняв уряд намісника десять літ, від 1849 до 1859 р. По іменованю ґр. А.Ґолуховського державним мінїстром в 1859 р. управа краєм дістала ся в руки намісників нїмецької національности. Щойно ґр. Ришард Белькреді по упадку Шмерлїнґа в 1865 р. іменував А.Ґолуховського вдруге намісником Галичини. На сїм становищи Ґолуховський позістав до року 1869. Тодї мусїв уступити, бо галицький сойм проти бажаня центрального правительства ухвалив резолюцию, в котрій домагав ся, щоби Галичинї надати "автономію". Втретє ґр. Аґенор Ґолуховський зістав намісником в р. 1871 за кабінету Гогенварта. На сїм становищи остав до смерти. Се був взагалї перший намісник, що вмер підчас урядованя. Наслїдником Ґолуховського зістав бувший президент мінїстрів ґр. Альфред Потоцький. Наслїдником Альфреда Потоцького зістав Филип Залєський, син Вацлава а батько теперішного мінїстра фінансів. По Филипі Залєськім, коли сей зістав галицьким мінїстром на місце Фльорияна Зємялковського в 1888 роцї зістав намісни-ком ґр. Казимир Баденї. Казимир Баденї був намісником до 1895 року, себто повних сїм лїт. Його урядованє замітне боротьбами під час виборів до парляменту і до сойму які зводив з поступовими партиями. Коли Казимир Баденї в жовтни 1895 року дістав становище президента мінїстрів, намісником Галичини зістав тодїшний краєвий маршалок князь Санґушко. Наслїдником Санґушка був ґр. Лев Пінїнський, покликаний на се становище з посла до парляменту. Пінїнського усунено, щоби зробити місце для ґр. Андрія Потоцького, що був тодї (1902) га-лицьким краєвим маршалком. Кільканайцять днїв по актї 12. цьвітня 1908 цїсар іменував намісником д-ра Михайла Бобжинського. Продажний сенатор. Сенатора Альбани (держава Ню Йорк) Стілвела признали винуватим, що взяв гроші, обовязуючи ся попирати в сенатї принятє закона про реформу біржевих приписів нюйорської держави. За сей проступок предвиджена най-висша кара 10 лїт вязницї і 5000 долярів гривни. 