◦ ◦ ◦ ◦

Недуга Вільсона. З Вашинґтону доносять знову, що президент Вільсон поважно занедужав. Лікарі вважають операцію неминучою.   Таємнича експльозія. З Риму доносять, що форт Помпарато вилетів у воздух наслідком експльозії 24 ваґонів вибухових матеріялів. 11 осіб убитих, 100 ранених.   Димісія німецького кабінету. По донесенням з Берліна німецький кабінет по переведених виборах подався до димісії. Президент міністрів приняв димісію кабінету і просив, аби міністри на разі виконували свої справи.   Конференція Ліґи Народів. Радіо з Польдгу. Конференція Ліґи Народів в справі положення, витвореного акцією большевиків в Персії назначена на день 14. липня.   Не має відповіди. В Палаті громад заявив Бонар Льов, що досі не одержав від совітського уряду відповіди в справі допущення до Росії комісії Ліґи Народів.   Татарське повстання в Тифлісі. "Daily Express" довідується з Константинополя, що татарська людність в околицях Тифлісу повстала проти большевиків. Одначе небавом прийшли большевикам в поміч инші війська, які опанували місто і вирізали людність.   Норвеґія і совітська Росія. Варшавська "Ґаз. Поранна" доносить, що норвежський уряд звернувся до совітського уряду з предложенням в справі навязання торговельних переговорів. Це предложення затвердив парлямент.   Льондонські наради і Росія. "Petit Parisien" доносить, що розпочалися міжсоюзні економічні переговори. Льойд Джордж мав повідомити Крассіна, що уряди союзних держав рішили не брати безпосередної участи переговорах і торговельних зносинах з Росією полишаючи ініціятиву купцям і промисловцям. По донесенням з Ліону в Льондоні зібрався виконавчий комітет, аби нарадитися над меморіялом предложеним Крассіном в справі торговельних зносин з Росією. В нарадах взяли участь представники Франції. Рішено, що комітет прийме Крассіна в середу.   Льойд Джордж і Мільран. Авас доносить, що Льойд Джордж зустрінеться з Мільраном дня 20. ц. м. в Льондоні або Парижі.   Анґлійський уряд проти ірляндського руху. По донесенням з Польдґу анґлійський президент міністрів заявив в Нищій Палаті, що анґлійський уряд задумує поставити перед суд усі особи, які були вмішані в останні заворушення в Ірляндії. Анґлійський уряд поробив усі кроки, аби здавити теперішну акцію в Ірляндії і скріпив там поліцію, армію і фльоту.   Зброєння Німеччини.  "Echo de Paris" пише, що Німеччина енерґічно орґанізує свої військові кадри і громадить воєнний матеріял. Перед комісією антанти мали Німці скрити кілька батерій тяжких гармат, що їх мали знищити.   Делєґація італійських робітників в Росії. Дня 7. ц. м. прибула до Петрограду делєґація італійських робітників. Всі члени цеї делєґації належать до соціялістичної партії. Ціллю приїзду є познакомлення з устроєм в совітській Росії, її економічним і політичним положенням та навязання з нею зносин.   Громадська думка   