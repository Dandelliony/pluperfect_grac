◦ ◦ ◦ ◦

Університет Яна Казімєжа. Monitor Polski оголошує постанову польського правительства, якою львівському утраквістичному університетови, заснованому Францом І, надано урядову назву: "Університет Яна Казімєжа ве Львовє".   До комісії для звільнення інтернованих не покликано досі ані одного Українця. Український Горожанський Комітет запропонував був до цеї комісії: 1. Д-р К. Студинського, 2. Д-р Бачинського, 3. Д-р М. Панчишина і 4. Д-р Н. Полохайла.   Скандалі не переводяться! Дійшло до відома польських властий, що залізнича дирекція у Львові продала картоплі, признані нею як нездатні до їди, клюбови залізничників по ціні 43 кор. за 100 кґ. для приватної продажі горальням і фабрикам крохмалю. Фрахт цей набув вже по 76 кор. 100 кґ. від клюбу якийсь Ляндес і продавав на місци по 140 кор. Переведене слідство виявило, що картопля є зовсім здорова. Купила її зараз польська інтендантура військова. Возів цих, непринятих вибагливими залізничниками має бути — 68.   Дрогобицька панама. В справі арештовання директора Штаркля виявилося, що без співділання ославленої V секції варшавського міністерства для торговлі і промислу, непорядки і прогайновування публичного гроша не дійшлиб до таких розмірів. Універсальними доставцями державної фабрики мінеральних оліїв були такі індивіди, як дрогобицький візник Борґман і другі. Судьба польського експортового промислу була в руках двох двайцятилітних людий, які управляли підприємством, одним з найбільших з цього рода взагалі. Поліська преса кваліфікує злочин Штаркля і товаришів як зраду стану.   Нова Рада 