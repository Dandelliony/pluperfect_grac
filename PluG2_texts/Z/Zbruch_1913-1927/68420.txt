Чи український нарід в Галичинї і в австрійській державі має які права?

Таке питанє ставить один з дїяльнїйших українських священиків на провінції, і відповідає на нього ось якими ухвалами.
Український жовнїр, як і український стрілець-доброволець стоїть на найнебезпечнїйших позиціях. Український мужик і українська невіста в потї чола працює на своїй і на чужій нивцї та й продукує для держави і для мілїонової армії хлїб. Віддає його, той хлїб найдобровільнїйше, віднїмаючи собі і своїм сиротам-дїтям від уст. Складає грошеві лепти, на всї потреби австро-угорської держави на воєнні позички, на цїли "Червоного Хреста", на інвалїдів і инше. Терпеливо, по ангельськи можна сказати, зносить не лиш всї невигоди, браки, недостатки. Як ще згадаємо про евакуації, про реквізиції, про дорожню, так — сміло можемо сказати, що судьба, лиха судьба, не пощадила того народу. Мимо того, той нарід ще й нинї послїдних сил і соків із себе добуває, щоби бути кормителем своєї держави і наколи говорить ся і ставить ся його між иншими народами в австрійській державі на четвертому місци що до численности, то за те що до посвяти, терпеливости і ревности в зношеню всїх воєнних злиднїв належалоб поставити його хиба на першому місци.
Бо ми на нашій українській, тяжко навіщеній війною земли бачимо: всюди польські і нїмецькі написи на зелїзничих картах їзди, на стаціях, на ц. к. урядах, навіть на дороговказах. В урядах не лиш унутрішнім але і зовнїшнім урядованю із всїма українськими сторонами урядуєть ся і переписуєть ся виключно в польській мові. В громадських урядах, що заступають чисто українські громади, в яких нема не то одного Поляка, але навіть одного латинника не знайдеть ся, всї письма висилаєть ся також в польській мові, тай годї що-небудь вдїяти на се, бо наші війти і писарі всї тремтять...
Зрештою, що вдїєш, як така система!
Та що говорити у нас про ц. к. уряди, про зелїзницї, стації, про громадські уряди по українських селах, як нинї, в пору такої огненної проби, яку перейшов і переходить наш народ, навіть така гуманна інституція, як бюро Краєвого Тов. "Червоного Хреста" в Кракові, вулиця Баштова ч. 6. висилає до гр. кат. урядів парохіяльних свої відозви і значки не в иншій, лиш польській мові. Як відомо, наша українська суспільність може на нїяку иншу цїль не зложила дотепер стільки, що на цїль "Червоного Хреста". Навіть найтемнїйші й найбіднїйші кидають від себе лепту на ту цїль, та за те Краєве Тов. "Червоного Хреста" з Кракові обдаровує українські гр. кат. уряди парохіяльні і українську суспільність значками "Черв. Хреста" в польській мові і завзиває (!) роз. по польськи гр. кат. уряди парохіяльні і українські громади, щоби ті значки налїплювано на урядових письмах, на листах, офертах, но і щоб в той спосіб поширювано на українській земли і між українським населенєм клич: Польска од моржа до моржа! Інакше годї собі сю почву в теперішний час пояснити.
Деякі уряди парохіяльні звернули дотичні зазиви Кр. Тов. "Червоного Хреста" з допискою, що український нарід, рівний числом населеню польському, заслугує чейже на се, щоби за жертви, які поносить і за тягарі, які так радо — по христіянськи — двигає, признано і його гарній і рідній мові належні права. І що скажете на се? Чи думаєте, що бюро Краєв. Тов. "Червоний Хрест" як інституція чисто гуманна, альтруїстична, нїби чисто христіянська, не полїтична, зрозуміла або бодай намагала ся відчути і направити якось свою похибку. Анї їй в голові се. Без відповіди робить своє дальше.
Так само розіслала на днях до гр.-кат. Урядів парохіяльних ц. і к. війскова команда в Кракові оповіщенє в справі збірки на війскові цїли вовни. На обгортцї заадресовано по нїмецьки: An das hochw. Pfarramt і т. д., а внутрї читаєш дослівно: К. u k. Militärkommado Krakau. Wollsammtstelle für Calizien und Schlesien в горі, а долї — в серединї: Wasza Przewielebność! W zsłączeniu oćmidam się przesłać dla zoryentowania kitka druków (роз. всї в польській мові) takich, jakie rozesłsłem do urzędów gminnych. Ze względu na wielkie znaczęnie tej akcyi dla potrzeb wojskowych, proszę Waszą Przewielebność o łaskawe jej poparcie przez odpowiednie pouczaniе i rozszerzanie wśród ludności Kraków dnia 1. lipca 1917. C. i k. komenda wojskowa, Kraków, Składnica wełny.
В иншім залученім письмі читаємо: Uprąsza się też, aby Zwierzchność gminna zwróćіłа się do wielebnych księży i nauczycieli, by popierali starania władz wojskowych przez ogłaszanie z ambony, względnie przy nauce i т. д.
Тому подаючи до відома чинників, що повинні стояти на сторожи прав кождого в державі народа, тих кілька не відірваних, але загально відомих і вкорінюваних не без цїли і інтересу для польської сторони, а на шкоду українського народу і прав його мови, фактів, скінчимо поставленєм кількох конечних, силою живлових обставин насуваючих ся питань: 1) Чи український нарід в Галичинї, зглядно в австрійській державі має які права, чи їх зовсїм не має? 2) Чи У. П. Р. скористає з прав, якими розпоряджає в парляментї, чи в імя кличу веденя чисто української полїтики, вийде вже раз із стану своєї резерви і пасивности і чи скаже своє різке слово в оборонї свого рідного, чи той нарід має також зрезиґнувати з тої оборони і сказали собі просто: не маємо нїякої репрезентації?
Над сими питанями вартовало би усїм тим, що до сего покликані, нинї поважно застановити ся. 