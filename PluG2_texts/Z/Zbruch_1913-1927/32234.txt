◦ ◦ ◦ ◦ ◦ ◦ ◦ ◦ ◦ ◦

Апостольська столиця передала найвисшу духовну власть і опіку над гр. кат. вірними з львівської та перемиської єпархії, що задля воєних подій мусїли опустити Галичину і схоронити ся в инших краях Австро-Угорщини, аж до відкликаня Вс. о. Пл. Філясови, протоігуменови Василиянського Чина у Львові, що тепер перебував у Відни.
У митрополита Шептицького. Парох католицької парохії в Курську о. Фр. Улїнський прислав таке письмо з дня 24. листопада 1914. р. до "Куриєра литовського": "Завдяки зглядности курського ґубернатора одержав я дозвіл як парох католицької церкви відвідати нинї перший раз інтернованого в Курську львівського греко-католицького митрополита, отця архиєпископа Шептицького. Розмову з ним мусїв я вести в державній мові в присутности урядника полїциї. Його Ексцеленция митрополит був дуже врадуваний та покріплений на дусї відомостю, яку я Йому подав, що відтепер вільно йому бувати в костели на службі Божій та приступати до сповіди та причастя."
Нова українська часопись у Відни. Вдоволяючи бажаня бувших читачів "Свободи", які нинї як ранені або хорі жовнїри або збігцї розбрили ся по цїлій монархії і хотїли би мати і на чужині свою ґазету, яка була їх провідником в народних справах в краю, рішив Народний Комітет і парляментарна комісия українського парляментарного клюбу, відновити у Відни видаванє "Свободи", ілюстрованого популярного політичного і суспільного тижневника. Видавцем "Свободи" є д-р Кость Левицький, редактором д-р Степан Баран. Редакция і адмінїстрация містить ся VIII. Zeltgasse 3, двері 6; перше число "Свободи" вийде 4. лютого с. р. — дальші числа будуть виходити кождого вівторка.
Підвисшеня підмог для родин полонених. На основі найновійшого розпорядку з 1. сїчня с. р. буде виплачуваний родинам полонених офіцирів і ґажистів додаток на удержанє в подвійній висотї, а родинам полонених підофіцирів буде додаток підвисшений о 30 кор. Те саме відносить ся до родин тих військових, що є признані "пропавшими" (Vermisste). О підвисшенє те родини не потребують вносити окремих просьб, підвижка буде з уряду признавана та асигнована.
Дрібні вісти зі Львова. Генерал-Ґуберватор у Львові Бобринський продовжив мораторию для Галичини і Буковини по австрийським постановам до 1. марта.
Між мешканцями Львова панує велика нужда. В 23 публичних їдальнях видає ся дешеві обіди — денно 21.000 обідів. Число се сьвідчить про розміри нужди. Між учасниками обідів є много інтелїґенциї, урядників, професорів унїверситету, артистів, письменників і т. ин. Решту творить бідний жидівський пролєтарият. З Києва приїздив делєґат сїльсько-господарського товариства Походня, щоби розглянути справу достави засобів найконечнїйшої поживи в дорозі гуманїтарній з Києва до Львова. Д. Іляріон Липецький отворив при ул. Кохановського дім торговельний і доставляє гуртом муку, дрова і т. под. 