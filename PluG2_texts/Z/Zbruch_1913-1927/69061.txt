◦ ◦ ◦ ◦ ◦ ◦ ◦ ◦ ◦ ◦

Звідомленє ц. і к. ґенерального штабу з 26. липня.
Війна на сходї. Ґрупа війск ґенерала полковника Бем Ермолїя заняла Делятин, Отинїю, Товмач і Бучач. Нїмецькі війска стоять на західнім краю Теребовлї. Успіх під Тернополем розширено здобутєм кількох горбів.
Фронт архикн. Йосифа: Над горішною Сушітою ворог знов розвиває живу дїяльність. Армія Кевеша відобрала Росіянам Бабу Лудову. Противник полишив свої карпатські становища на північний схід від сеї гори і подаєть ся на схід.
На італїйськім боєвищи поза звичайним артил. огнем нема нїяких особливих подїй.
Звідомленє головної нїмецької кватири з 26 липня.
Західний терен війни. З незменшеною завзятістю шалїла між морем і Лї артилєрійська битва, піднїмаючись час від часу до барабанного огню. В ночи битва тільки трохи втихла; з досвітом вона знов зросла до найбільших розмірів. Анґлїйські звідні випади повторюють ся. Успіху вони доси не мали.
Східний терен війни. Ґрупа війск ґенерала полковника Айхгорна: На півд. від Сморґоня наше артилєрійське острілюванє зменшило вирву, зроблену Росіянами в нашій лїнїї. Майже цїле становище є знов у наших руках.
Ґрупа війск ґен. полк. Бем Ермолїя: В завзятих боях здобули наші дивізії горби на північ, захід Тернополя і відтинок Гничі аж до шляху Теребовля-Гусятин. Бучач, Товмач, Отинїя і Делятин заняті.
Фронт ґен. полк. архикн. Йосифа: Російський карпатський фронт наслїдком напору з півночи Днїстра захитав ся також на південь Татарського провалу. Ворог усуваєть ся в напрямі Чернївцїв. Ми здобули Бабу Лудову.
Ґрупа війск ґенерала маршала пол. Макензена. Від полудня до ночі живий огонь над долїшним Серетом.
З воєнної пресової кватири.
ВІДЕНЬ, 26. липня 1917. По обох боках Днїстра ідуть союзні війска вперед. До того маршу прилучилася також армія Кевеша. Через те є обнята область Коломиї від півдня і від заходу. Ві второк рано були наші війска віддалені від того міста на один день маршу. Щоби облекшити відворот, російські і ромунські війска атакують хребти гір нашого семигородського фронту.
Послїдні вісти про воєнне положенє.
БЕРЛЇН 26 липня вечером. (Б. Вольфа). У Фляндрії боротьба артилєрії трохи слабне.
Дальші успіхи у східній Галичинї присилували Росіян полишити карпатський фронт аж до відтинка Кірлїбаби.
Анґлїйські мирові умови.
"Oesterr. Mogenzeitung" пише:
Анґлїйська мирова партія проголошує після донесень швайцарських дневників отсю мирову програму, доручену анґлїйському правительству:
1) Бельґія мусить бути привернена як самостійна держава;
2) те-ж саме має стати ся з Сербією, Чорногорою і Ромунїєю;
3) Польща стане зовсїм незалежною державою;
4) Що до Ельзасу і Льотаринґії, Трентіна і инших спірних областий має бути заряджене голосованє людности;
5) нїмецькі кольонїї мають бути повернені Нїмеччинї;
6) Австро-Угорщина дасть всїм своїм народам самоуправу;
7) після війни не буде нїякого господарського бойкоту та у всїх заморських кольонїях має настати повна свобода торговлї;
8) всяке відшкодованє відпадає, однак всї держави, ведучі війну, мають спільно зложити фонди на відбудову тих областий, які через війну найбільше потерпіли. 