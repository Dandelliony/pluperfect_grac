Свято американської свободи!

В неділю, дня 4. н. ст. липня святкує вольна американська земля Свято Свободи. Українське населення галицької землі бере живу участь у сім величнім святі великого свобідного народу до котрого кличе:   "Нехай цвите і росте нарід, котрого земля стала для наших братів-виселенців другою, сердечною вітчиною!   Нехай росте свобода на вольній американській землі, з котрої серед світової війни, пронісся могучий клич самоозначення народів!   Нехай двигається на всіх областях людської думки нарід, що в часі, коли культурні кличі гасли, не дав згинути слабшим народам і моральною та матеріяльною добродійною підмогою спасав їх від загибели.   Український нарід, що бажає стати володарем на своїй власній незалежній і неподільній Українській землі, що сам хоче означити свою власну долю і не спічне в боротьбі за найвище добро чоловіка і народу, за його свободу, лучиться у сім великім дні з американським народом і серед тяжких воєнних відносин обходитиме свято свободи у Львові дня 4. н. ст. липня, а до участи взиває ціле українське Громадянство.   Програма свята:   В неділю о годині 9. рано тиха Архієрейська Служба Божа в церкві св. Юра. В часі служби відспіває псальми мішаний хор під управою о. проф. Івана Туркевича.   Окрема делєґація зложить о год. 11-тій желання на руки американського консуля і вишле телєґраму до американського амбасадора у Варшаві.   Свято свободи викінчиться дня 6. н. ст. липня вечером о год 8-мій концертом української молодіжи в салі Т-ва ім. Лисенка — уладженого товариством "Бандурист".   У Львові дня 2 липня 1920.   Андрій ґр. Шептицький Митрополит. Д-р Ст. Федак, д-р Роман Перфецький, д-р Кирило Студинський, д-р Ст. Витвицький, д-р Маріян Паньчишин, о. пралат Л. Куницький, Олена Косевичева, Олена Шепаровичева, д-р Іван Брик, Володимир Целевич, Любов Білобран, Сильв. Герасимович, о. Василь Лициняк, д-р Василь Щурат, Іван Кивелюк.   Громадська думка 