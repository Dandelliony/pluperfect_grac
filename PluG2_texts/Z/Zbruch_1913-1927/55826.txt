◦ ◦ ◦ ◦ ◦ ◦ ◦ ◦ ◦ ◦

На східнім фронтї.
З ц. і к. воєнної кватири доносять 5. с. м. В Семигородї положенє вчера не зміняло ся. Боєва дїяльність обмежуєть ся до перепалок. Наші втрати дуже малї.
За те російська офензива на Буковинї була також вчера незвичайно завзята. Неприятель дістав в останнїх тижнях значні скріпленя і йде проти наших становищ з силою, яка пригадує найзавзятїйші карпатські бої.
Фронт австро-угорських і нїмецьких війск тягнеть ся на Буковинї від ромунської границї на північ від Дорни Ватри через гори на південь і південний захід від Фундуль Мольдові, переходить через Мештїканешті, Чоканешті і область Цапуль, де на схід від ріки Кірлїбаби як також між нею і Чібо відібрано Росіянам точки Татарка, Тонки, Маґура, Стара Віпчина, далї йде фронт в північнім напрямі через Томнатик, область жерела Білого Черемоша в околицю на південь від Жабя й Бистреця, де перерізує Чорний Черемош і скручує на північний захід проти граничного хребта в Татарській превалї.
Наступ Росіян знов даром звертав ся проти лїнїї на південний захід від Фундуль Мольдові. В области Чорного Черемоша вспіли Росіяни осягнути тільки місцеві успіхи, одначе в цїли спаралїжованя їх ідуть протинаступи. З великим розмахом наступали Росіяни на північний захід від Татарського провалу. Пять разів ішли їх кольонни до наступу, одначе не змогли посунути ся наперед.
В Східній Галичинї вдало ся союзним війскам поправити фронт коло Горожанки і зовсїм прогнати Росіян з ровів, які вони були взяли коло Бережан.
Під Свинюхами число перечислених доси російських трупів виносить кругло 12.500.
З російських настроїв.
Склоннїсть до мира?
Ґенеральний секретар нейтральної конференції в Стокгольмі розсилає цїкаві звідомленя про початок і причини мирового руху в Росії. Непевність економічного положеня, — пише він — недостача відповідної орґанїзації в цїли заосмотреня населеня поживою викликають у суспільнасти настрій пригнобленя. Виголошених бесїд провідника конституційних демократів, Мілюкова не треба, на думку згаданого ґенерального секретаря, брати надто траґічно. Що правда, Мілюков підчас подорожі російських парляментаристів проголосив іменем своєї партії веденє війни аж до хвилї, коли буде добутий Царгород і Дарданелї і здїйснять ся усї замисли Росії. Одначе сї його заяви зустріли ся з живими протестами самих-же членів конституційно-демократичної партії.
Проти таких поглядів на участь Росії у світовій війнї виступило те ж петербурське товариство для міжнародного порозуміня. На перших зборах cего товариства, які відбуто 18. червня 1916 р., говорив дуже популярний, петербурський адвокат Кромлов про завданє товариства, а саме: про зближенє Росії і російського народу до других держав і націй в кождій сфері людської дїяльности; навязанє тїснїйших взаємин з тими надїями, з якими Росія тепер веде війну, треба на кождий случай полишити будучности. Та коли настане мир, буде найпершим завданєм суспільности з тими націями чи державами, а з-окрема з Нїмеччиною і Австро-Угорщиною знов удержувати добрі зносини. Воно буде так само важним, конечним і святим завданєм, як порозумінє з иншими державами. "З хвилею заключеня мира перестають тепер ворожі собі держави бути неприятелями та тим самим до них треба буде примінити наші етичні норми." Дальший бесїдник Чешіхнін привитав членів збору як ливарів духа, які виступають до боротьби з матеріялїзмом й мілїтаризмом, а з окрема витав городського голову Петербурга, графа Толстого, який навіть підчас війни горяче застував ся за ідеєю братерства усїх народів.
Професор національної економії Міґулїн остерігає Росію в однім з послїдних чисел свого тижневника "Новий Економіст" перед небезпекою економічного визиску самими ж союзниками Росії. Російська нація мусить зостати ся паном у своїм краю. Що правда, чужий капітал потрібний, але ми не сміємо допустити до сього, щоби чужі заволодїли цїлим нашим промислом. Се ганьба, що невичерпані мінеральні скарби на Уралї недавно тому віддано чужинцям за нїщо і мусимо спротивити ся тому, щоби наші розлогі лїси попали ся тепер в руки чужих". В тій же самій статї Маґулїн докоряє правительству, що Росія не пішла за приміром Анґлїї і не покрила воєнних коштів дорогою підвисшеня податків, а нерозмірно великими довгами. Анґлїя в порівнаню з р. 1913 прибільшила податки втроє, з 163 мілїонів фунтів на 457 фунтів. Гроший можна добути, треба тільки їх у відповідних місцях шукати, і се зрозуміли як слїд в Анґлїї. Тому анґлїйська валюта найменше потерпіла, хоч її торговельний білянс некорисний, а воєнні видатки незвичайні. Не можна грошевої полїтики оставити в такім хаосї, в якій вона тепер находить ся. Коли її реформу відложить ся, то вартість гроша до того часу впаде так низько, що всяка реформа стане безцїльною. Професор Міґулїн кінчить надїєю, що російські посли, які пробували у Франції і Анґлїї, приглянувши ся тамошним відносинам, знайдуть способи на те, щоби в час зарадити лихови.
Також в тих невідрадних економічних відносинах в Росії лежить жерело туги і потреби мира для неї.
Історія російсько-ромунського порозуміня.
РИМ. (Ткб.) До "Giornale d'Italiа" доносять з петербурськаго жерела, що переговори між Ромунїєю і Росією вели ся від весни 1915 р. Ромунїя зновила переговори в хвилї, коли воєнне положенє Росії стало лїпше. Договір підписали Братіяну і представники антанту 4. серпня с. р. в Букарештї. Ромунїя обовязала ся протягом 15 днїв від хвилї, коли разпічнуть ся воєнні дїланя на солунськім фронтї, прилучити ся до коалїції. Сейчас після підписаня договору король і Братіяну виїхали на лїтний відпочинок, щоби приспати увагу Нїмеччини і Австро-Угорщини.
Воєнні вигляди Ромунїї.
БЕРН (Пр. Тел.). Війсковий критик ґазети "Bund" Штеґеман пише: Комбінована акція болгарсько-турецьких сил на ромунськім південнім фронтї може стати для Ромунїї зловіщою, коли її швидко перевести. Таким чином може прийти і в Ромунїї до рішаючих битв. Коли-б вони випали в користь центральних держав, то стратеґічне положенє Росії, яке в останнім часї стало для неї корисне, одним махом перемінюєть ся на зле і її бесарабське крило стає відкрите.
В кождім разї успіх ромунського походу в богато більшій мірі залежить від положеня на південнім нїж на північнім фронтї. Операції в Семигородї не мають нїякого стратеґічного значіня, доки австро-угорська оборона може відступати терен і робити відворот на лїнїї головної оборони без нараженя на окруженє або відрубанє части фронту.
Анґлїйське насильство над урядниками австро-угорського посольства в Атенах.
ЛЬОНДОН (Ткб.). До "Daily Telegrapfe" доносять з Атен: В недїлю самохід, що віз секретаря і двох инших урядників австро-угорського посольства, був в дорозї до Елєвзіс. Анґлїйські аґенти, які їхали те-ж самоходом візвали австро-угорських урядників, щоби задержали ся, та вони не послухали візваня і хотїли прискорити їзду; їх дігнав самохід Анґлїйцїв, з поміж яких один вистрілив. Урядники австро-угорського посольства попали ся вкінци в руки Анґлїйцїв. Кавас посольства є легко ранений. 