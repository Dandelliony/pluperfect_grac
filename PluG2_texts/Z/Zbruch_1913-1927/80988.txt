◦ ◦ ◦ ◦ ◦ ◦ ◦ ◦ ◦ ◦

В справі заснованя української Академії Наук у Київі українське мінїстерство освіти звернуло ся до Наук. Тов-а ім. Шевченка у Львові з отсим письмом: При народньому мінїстерстві освіти засновуєть ся комісія по виробленню законопроєкту про утворення Української Академії Наук у Київі й при нїй національної біблїотеки національного музея та инших наукових інститутів: Головою цієї комісії запрошено академіка В.І. Вернадського, який згодив ся взяти на себе цей обовязок. Визнаючи участь Наукового Товариства в роботах цієї комісії дуже цїнною і користною, маю честь просити Хвальний Видїл Наукового Товариства обрати свого представника для безпосередньої працї в названій комісії. При цьому висловлюю свою переконаність в тому, що Наукове Товариство не відмовить ся допомогти в цїй справі, бо утворення Академії Наук має величезне національно-культурне і наукове значіннє і покладе тверді підвалини для дальшого розвитку культури України. Праця комісії повинна йти яко мога хутчійше, має продовжувати ся по можливости не більше двох місяцїв і з осени Українська Академія Наук вже повинна істнувати.   Памятки по Іванї Франкови. Прошу усїх, що мають які-небудь рукописи, фотоґрафії і т. п. мого пок. батька Івана Франка, прислати на адресу: Петро Франко, пор. УСС., Львів, вул. Понїнського ч. 4. за винагородою або зворотом. За труд складаю з гори сердечну подяку. — Петро Франко, пор. УСС.   Виклад директора Національного Музея д-ра Іляріона Свєнцїцького про основи музеольоґії відбудеть ся в Музею в недїлю, дня 16. червня о годинї 8 вечером. Огляд збірок при штучнім освітленю! Вступ 1 К. для учачої ся молодїжи 50 сот.   Полева полїція у Львові придержала дня 11. 12. і 13. с. м. 196 осіб, які перебували в містї без дозволу. Більша часть в них — дезертири і бандити.   Крадіж в податковім урядї. В ночи з вівтірка на середу ограблено податковий уряд в Ропчицях і забрано пів мілїона корон. Справників до тепер не вислїджено. Се вже з ряду трета більша крадїж в податковім урядї.   Дїло   