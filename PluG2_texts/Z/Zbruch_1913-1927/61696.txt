◦ ◦ ◦ ◦ ◦ ◦ ◦ ◦ ◦ ◦

Що дїєть ся в Греції?
В Греції антант осягнув те, що його прикази про перевіз грецьких війск з воєнної области виконують ся без опору і точно; випущено те-ж на волю увязнених сторонників Венізельоса. Та проте бльокада грецьких берегів ще не знесена; антант задумує що-йно тодї знести її, коли Греція сповнить всї його домаганя з всею докладністю. Важне те, що на приказ представників антанту з острова Китери знов видалено приклонників Венізельоса. Той острів, положений перед південно-східним краєм Ляконїї та поза, так сказати, признаною сферою власти Венізельоса, та як довго він був в руках його правительства, загрожував королївській власти на Пельопонезї. Коли отже тепер антант знов віддав згаданий острів королївському правительству, то тим виявив довірє до короля Константина, якого йому перед кількома тижнями ще відказував.
Конференція антанту в Петроградї
ПЕТРОГРАД. (Метр. Аґ.) На конференцію антанту прибули сюди: з Франції мінїстер кольонїй Думерґ і ґен. Кастельно, з Анґлїї мінїстер льорд Ревельстон і ґенерал Вітсон, з Італїї мінїстер Сціяльоя і ґенерал Руджажені Лядероні.
Конференція буде продовженєм конференцій, які відбували ся доси в инших містах. Її цїлю є установленє сильних способів для дальшого веденя війни і порозумінє про використанє всїх засобів союзників.
Воєнні комунїкати австро-угорського ґенерального штабу з дня 30. сїчня.
Війна на сході. На цїлім фронтї не стало ся нїчого особливого.
Війна з Італїєю. Виправи наших війск в околици Ґориції знов увінчали ся успіхом. Під Кастанєвіцою віддїли полку піхоти ч. 71 вдерли ся до становищ неприятеля, поконали кілька італїйських компаній, знищили рови й вернули, полонивши 6 офіцирів і 140 жовнїрів та здобувши 2 машинові карабіни. На схід від Верґойби віддїли ц. і к. полку піхоти загального ополченя ч. 2 привели з подібної виправи 27 полонених і 2 машинові карабіни. Наші місцевости між озером Ґарда й долиною Ечі були також вчера острілювані.
Війна на Балканї. Не було зміни.
Воєнні комунїкати нїмецького ґенерального штабу з дня 30. сїчня.
Західний терен війни. Ґрупа війск баварського наслїдника престола Руппрехта: На фронтї Арґон були перепалки вивідних віддїлів. Між Анкрою і Соммою хвилями сильний гарматний огонь.
Ґрупа війск нїмецького наступника престола: Вечірні наступи Французів на гору 304 були безуспішні.
Східний терен війни. Між Балтійським і Чорним морем не стало ся нїчого важного.
Фронт Македонський: В луку Черни і в долинї Струми перепалки вивідних віддїлів. 