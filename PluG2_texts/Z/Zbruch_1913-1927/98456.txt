◦ ◦ ◦ ◦

  Конфіската. Вчорашне число "Громадської Думки" прокураторія сконфіскувала.   Американські кухні в Самборі. В Самборі є 6.000 Українців з того є більше як тисяч укр. дітей в віці від 1—14 літ. Поляки (власть в руках вшехполяків) не хочуть позволити на основання української американської кухні. Поляки оснували вже 14 чисто-польських кухонь під своїм комітетом і зарядом, а з Українців до тих кухонь приймають кого зхотять, так, що велике число найбіднійщих дітей є без помочі. Українці домагаються оснувати бодай одної укр. амер. кухні, де примістился би бодай 300—400 найбідніщої укр. дітвори. Вже два рази приїзджав делєґат зі Львова американської місії, 2 рази Поляки на бажання цего делєґата скликали Комітет, ухвалили дати амер. кухню для Українців, списали протокол, підписались всі навіть присутні Українці, — делєґат на доказ згоди казав навіть дати відпис з протоколу. Одначе все скінчилось на протоколі, бо по виїзді делєґата пан комісар "Дзядек" сказав: "Tutaj niema Ukraińców, są tylko Rusini, ja do tego nie dopuszczę" і знова 300—400 української дітвори бідкається, бідні матери вистоюють під дверми польського Комітету і дарма просять о їдження для своїх дітей. А прецінь американські дари призначені є для всіх без ріжниці віроісповіданнм і народности.   "Богема". Сю прегарну оперу Пучіні виставлено в середу з полудня на сцені міського театру заходом і силами оперової школи п. Заремби. Вистава мала гарний успіх і засвідчила так про таланти молодих співаків, як і про труд самого учителя, що їх приготовив до виступу. З наших знайомих бачили ми й чули на сцені п. Зенона Дольницького, Михайла Мартіні-Маслюка і п. Ґуґлевич.   Фальшиві інформації. Всевідуча "Ґазета Поранна" принесла сензаційну звістку, що митрополит ґр. Шептицький виїхав оноді до Варшави в політичних справах та аби відвідати хорого брата ґен. Станислава. Громадянин(и) чув що десь дзвонили... Митрополит справді перед кількома днями виїхав, одначе не до Варшави і в ніяких політичних справах, а до Унева до хорого брата, Студита о. Климентія.   "Rzeczpospolita". Довго реклямований орґан Падеревського врешті появився. В підприємство впаковано величезні капітали. Говорять, що американський приятель Падеревського вложив у видавництво міліон долярів. Орґанізатори підприємства рішилися унеможливити всяку конкуренцію. Друкується "Rzeczpospolit-y" в 100 тисячах примірників і висилається кождому, що бажає даром користати з органу п. Падеревського. По обєму є це найтовстійший польський денник. Є се коник, на якому має Падеревський виїхати ще раз на начальне становище. Очевидно при асисті Дмовського, Ґрабського і и. вшехпольських богів.   Спис людности Львова. "Ржечпосполіта" у львівськім виданню пише, що на основі останнього спису людности, який заряджено (— певно в польськім маґістраті) перед кількома тижнями має Львів 133.335 мешканців. З того нараховано римо-католиків: 27.357 мущин і 43.525 жінок — разом 70.882; греко-католиків 6.559 мущин 10.151 жінок — разом аж 16.710. Жидів 20.751 мущин і 23.354 жінок — разом 44.105; инших 775 мущин і 863 жінок — разом 1.638. Усіх мущин загалом нараховано 55.442, жінок 77.803 — разом 133.335. На чию користь переведений спис — не тяжко догадатися.   Громадська думка 