◦ ◦ ◦ ◦ ◦ ◦ ◦ ◦ ◦ ◦

Сповідь Швіги. Cas закінчив друкованє сповіди Швіги, зложеної ним у письмі до Кльофача. Він впевнює, що нїколи не зраджував поліциї тайн славянських або чесько-національних. Згадавши про велике інформативне значінє, яке має у престолонаслїдника праська полїция, зазначує Швіга, що староста Хлюди хотїв уможливити пос. Кльофачеви зносини з Конопіштом. Се уважав Швіга справою надто ризиковною, а за те старав ся впевнити ком. полїциї д-ра Клїму, що чеські социялїсти перестали бути партиєю, які-б не примінювали ся до рам закона та яка кинула вже антимілїтарні кличі. Наслїдком сих конференций було те, що на партию стали инакше глядїти і ґр. Тун і арх. Франц Фердинанд. Д-р Швіга кінчить сповідь тим, що він попав на слїд шпіцля в національно-социялїстичнім таборі, та хотїв спаралїжувати його дїяльність.
Фабрика гроший на селї. В Золочеві арештовано селянина з Івачова, Івана Малиновського, котрий купуючи в ринку булки, заплатив за них 10-короновим банкнотом. Купчиха оглянувши банкнот, висловила підозрінє, що він фалшивий. Малиновський на се хотїв відобрати банкнот і виміняти на инший. Та побачив се полїцай, сконфіскував банкнот, а Малиновського арештував і відпровадив на полїцию. Переслуханий на полїциї Малиновський признав ся, що на спілку зі своїм батьком робив фалшиві 10-коронові банкноти. Підчас ревізиї, переведеної у него, найдено 24 штуки фальсифікатів. Полїция перевела зараз ревізию в Іванові і відкрила там цілу фабрику фалшивих банкнотів на велику скалю.
"Гарні" студенти полїтехнїки. Полїция мусїла вчера замкнути до арешту двох студентів полїтехнїки, що пяні до непритомности, качали ся на Городецькій улици. Вечером студентів, коли трохи протверезили ся, відставлено до дому.
"Чарівниця" в арештї. Марія Шмід, жінка експреса у Львові, підозрівала свого чоловіка за зраду в подружю. В сїм нещастю обіцяла їй помогти Ева Голубова, котра признала ся Шмідовій, що розумієть ся на чарах, та що зачарує так її чоловіка, що вже нїколи її не зрадить, а все буде любити. Врадувана сим Шмідова згодила ся на се, а "чарівниця" казала собі видати її убранє і білє, а крім сего білє мужа і 5 кор. на кошти чарів, які мала зараз вечером робити у себе дома, а на другий день убранє і білє звернути. Як сї чари Голубова робила Шмідова не знає, але на другий день рано стрінула Голубову на Краківській площі, як продавала її убранє і білє. Віра в чари у Шмідової зникла в одній хвилї, тому віддала "чарівницю" в руки полїциї. Тепер Голубова чарує в арештї.
Не знає, де крав у Львові. На стрийській рогачці придержано Федька Жука, як нїс на торг чотири молоді гуски. Показало ся, що Жук вкрав сї гуси — до чого й признав ся, але не знати кому, бо не знає назви села, до котрого "вступив" по гуси. Його замкнено в арештї, де буде міг собі пригадати, з якого села походять гуси. 