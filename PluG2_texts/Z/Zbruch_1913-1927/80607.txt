◦ ◦ ◦ ◦ ◦ ◦ ◦ ◦ ◦ ◦

Засїданє етноґрафічної комісії Н. Т. ім. Ш. відбудеть ся в недїлю 9. с. м. о год. 12 в домі Тов. при вул. Чернецького ч. 24 з таким порядком: 1) Орґанїзаційні справи, 2) Справа видань, 3) Внесеня членів.   Поміч для українських материй і дїтий у Львові. Заходом філїї Українського Краєвого Товариства охорона дїтий і опіки над молодїжю для Львова і судов. львівського повіту зорґанїзовано Бюро санїтарно-правної поради для материй і немовлят, що знайде тимчасове приміщенє в Народній Лїчницї при вул. Петра Скарги у Львові. На прозьбу філїї згодив ся ласкаво спеціялїст дїточих недуг Вп. д-р Сильвестер Дрималик відбувати безкорисно що втірка і пятницї від год. 8½—9½ рано в згаданім льокалю лїкарські оглядини немовлят і материй, удїлювати їм лїкарських рад і т. д. В тім часї дижуруючі з рамени філїї панї давати-муть матерям підмоги в натуралїях (крупи, молоко, товщ) на підставі посвідчень парохіяльних урядів, що вони такої помочи дїйсно потребують. Вкінци у філїї згаданого Товариства одержувати-муть нешлюбні матери фахові поради в справі доходженя претенсій о алїментації, признанє батьківства і т. д. Льокаль і час тих правних порад подасть ся до відома. Повідомляючи про се мешканцїв Львова і львівського судов. повіту звертаєть ся філїя до всїх парохіяльних урядів, учителїв і ввагалї всїх свідомих ваги сеї інституції людий з просьбою вказувати потребуючим такого рода помочі на істнованє сеї поради популяризувати значінє нашого Товариства, вступати в його члени (членські вкладки найменше 2 кор. річно і добровільні датки просимо слати на адрес п. Галї Шепаровичевої, Львів, вул. Сикстуська 48). При сїй нагодї повідомляємо, що дня 10 і 15 с. м. відбудеть ся заходом згаданої філїї відчит Вп. д-ра Дрималика на тему: "Як плекати дитину", кождим разом в малій салї Тов. ім. Лисенка о год. 6 вечером. — Видїл філїї У. К. Т. охорони дїтий.   Приїзд отамана Сокири-Яхонтова зі штабом до Володимира Волинського. Пишуть нам: Отаман 1-ої стріл. козацької дивізії Сокира-Яхонтів, який в дорозї з Київа до Володимира Вол. задержався був у Львові, прибув зі своїм штатом 27. мая до Володимира Вол. На двірци повитали його капітан австрійського ґенерального штабу Кватернік і одна почесна сотня 1-ої укр. стріл.-коз. дивізії під проводом сотника Гончаренка. По відданю війскової пошани поздоровив ся отаман з козаками і подякував за щире привитанє. Він зазначив, що радїє невимовно при видї перших дисцїплїнованих козаків великої самостійної України. На площі біля козацьких казарм, призначеній для щоденних війскових вираз, вистроїлось все козацтво 1-ої стр.-коз. дивізії рядами, щоб повитати отамана. Отаман здоровив ся з козаками, а опісля звернув се з щирими словами до поодиноких полків. В своїх словах вказав він на те, що не пора козакам непокоїтись подїями в ріднїм краю і роздумувати над ними, а дати вітчинї як найскорше спроможність опертись на дисциплїнованїй армії. Воскресла велика самостїйна Україна, вона є, вона буде, вона потребує сили, а її силою се дисцїплїновава армія. Залунало серед козаків "Слава Українї" і козацтво рушило сотнями почесним ходом перед отаманом. Хто мав нагоду бачити сю часть української армії, сей мусїв признати, що се не тільки зразковий, дисцїплїнований, але найсвідомійший український народній елємент.   Дїло   