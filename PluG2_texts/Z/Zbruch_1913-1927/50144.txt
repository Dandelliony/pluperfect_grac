◦ ◦ ◦ ◦ ◦ ◦ ◦ ◦ ◦ ◦

Як борять ся українські полки?
ВІДЕНЬ. (Ткб.) З воєнної кватири. В справі очищеня італїйських становищ на Равхкофель, про що донїс комунїкат, надходять тепер близші подробицї, з яких виходить, що в сїй акції визначив ся особливо коломийський вояк краєвої оборони ч. 36 під проводом кап. Піча. Визначну ролю відограв притім також скомбінований віддїл тирольських війск і віддїл тиранських стрільцїв загального ополченя.
Зближенє між Нїмеччиною й Австро-Угорщиною.
БЕРЛЇН (Ткб). 10. с. м. перед полуднем зібрала ся в будинку пруського сойму правнича комісія нїмецького державного товариства братерства оружя для розслїдженя можливостий зближеня між правними відносинами в Нїмеччині і Австро-Угорщинї. До цїсаря Франца Йосифа вислано телєґраму, в якій сказано м. и., що при співучасти визначних представників Австро-Угорщини починається праця, що має служити до тїсного й тривалого зближеня союзних народів також на поли їх правного житя.
Російський буджет.
ПЕТЕРБУРҐ (Ткб). Дума приняла буджет. Звичайні й надзвичайні видатки виносять: 3.646,584.577 рублїв, звичайні й надзвичайні доходи 3.191,149.318 рублїв. Недостаюча сума має бути покрита кредитовою операцією.
Ґен. Брусілов начальним вождом російських південно-західних армій.
СТОКГОЛЬМ (Пр. т.). Доносять з Петербурґа, що ґен. Брусїлова, відомого з першої російської карпатської офензиви, іменовано начальним вождом армій на південно-західнім фронтї в місце ґен. Іванова, що уступив ізза недуги.
Чехи осуджують Масарика.
ПРАГА (Ткб). "Narodni Listy" містять на першій місци статю п. з. "Чехи в Америцї проти аґентів Масарика", де констатують, що Чехи в Америцї осуджують антиавстрійську аґітацію аґентів Масарика, і пишуть: Тисячі Чехів посвячують ся за вітчину і несе в жертві кров і майно за свого цїсаря. Разом з иншими народами монархії стремлять вони до збудованя сильної австро-угорської монархії, а тим самим до скріпленя своїх власних національних і культурних інтересів.
По димісії італійського мінїстра війни.
ЛЮҐАНО. (Ткб.) Зміна особи італїйського мінїстра війни спричинила також зміну в особі підсекретаря мінїстерства війни. В місце ґен. Елїя покликано на се становище ґен. пор. Віктора Альфієрія, що доси був ґен. інтендантом в поли.
Ромунські руссофіли.
БУКАРЕШТ. (Ткб.) Палата. Таке Йонеску відчитав підчас буджетової дискусії заяву в імени своєї партії і партії Філїпеску. Обі партїї здержують ся від обговорюваня буджету тому, що нинї тільки загранична справа має рішаюче значінє, а про те висказали обі партії свою думку підчас нарад над адресою. Від сього часу не змінили своїх поглядів і більше нїж колинебудь думають, що більшість народу годить ся з їх поглядами.
Зарядженя француської маринарки.
БЕРН. (Ткб.) "Temps" довідуєть ся, що француський мінїстер маринарки видав зарядженє, що рівнаєть ся прямо реквізиції торговельної фльоти. Рішив саме, що кождий француський корабель мусить мати на кожду їзду позволенє, якого власти удїлять тільки в таких випадках, коли їзда має служити для апровізації краю.
Анґлія і Франція стремлять до зближеня з Ватиканом.
ЛЮҐАНО. (Ткб.) "Osservatore Romano" з д. 6. с. м. доносить: Папа приняв на авдієнції анґлїйського посла і п. Арманда Нїсара.
"Idea Nationale" лучить сю авдієнцію з прибутєм Аскіта до Ватікану і з довшим побутом в Римі б. співробітника, мінїстра Комбе п. Мешен, який мабуть перед місяцем вів переговори з Ватиканом. Цїсар був останнім амбасадором Франції при Апостольській Столицї і від сього часу не стояв у нїякій звязи з Ватиканом. В день по авдієнції у папи відбув Цїсар конференцію з кардиналом державним секретарем. "Idea Nationale" думає, що Анґлїя і Франція стремлять до важного зближеня з Ватиканом.
Грецькі острови і нїмецькі підводні човни.
ПАРИЖ. (Ткб.) Грецьке посольство заперечує відомість, що на Корфу відкрито розширені урядженя для доставлюваня вісток і заосмотрюваня нїмецьким підводним човнам і немовби на инших островах викрито чотири точки опертя для підводних човнів.
Зміни в грецькім кабінетї.
АМСТЕРДАМ. (Ткб.) Після донесеня з Атен Ралїс обіймає мінїстерство скарбу в місце Драґуміса, котрий уступив.
МІЛЯНО. (Ткб.) Як доносить "Сorriere della Sera", в місце Ралїса, що обіймає теку мінїстерства скарбу буде іменований мінїстром справедливости прокуратор Гадіякос. 