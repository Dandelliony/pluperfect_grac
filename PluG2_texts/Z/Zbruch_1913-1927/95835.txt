◦ ◦ ◦ ◦ ◦ ◦

Нові репресії. "Нову Раду" закрила поліція на 8 днів. Не знаємо причини закриття цего дневника, але вважаємо, що такими репресіями, як замикання ґазет та конфіскатами не дійдеться до ціли. Здержуванням свободи слова ще ніяка влада далеко не дійшла!   В Варшаві згоріли цілі запаси муки й збіжжя. Дня 20.  лютого повстав з невідомої причини пожар в млині Фрідріховича на Празі. Мимо негайної помочі згоріли цілі запаси муки, які находилися в 4 поверховому будинку. Шкода виносить кілька міліонів марок.   Святкування неділі. Звертаємо увагу нашій публиці, що з огляду на розпорядок в справі стислого святкування неділь, в неділю всі склепи будуть замкнені і не буде можна нічого купити. Замкнені будуть також голярні і фризієрні.   Проти подорожіння тютюну запротестували краківські консументи і вислали в тій справі меморіял до дирекції скарбу. Крім того була делєґація залізничників в міністерстві скарбу, з домаганням, щоби хоч в місяци лютім пораховано приділ тютюну для Галичини після давних цін.   В дорозі на смерть. Підчас ескортування бандита Новака на місце страчення розігралася прикра сцена. В вул. Рапапорта сказанець, який ізза недостачі залізних кайданів, мав руки звязані ременем, розірвав їх, почав утікати і мимо стрілів ескорти вспів укритися. Підчас ревізії в одному домі при вул. Алємбеків найдено його перебраного, де удавав дозорця дому. Новака закули тепер в кайдани, повели дальше на військову стрільницю і там розстріляли.   Вперед! 