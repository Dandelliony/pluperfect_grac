Краєвий Видїл Галичини у Цїсаря з чолобитнею.

ВІДЕНЬ (Ткб.) Цїсар приняв вчера по полудни чолобитну депутацію автономічних представництв Горішної Австрії, Зальцбурґа, Стирії, Каринтії, Країни, Гориції і Ґрадиски, Моравії, Шлеска, Тиролю і Форарльберґу, Галичини і Буковини.
Іменем галицького преставництва промовив краєвий маршалок Незабітовський тими словами:
Промова маршалка.
Найдостойнїйший Пане, Наймилостивійший Цїсарю і Королю, Наймилостивійша Цїсарево і Королево:
Йдучи за голосом наших сердець, наближаємо ся до стіп найвисшого Престола зі словами найблизшої пошани і найвірнїйшого привязаня. Приходимо, як представники народу польського і українського, що заселюють Королївство Галичини і Володимирії з Великим Князівством Краківським.
Почуванєм вдячности ворушить нас память про добродїйства, які подала нашому краєви Найдостойнїйша Династія, а особливо незабутий, великодушний Попередник Вашої Цїсарської Величности, який ідучи за своїм почутєм справедливости, запевнив йому основи здорового розвитку, що відповідає історичним прикметам і пособляє заспокоєню реліґійних і національних потреб.
Послїдна незабута, найвисша манїфестація з дня 5. падолиста минулого року запоручає нам розширенє самоуправи краю аж до тої повноти, яка дасть ся погодити з приналежністю до Монархії і її розвитком, що від давна було цїлию наших краєвих репрезентацій.
Таке розширенє законодатної і виконуючої власти краю дасть нам можність енерґічної дїяльности в области культурного і господарського двигненя рідного краю. Оставляючи права, як горожан держави, і свободу, пособить воно одночасно матеріяльним і духовим інтересам Монархії, бо її велич і сила, як досї, так і на будуче остане нашим горячим бажанєм.
Першою найважнїйшою цїлю нашої працї буде відбудова краю, який підчас війни шалїючої в його межах вже майже від трьох лїт, став жертвою повного знищеня.
(По українськи). Не зможемо того довершити при власних силах, числимо отже на поміч цїлої Монархії в сильній надїї, що ту поміч одержимо, бо цїлий наш край з певністю не остає позаду инших що-до жертв крови, а що до жертв майна певно їх перевисшає.
(По польськи). Найдостойнїйший Пане! Щоб Тобі судило ся заключити небавом з неприятелями справедливий, почесний мир для щастя і добра народів, живучих під Твоїм скиптром. Щоб Тобі судило ся також як найдовші лїта держати в своїй справедливій руцї скиптр Твоїх Предків. Боже осїни, Боже благослови Нашого Найдостойнїйшого Цїсаря і Короля.
Відповідь Цїсаря.
Дякую за вислови почувань льояльности і вірности висказані іменем Мого Королївства Галичини. Є для мене сердечною радістю, що з Ваших уст почув я запевненє привязаня до Династії і вдячности за запевненє Моїм стриєчним Дїдом розширеня прав самоуправи Галичини з нагоди проголошеня самостійного Польського Королївства.
Бажаю, щоби той край, який в теперішній війнї, приносячи тяжкі жертви, дав нові докази привязаня і несхитної вірности піднїс ся по заведеню мирових відносин при тїсній співдїяльности заселюючих його народів і при помочи Мого правительства до успішного розвитку національного і господарського, на який зовсїм заслужив за понесені жертви крови і майна.
Вірна і Мому батьківському серцю близька людність може бути певна, що Моє правительство при гоєню ран, завданих краєвин серед геройської оборони східних границь держави, буде дїяльно помічне.
(По польськи). Дякую Вам сердечно за чолобитню, зложену Менї іменем людности Мого гарного краю і прошу, щоби Ви тій людности переказали Мій цїсарський привіт.
(По українськи). Будьте також певні, що все буду памятати про той тяжко навіщений війною край. 