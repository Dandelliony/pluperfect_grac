◦ ◦ ◦ ◦ ◦ ◦ ◦ ◦ ◦ ◦

З приготовань до скликаня Зїзду українських ремісників і промисловців. Дня 3. червня відбуло ся друге з черги засїданє комітету для скликаня зїзду українських ремісників і промисловців, під проводом п. М. Стефанівського. По принятю до відома протоколу з попередного засїданя, кооптовано нових членів комітету, а відтак розвинулась ширша дискусия над орґанїзацивю секретарияту зїзду та його чинностями. Порішено зорґанізувати секретарият в складї двох членів комітету та просити Головний Видїл Товариства "Просьвіта" приділити до секретарияту урядника економічного віддїлу Товариства для помочи в полагоджуваню переписки. Всї видатки по скликаню зїзду покриває комітет з своїх фондів, для cего установлено від учасників зїзду оплату в квотї 4 кор., за що одержить кождий безплатно памяткову книжку зїзду з рефератами і дискусиями. Склад зїзду означено такий: ремісники і промисловці ріжних заводів, що провадять самостійні підприємства ремісничі і промислові; відпоручники міщанських брацтв, запомогових товариств ремісничих, цехів, кредитових стоваришень промислово-торговельних, а також відпоручники центральних економічних інституций українських, які зложать привіти зїздові; далї візьмуть участь в зїздї особи з кругів міської інтелїґенциї, яких запросить комітет або самі зголосять свою участь і запрошені гостї, а крім того рішено просити до участи в зіздї представників соймової і парляментарної репрезентациї. Рішено, що перед зїздом мають бути видруковані проєкти резолюцій після рефератів з реґуляміном обрад та роздані учасникам зїзду враз з програмою зїзду.
Доля еміґрантів. До Кракова прибуло з Америки 800 еміґрантів переважно зі східних повітів Галичини. Часть вернула вже по кількатижневім побутї в Америці.
Курси української мови в заграничних унїверситетах. Видана недавно українська велика граматика Смаль Стоцького і Ґартнера в нїмецькій мові підживила інтерес чужих учених до нашої мови. Відомий і заслужений слявіст проф. монахійського унїверситету і впорядчик великої читанки славянських мов з роздїлом, присьвяченим зразкам українських говірок, проф. Бернекер, читав в лїтньому семестрі сього року курс істориї української мови. Прив. доцент Френкель в Кільонїї (Kiel) також на лїтний семестр оповістив курс української мови.
Скріпленє австрийської артилєриї на росийській граници. В осени с. р. дивізия артилєриї полевої краєвої оборони ч. 13, яка стоїть доси у Львові, буде перенесена до Черновець, для скріпленя артилериї на північно-східнім фронтї. Команда дивізиї піхоти краєвої оборони ч. 43. є в Чернівцях, але артилєрия сеї дивізиї була мимо сего тепер у Львові, а в Чернівцях стояв лише штаб другої дивізиї полку полєвої артилериї ч. 43. Ся дивізия належить знова до 30. дивізиї піхоти у Львові.
Робітничі заворушеня в Бориславі. З причини триваючого страйку робітників, які працюють в копальнях воску в Бориславі, — вибухли заворушеня. Переполох збільшив ся ще, коли в однім з шибів вибухла пожежа, як говорили, підложена. На жаданє староства скріплено ще минулого тижня бориславськйй постерунок жандармериї, так що число жандармів, що стоять там залогою, виносить 50 людий. В обаві грізнїйших заворушень староство зажадало війскової асистенциї і на телєфонічне припорученє намісника прибуло вже до Борислава окремими поїздами два баталїони піхоти, один з Самбора, а один з Перемишля. 