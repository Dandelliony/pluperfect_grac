◦ ◦ ◦ ◦ ◦ ◦ ◦ ◦ ◦ ◦

Бої на Волинї.
Воєнний кореспондент Frankfurter Zeitung пише з кватири ґен. Лїнзінґена.
Здаєть ся, що Росїяни мимо своїх тяжких невдач які понесли в послїдних місяцях на захід від Луцка, старають ся все ще проломити фронт. Від кількох днїв боєва дїяльність в области Затурцї-Зубильно збільшила ся. Сей відтинок фронту ще під кінця червня є предметом російських атаків. В тяжких боротьбах саксонські війска не тільки удержали тут свої становища, але їх поширили. Дивізія, яку Французи назвали були "сталевою", заслужила собі і тут на ту почесну назву.
Після частинних наступів і невдалих ґазових атаків в серпни і вересни не втихала тут боєва дїяльність і в жовтни. Протягом перших вісьмох днїв того місяця острілювала російська артилєрія наші становища барабанним огнем. Майже щодень російські кольони цїлих трьох дивізій ішли тут до приступу. Тільки в деяких місцях вони дійшли до наших лїнїй, де з правила вони стрічали ся з протинаступом, перед яким відступали або падали. Найбільші втрати принїс Росіянам день 8. жовтня. Відступаючі ряди російської піхоти знищила запірним огнем сама російська артилєрія, яка замикала своїм війскам відворот; ті неприятельські віддїли, що були приневолені окопати ся перед нашими лїнїями, впали жертвою нашого артилєрійського огня. По тім дни настала перерва, підчас якої поправлено і приготовано до нової оборони наші становища. А було се потрібне, бо вже 16. жовтня повторили ся нові масові ворожі приступи, з того десять тільки пополудни, які покінчили ся величезними російськими втратами; перед відтинком тільки одної компанїї лежало убитих 5 неприятельських офіцирів і 392 жовнїрів. Тепер знов затихли бої на якийсь час. Почали ся вони знова 23. жовтня, коли то Росіяни отворили нечуваний на тім відтинку, артилєрійський і міновий огонь, головно в тій цїли, щоби прорвати наші полученя з резервами. Барабанний огонь тривав цїлий день. Коло 8 години вечером почав ся на вузкім відтинку між Заркою і Затурцями неприятельський приступ, який не розвинув ся навіть добре в нашім запірнім огни і скоро був здавлений. Слїдуючої ночи і на другий день ворожий огонь не стихав та тривав досї.
Воєнні комунїкати австро-угорського ґенерального штабу з 2. падолиста.
Війна на Сходї. Фронт архикн. Карла: На південний схід від провалу Червоної Вежі зробили ми дальші поступи. Австро-угорські і нїмецькі війска, що борють ся на півдни і південнім заходї від Брассо на неприятельській земли відперли ромунські наступи.
На південній Буковинї в области Цапуля успішні підпринятя перед становищами.
Ґрупа кн. Баварського: Нїмецькі війска армії ґенерала полковника Терстіянського виперли неприятеля під Вітинцем (на південь від Солотвина) із сильно укріпленого становища. Ми полонили 22 офіцирів, 1500 жовнїрів, 10 машикових крісів і 3 метавки мін.
Війна з Італїєю. В области Ґориції почала ся нова італїйська офензива. II. і V. італїйські армії, які доповнено від часу послїдних великих боїв новими війсками, атакують на бік від Ґорицїї. Перший загальний приступ відперто завдяки геройству наших війск. Коли сильний артилєрійський огонь перед полуднем скріпив ся до незвичайної нагальности, пішла неприятельська піхота коло полудня до приступу.
В долинї Віппах мали бути за всяку цїну добуті гори на схід від Вертойбіци. Сїм неприятельських бриґад на вузкім просторі відперто тут зовсїм. На північній части височини Красу слїдував зараз після 11. год. масовий наступ італїйської піхоти, який спершу зискав на теренї поза нашою найбільше вперед висуненою лїнїєю окружаючі протинаступи наших війск виперли з нова Італїйцїв, але Льоквіца остала в неприятельських руках.
На південній части височини ми удержали ся на всїх становищах мимо шалених атаків.
В успіху вчерашної битви взяли визначну участь каринтійський полк піхоти краєвої оборони ч. 27 і багатий досвідом західно-галицький полк загального ополченя ч. 32. Вони відперли неприятельські наступи і встояли ся перед величезною перевагою. Також полки 41. і 11. заслугують на всякі похвали. Ми полонили понад 1000 людий і добули 7 машинових крісів.
Війна на Балканї. В области австро-угорських війск нїчого нового.
Воєнні комунїкати нїмецького ґенерального штабу з 2. падолиста.
Західний терен війни. Ґрупа війск князя Руппрехта: В области на північ від Сомми дїяльність артилєрії в части скріпила ся. Атак Анґлїйцїв на північ від Courcelette легко відперто. Французькі наступи у відтинку Les Boeufs Rancourt принесли неприятелеви малі користи на північний схід від Morval і на північно-західнім краю лїса St. Pierre Vaast, однак в головній части їх кріваво відперто. Наші війска посунули ся наперед мимо завзятого француського опору в північній части Sailly.
Ґрупа нїмецького наслїдника престола: Огнева боротьба на право від Мози доходила кількакратно до великої нагальности а особливо спрямували Французи тяжкий, розторощуючий огонь на форт Vaux, який вже в ночи наші війска після приказу без перешкоди з боку неприятеля опорожнили, а з якого передтим важні части висадили у воздух.
Східний терен війни. Фронт кн. Лєопольда Баварського: В области ґрупи війск ґенерала Лїнзінґена вестфальські і східно-фризійські війска під проводом ґенерал-майора фон Діттурт добули приступом російські становища, висунені наперед на лївім березї Стохода під Вітинцем і на південь від тої місцевости. Крім великих крівавих втрат, неприятель втратив в полонених 22 офіцирів і 1508 жовнїрів та полишив в наших руках 10 машинових крісів і 3 метавки мін. Наші втрати малї. Дальше на південь від Олександрівкою привели ми із успішної стежної виправи 60 бранцїв.
Фронт арх. Карла: В Карпатах у спішні операції проти передних становищ Росіян на північ від Дорна Ватри. На східній фронтї в Семигородї положенє не змінило ся. Наступи Ромунів на союзні війска, які посунули ся за Альтшанц і провал Предеал, зломано, причім неприятель понїс значні втрати. Ми полонили 8 офіцирів і 200 жовнїрів. На південний схід від провалу Червоної Вежі ведуть ся дальше успішні для нас бої.
Балканський терен війни. Ґрупа війск Макензена: Острілювано безуспішно Констанцу від сторони моря.
Македонський фронт: Наступи Сербів в луку Черни і на північ від Нідзе Пляніна відперто. Над Струмою значні бої в области перед становищами. 