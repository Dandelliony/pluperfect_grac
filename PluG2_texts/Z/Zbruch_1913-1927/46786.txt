◦ ◦ ◦ ◦ ◦ ◦ ◦ ◦ ◦ ◦

Землетрясенє.
ВІДЕНЬ. (Ткб.) Сейзмоґрафічні апарати центрального заведеня метеорольоґії й геодинаміки записали нинї рано сильне землетрясенє в віддаленю коло 2.000 км.
ПОЛЯ. (Ткб.) Нинї в 7 год. 59 мін. 17 сек. рано сейзматоґрафи гідроґрафічного уряду записали початок катастрофальнаго далекого землетрясеня, якого огнище знаходить ся правдоподібно в Арменії.
Італїя і Солунь.
ЛЮГАНО. (Пр. тел.) Італїйська мінїстерська рада в присутности Кадорни рішила, що італїйські війска не будуть брати участи в Солунській акції.
Проти противників війни.
КЕЛЬН. (Пр. тел.) "Köln. Ztg." доносить, що буде поставлене внесенє виключити з італїйської радикальної партії зятя Джолїттія і ще одного посла за те, що вони в справі війни не голосували за правительством.
Соціялїсти за миром.
ЛЮГАНО. (Пр. тел.) На соціялістичнім конгресї в Больонїї голова конґресу зложив заяву, що всї соціялїсти протестують проти війни. Заяву приняв конґрес гучними оплесками.
В Італїї сподївають ся в мартї мира.
ЛЮГАНО. (Пр. тел.) Богато ґазет почало знов займати ся питанєм, коли скінчить ся війна. Подають, що президент мінїстрів Саляндра мав сказати, що і прихильники і противники війни можуть погодити ся в тім, щоби сподївати ся мира в мартї, очевидно, при сповненю національних аспірацій Італїї.
Пляни сербського короля.
АТЕНИ (Аґ. Гаваса). Сербський король, який як найшвидше хоче бути серед своїх війск, по скінченю лїченя в Едіпсос удасть ся на острів Корфу. Сербські офіцири, які перебувають в Атенах, виїздять на Корфу, де сербське війско має бути незабаром привернене до боєвої здатности.
Посол президента Вільзона.
ПАРИЖ (Ткб). Окремий посол президента Вільзона полковник Гуз заявив дневникарям, що його задача докладно поінформувати американських амбасадорів і послів про важні справи, які мають обговорити з воюючими державами, особливо що-до підводних човнів і і бльокади. Президентови Вільзонови представить він докладно вражіня і настрої воюючих держав. Його місія зовсїм не відносить до евентуального мирового посередництва.
Виріб мунїції в Анґлїї.
ЛЬОНДОН (ТКБ). На засїданю палати громад 21. с. м. Нідам (лїберал) запитав, чи правительство має трудности в одержаню потрібної скількости вишколених робітників для виробу мунїції і яких уживає способів, щоби виріб мунїції прискорити.
Премієр Аскіт відповів, що правительство розслїджувало всї способи для осягненя потрібного числа вишколених робітників до фабрик мунїції, при чім дійшло до переконаня, що тільки ужитє піввишколених і невишколених робітників як також робітниць уможливить виріб вимаганої скількости мунїції. Краєвий виріб мунїції годї заступити заграничною роботою, хоч-би її можна було збільшати в безконечність бо се накладало би нечувані тягарі на край і на мореплавбу і спричиняло би непоборимі трудности. Жалую, що мушу сказати, що те, Що до сеї пори осягнено, остає оплаканим способом поза тим, що є тепер конечне.
Замах на Юаншікая?
ТОКІО. (Ткб.) Японський посол в Пекінї повідомив своє правительство, що китайське правительство урядово оголошує відложенє утвореня монархії, бо внутрішні розрухи вимагають зміни первісного пляну, по якому монархія мала бути проголошена з початком лютого. Реченця, до якого справу відкладаєть ся, не означено. Урядників на провінції повідомлено про відложенє.
КЕЛЬН. (Пр. тел.) "Köln. Ztg." подає донесенє "Exchange Telegraph" з Пекіну, що там відкрито заговір на житє Юаншікая. Заговірники підложили в палатї бомби й вибухові матеріяли, щоби через висадженє її в воздух Юаншікай знайшов смерть. Переведено богато арештовань. 