Петиція полонених Українцїв у таборі Фрайштадт.

На вістку про полїтичний переворот в Росії полонені Українцї в таборі Фрайштадт в Австрії уложили петицію до революційного правительства, покриту тисячами підписів і закликаючу полонених в инших таборах і на робітничих командах укладати такі самі петиції, збирати під ними чим більше підписів і пересилати на адресу: Ukrainische Kriegsgefangenenorganisation in Freistadt, Ober-Österreich. Зміст сеї петиції такий:
"До Революційного Правительства Росії. З невимовною радістю зачуваємо ми, полонені Українцї табору Фрайштадт у Австрії, про вибух у Росії революції й перемогу революційного народу над старим царським порядком. Розбиття царизму й вибуху революції ми бажали завсїди, готовлючись і тут у полонї стати в ряди борцїв за загальну свободу й кращу долю рідного народу. Мріяні нами подїї застають нас ще в неволї й нас обгортає великий сум, що ми не можем особисто покласти в жертву свободї України й Росії свого життя. Ми пересилаємо звідсїль свій глибокий подив і вдячність борцям з народу, нашим братам-салдатам, що стали на бік народу проти царської неправди, й керманичам революції, висловлюючи при сїм свої бажання:
"Щоб в основу нових, як тимчасових порядків, так і нових основних законів заложено й переведено до краю повне народоправє (повнота власти народови);
"Щоб при перетворенню Росії на демократичну державу повно вшановано національні права окремих націй. Як Українцї жадаємо, щоб український народ, який поклав неменші жертви для свободи Росії нїж инші народи, дістав повні національні права на своїй власній землї через приверненнє основ Переяславського договору 1654 р., безправно нарушеного московськими царями;
"Щоб українському селянству привернено назад відняті царями в українського народу й роздаровані царським слугам землї;
"Щоб в інтересї розпочатого народом великого дїла заключило правительство революції як найшвидше мир на основах, які ґарантували-б вільний розвиток всїм народам Европи". 