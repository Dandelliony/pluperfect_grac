◦ ◦ ◦ ◦

    Комунікат Товариства "Просвіта". Політичні власти вичеркують з ліст істнуючих товариств такі товариства, що не дають ніякого прояву життя і не предложать властям (староствам зглядно дирекції поліції) в означенім речинці жаданих даних про діяльність товариства. Тому Головний Виділ Товариства "Просвіта" взиває всі свої філії подати політичним властям на їх жадання потрібні дати і скликати в найкоротшім часі загальні збори як філій так і читалень, бо після статута "Просвіти" філії відповідають за підчинені собі читальні. На деннім порядку Філіяльних Загальних Зборів треба ставити точку вибору делєґатів на Загальні Збори Головного Товариства. У Львові, дня 14. червня 1920 р. — За Головний Виділ І. Кивелюк голова. За просв.-орґ. ком. М. Галущинський голова.   Нечуване насильство. В селі Звенигороді повіт Бібрка, виставила жандармерія тамошних господарів і зарібників як: Лучку і Антона Морикишко, Кіндрата Іжевського, Василя Орача і багато инших до староства в Бібрці, де без переслухання засуджено їх на 2 доби арешту за це, що не хотіли іти, або повтікали з двірської роботи, за яку управитель дібр ґрафа Потоцького Качановскі платить денно 5 (пять) марок. На жаль помічний є Качановскому в його діяльности теперішній начальник громади, котрий побирає за це сіно, отаву, і т. д. а цего року одержав в "аренду" кілька морґів двірського поля. — Мимоволі приходить на думку питання: коли ті всі надужиття скінчаться?   Арештовання. Оноді арештовано у Львові Василя Білозора, управителя ремісничої бурси, б. громадського секретера в Краківци за української влади, на донос урядника пшаснинського староства Міцьковського.   Міліонова крадіж. В ночі з неділі на понеділок невисліджені справники вломилися до бюр податкового уряду в Лісаках під Краковом, розбили огнетревалу касу і зпабували пів міліона корон приготованих до виміни.   Самоубийство з нужди. В часі купелі попідрізував собі артерії б. слідчий суддя в Ченстохові, щоби тим способом покінчити з життям і не дивитися на голод і нужду жінки і 3 дітей. На щастя служба це підглянула і спасла його від смерти. В часі допитів заявив, що 2000 мк. пенсії яку він дістає, не може вистарчити для удержання родини і він вже довше не міг дивитися спокійно на їх нужденне життя.   Відпустка... для бандита. Заряд тюрми в Мотокові дав тримісячну відпустку вломникови Каролеви Райді для поратовання здоровля. Поліція зловила його в Кракові з цілим "ґарнітуром" до розбивання кас. "Дзєннік людови" пише, що таких урльопників "ратує здоровля" в Галичині більше.   Бавовняні вироби дешевіють. Польські часописи доносять, що наслідком слабого збуту товарів, викликаного високими цінами багато фабрик в Лодзі перервало або обмежило значно свою працю. В остатніх днях ціни бавовни впали о 30–40 проц. Мимо цеї знижки ціни товарів ніхто не купує. Є надія, що товари ще більше подешевіють.   Відкритий талант. На днях арештовано у Львові одного з офіцерів касових польської армії. Спричинив це делегат військової соймової комісії, який знайшов у сього офіцера 340 тисяч марок, значну скількість біжутерії (вартости пів міліона марок) і столового срібла. Цей офіцер в цивільнім стані був бідним офіціялом судовим.   На курсі домашнього господарства, годівлі дом. звірят та просвітно-орґанізаційних відомостий, який відкриє Краєве Товариство господарське Сільський Господар" у Львові в днях від 18./VII. до 15. VIII. с. р., викладатимуть: О. Пеленська: Хатне господарство. Л. Ломінська: Засоби поживи, їх переховування і варення. Інж. Ю. Павликовський: Годівля рогатої худоби. Дипл. аґр. М. Холєвчук: Годівля безрог і дрібних дом. звірят; плекання сіножатий і пасовиск. В. Кучера: Плекання садовини і городнини. Д-р О. Барвінський: Гіґієна життя, плекання дітий і пошесні недуги. Лік. вет. В. Білинський: Пошесні недуги дом. звірят. В. Радзікевич: Історія просвітного руху. М. Галущинський: Позашкільне виховання молоді, святочні обходи і просвітна праця серед населення. О. Панейко: Бібліотеки. М. Таранько: Засоби просвітної праці серед населення (концерти, аматорські вистави, гри і забави, світляні образи, курси для неграмотних). А. Іванович: Захоронки і як їх вести. С. Ванчицький: Читальняне діловодство і читальняні доми. В. Целевич: Спільництво.   Громадська думка 