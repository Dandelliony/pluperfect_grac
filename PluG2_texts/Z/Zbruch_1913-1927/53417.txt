Новеля про удержавненє вихованя.

Львів. 30. червня 1916.
На одну справу дуже важну в житю нашого народу в Австрії треба нинї звернути увагу українського загалу.
Основною тенденцією постанов новелї до австрійського цивільного закона з 12. жовтня 1914 про опіку є так сказати би частинне усуспільненє, чи навіть удержавненє вихованя. Уряд опікунів можна, а в деяких случаях треба на основі сих законних постанов повірювати орґанам публичної адмінїстрації, опікунчим радам, чи вибраним з її лона особам. Нагляд держави над веденєм опіки в дечім скріплено. До певної міри такими самими мотивами подиктований новий розпорядок мінїстерства справедливости з 24. червня 1916 В. з. д. ч. 192, що являєть ся як виконний розпорядок §54-го згаданої першої новелї до цивільного закона. Розпорядок сей нормує інститут опікунів зі званя (Berufsvormund), який вже на основі дотеперішних законів був заведений в деяких краях і громадах, і заводить інститут ґенеральної опіки.
Досї особу, предложену громадою або і корпорацію на уряд опіки, не мусїв опікуном установити суд. Після постанови §2. згаданого розпорядку може тепер президент краєвого чи окружного суду В порозумінню з полїтичною властию на внесенє громади або иншої корпорації (н. пр. краю, повіту, каси ощадности, товариства), яка визначує опікуна, зарядити, щоби визначеному нею опікунови повірено раз на все в дотичнім окрузї опіку над усїми тими неправесними дїтьми, або їх деякими ґрупами, які не мають нїякого заступника. Суд може на случай потреби віддати повірену ґенеральному опікунови опіку над особою потребуючою правного заступства кому иншому. По припису §5. обовязані повитухи повідомити потягом 24 годин компетентного ґенерального опікуна про уродини і в тих случаях вільно тому опікунови поробити зарядженя конечні в безпосереднім часї після уродин без окремого дозволу опікунчого суду до того. Сюди належати-муть перші заходи для охорони матери і дитини, завізванє лїкарської помочи, винайденє неправного батька, виєднанє потрібних на удержанє дитини средств у батька, публичних властий, чи инших покликаних до того корпорацій.
Ґенеральний опікун може бути установлений і співопікуном над дїтьми, які стоять під материнською опікою; йому можуть бути припоручені поодинокі права обовязки опікуна, н. пр. обовязок виєднати средства удержаня, або провірити родинні відносини, громадську приналежність вихованцїв, які мають свого законного заступника.
Особливо важна є постанова, що дїти, повірені опіцї, мають бути в означених відступах часу піддані лїкарським оглядинам; веденє опіки, приміненє і вихованє дїтий буде теж в означенім до того часї основно провірювати ся.
Треба тільки уважно переглянути зміст сих постанов, щоби зрозуміти потребу пильного береженя інтересів українського громадянства в области сих нових правних інститутів. 