◦ ◦ ◦ ◦

Совітська республика в Німеччині. Париж. (Ава). З Аахен прийшла вістка, що в Біттерфельді й Маґдебургу проголошено совітську республику.   Справа Азії Малої. Льондон. (Райтер). Найвища Рада ухвалила полишити Килікію під протекторатом Франції, а протекторат над Вірменією в її сьогоднішніх межах з доступом до Чорного моря жертвувати Лізі народів. Рада Ліґи народів має в найближчих днях зайнятися цією справою.   Фінляндія в Лізі народів. Ліон. (ПАТ). З Штокгольму повідомляють, що фінського представника в Копенгазі д-ра Ідмана відкликано до Гельсінґфорсу, де мав взяти участь в праці над уложенням докладу в справі приступлення Фінляндії до Ліґи народів. Фінляндський парлямент радитиме в найближчих днях над цією справою.   Конференція в Римі. Рим. (Ава). "Corriere della Sera" подає. що Льойд Джордж і Бальрур по конференції в Сан Ремо приїдуть до Риму. Проводитиме на конференції Нітті.   Естонія хоче належати до Ліґи народів. Париж. (ПАТ). Мільран приняв у пятницю голову естонської делєґації на мирову конференцію та представника естонського уряду у Франції. Дипльоматичний представник Естонії в Льондоні удався до першого ґенерального секретаря Ліґи народів і вручив йому письмо, в якім домагається прийняти Естонію до Ліґи народів.   Мирова пропозиція Литви большевикам. Ковенський денник "Lietuva" з 31. марта повідомляє, що литовський міністер закордонних справ Вальдемарас вислав через представника литовського уряду в Ризі телєґраму такого змісту: Тому, що ніодного російського вояка нема вже на території литовської республики, як також з огляду на те, що литовський народ вхопив за зброю не в ціли загарбання російських земель, але тільки в обороні власної незалежности, литовський уряд повідомляє, що годиться зробити мир з Росією. Принципіяльною умовою є визнання незалежности Литви в її етноґрафічних межах з столицею Вільнею і давніми ґуберніями віленською, ковенською, городненською і сувальською. Коли російський уряд прийме цю принципіяльну умову, тоді вишлемо делєґатів, які виробилиб подробиці й підписали мировий трактат. Час і місце означиться на підставі обопільної згоди.   Мирний стан між Америкою і Німеччиною. Вашинґтон. (БР.) Внесення на проголошення мирного стану з Німеччиною палата послів прийняла 243 голосами проти 150. Більшість утворили республиканці, а крім того голосувало за внесенням 22 демократів; 2 республиканці голосували проти.   Переговори з Литвою. Берлін. (ПАТ). Литовські жерела подають вістку литовської телєґрафічної аґенції, по якій Чічерін відповів на запит литовського міністра закордонних справ, що уряд совітів визнає незалежність литовської держави й що ця справа не буде предметом дискусії в мирових переговорах. Щодо меж литовської держави заявляє уряд совітів, що годиться з литовським становищем щодо Вільні й Городна.   Торговельні зносини антанти з Московщиною. Париж. (ПАТ.) Незабаром збереться конференція делєґатів союзних і невтральних держав, щоб нарадитися, під якими умовами можна навязати торговельні зносини з Росією.   Торговельні зносини Америки з Московщиною. Льондон. (ПАТ). "Morningpost" одержала телєґраму з Гельсінґфорсу, яка доносить, що Америка підписала умову з представниками уряду совітів у справі достави 400 льокомотив для Росії.   Громадська думка 