Австрія як федеративна держава націй.

Резолюції з'їзду нїмецької соціяльної демократії Австрії.
З'їзд нїмецької соціяльної демократії австрійської, який саме відбуваєть ся, ухвалив в справі національної автономії між иншим отсї революції, предложені референтом д-ром Реннером:
1. Партійний з'їзд домагаєть ся перебудови Австрії на федеративну державу націй, яка одинока є в силї погодити неоспориме право кождої нації на самоозначенє з мирним господарським і культурним співжитєм всїх націй.
2. Пригожим способом до того є уладженє устрою, основаного на округах, і самоправлїнє народу в окрузї. Пережита інституція коронних країв не може стати основою до того.
Партійний з'їзд перестерігає перед тим, щоби відновлювано краєві сойми, які звели ся на нїщо з приводу своєї безосновности і нездібности та з приводу вибухів національного шовінїзму і лихої фінансової господарки, та щоби відбудовувано ті огнища національних межиусобиць. Вони нїколи не були орґанами самоправлїня націй, а все тільки способом національно чужого панованя. Досвіди за час двох поколїнь виявили, що такі корпорації, зложені з ріжних націй, не пригожі до веденя управи. Краєві сойми з куріями великої посїлости торговельних та промислових кругів, з привілеями для плютократії — після занепаду пруського сойму — не дадуть ся вдержати, пролєтаріят не признасть їх нїколи і нїколи їх не стерпить.
3. Нації потребують державного зєдиненя під оглядом законодатним і адмінїстраційним та устроєня їх у федеративній державі націй як сполучених держав. Спосіб до того: щоб законно установлено всїх послів вибраних у виборчих округах поодинокої нації представництвом нації та поручено територію нації зорґанїзовану в округах її власній управі.
Дальше зїзд домагаєть ся, щоби ту реформу перевів парлямент, застерігаючи ся проти реформи дорогою нарушеня конституції і вкінци заявляє:
Партійний зїзд відкидає також предложенє, щоби дорогою якого небудь "відокремленя" знов творено нації першого, другого і третого степеня, народи упривилєєні і підвладні. Національна автономія, якої домагаємо ся для Нїмцїв, мусить бути дана кожому иншому народови. При новім уладженю відносин між нарадами дуалїзм, який знасилував стільки націй і нинї ще дає привілєї мадярській клясї дїдичів, не сміє бути перешкодою для справедливого, розумного ладу народів, зєдинених в межах одної держави. 