Невідрадні вигляди.

Обміна, цїсарских відручних письм, як запевняють не полїпшила положеня між Австриєю і Росиєю. Росия не хоче зречи ся опіки над полудневими Славянами, мимо того, що всї балканьскі Славяни на стілько підросли культурно і скріпили свій державний бит у війні з Туреччиною, що тої опіки не потребують.
Росия переводить потайки на Кавказї і Закаспійщині мобілїзацию, а в краю доньских козаків тепер такий рух, який можна би прирівнати із метушнею на запорожскій Січи перед повстанєм Хмельницкого.
„Nowa Reforma" приносить вісти, що також в Польскім Королївстві, особливож у Варшаві замітний передмобілізацийний рух.
О що ходить суперникам? Чомуж знов побрязкуванє оружиєм?
Дипльоматия каже, що головною причиною австро-росийского ворогованя становить альбаньска справа; не так справа сотвореня самостійної альбаньскої держави, бо на неї дали вже всї великодержави своє "placet", але визначенє границь будучій Альбанїї, а передовсїм о те, кому має припасти в участи Скодра: будучій Альбанїї, чи Чорногорі, котра на збочах Скодри збирає кроваве жниво. Австрия стоїть на становищі, що Скодра повина бути альбаньскою, Росия обстає за Чорногорою. Дипльоматичний торг на конференциї амбасадорів у Льондонї скїнчив ся на нїчім. Між австрийскими і росийскими представниками не прийшло до згоди. Справа станула на вістрю меча.
В такій поважній хвилї звернув ся наш старенький цїсар особисто до росийского царя, сподіваючи ся що чого могли дипльомати розвязати, се порішать короновані голови. Що писав наш цїсар і яку відповідь одержав від царя, про те дуже невелике число людей поінформоване. Тай урядові поясненя з обох сторін властиве нїчого не вияснили; що більше півурядовий дневник „Россія“ демонстративно проголосив, що „історичне" росийске посланництво на Балканї ще не скінчене, або иншими словами, що Росия не перестане вести протиавстрийскої полїтики на Балканї.
До того ще одна знаменна обставина може бути поясненєм росийскої відповіди на письмо нашого цїсаря. Саме тодї, коли цїсарский висланник кн. Гогенльоге вижидав відповіди, росийский цар „искренне благодарить" всеславян, зібраних на бенкетї, котрі поручили єму не виявляти нїякої слабосильности супроти Австриї, бо се не гідне великої Росиї.
Кн. Гогенльоге повернув, але мабуть не ангелом мира. Розоруженя нема, по обох сторонах зачувати про нові видатки, а росийска националїстична печать, почавши від визиваючого „Нового Времени", а скінчивши на кадетскій "Рѣч-и“ бє в великий протиавстрийский дзвін і взиває до порахунку з Австриєю. „Новое Время" прямо пише, що в Росиї чекають на... перші лучі весняного сонця...
Але й про зміст цїсарского письма вже дещо поговорюють в Европі. Іменно поважна Аґенция Гаваса в Парижі пише таке: „Відповідь царя на відручне письмо цїсаря є коротким документом держаним в ядернім стилю. Цар покликує ся найперше на стару приязнь між Австро-Угорщиною і Росиєю, а опісля заявляє, що становище Австриї протягом останних лїт було таке, що Росию приневолено охороняти тепер славяньскі інтереси своїх сусїдів. Кінчить цар Микола свій лист бажанєм, щоби як найскорше найшли ся середники і дороги до усталеня мира і природних відносин на Балканах".
Отже цар заявляв, що обіймає ґенеральний протекторат над всїми Славянами. Царска відповідь є неначе проголошенєм полїтичної влади всїх Славян в Европі під опікунчі крила Росиї і рівночасно виповідженєм війни державній австрийскій ідеї, котра хоче зібрати під своїми крилами ріжнородні народи на засадї справедливости і рівноправности.
Отже не Альбанїя є головним „каменем преткновенія“, а пажерливість Росиї на всї славяньскі народи, навіть на ті, що є в межах Австриї, в першім же рядї на Галичину.
Що принесуть будучі днї в австро-росийскім спорі, се Бог сьвятий знає. „Reichspost" в інспірованій статї грозить Росиї, що коли не змінить свого становища в альбаньскій (читай: протиавстрийскій) полїтицї — то „не можна буде обминути виповідженя війни".
Весна не за горами, рана кервавить ся, що принесе завтрішний день, не знати.
 