Відзначенє Берхтольда.

ВІДЕНЬ. (Ткб.) Як доносить Fremdenblatt цісар надав ґр. Берхтольдови велику стяжку ордеру сьв. Стефана.
Князь Від.
БЕРЛІН. (Пр. тел.) Berliner Localanzeiger доносить з Альбанїї, що до князя Віда прибудуть дві депутациї, одна з Есадом пашею, репрезентуюча північну і середну Альбанїю, друга з 7 членів, репрезентуюча полудневу часть краю. В Триєстї збереться трета депутация, в склад котрої входять представники Альбанців, які жиють в Румунїї і південній Італїї. Ся депутация має означати, що кн. Від є пануючим цілого альбанського народа.
ВІДЕНЬ. (Пр. тел.) Albanische Korrespondenz доносить, що двір князя Віда вже зложено. Складаєть ся він з 32 осіб. Маршалок двору капітан Трота є вже зі службою в Дурацо, щоби приготовити палату на принятє князя.
РИМ (Пр. тел.) Tribuna доносить, що мешканє князя Віда в конаку стрічаєть ся з великими трудностями. Конак сей дуже нужденний будинок. Нема будинку на поміщенє міжнародної контрольної комісиї. Коли контрольна комісия прибула би, мусїла би мешкати в шатрах.
Нещаслива пригода бельґійського короля.
БРУКСЕЛЯ. (Ткб.) Бельґійський король нинї передполуднем упав з коня і вломив лїву руку.
Француський війсковий буджет.
ПАРИЖ. (Пр. тел.). Війскова комісия палати депутованих ухвалила прелїмінар війскового буджету в висотї 1 мілїярда 400 мілїонів франків. Сей буджетовий прелїмінар висший о 600 мілїонів, нїж війсковий прелїмінар давного кабінету. На підвисшенє ефектовного стану француської армії призначує теперішний війсковий буджет 635 мілїонів 300 тисяч франків, супроти 440 мілїонів давного буджету. На доповненє зоружень призначує теперішний буджет 794 і пів мілїона франків.
Проти шведської династиї.
СТОКГОЛЬМ. (Пр. тел.) Вийшло тут перше число часописи Република. Між співробітниками названо посадника столиці і кількох соціялїстичних послїв. Передовиця домагаєть ся знесеня монархії й установленя републики. Лїберали уладили вчера (16. с. м) 50 зборів в середущій Швециї, на яких принято резолюції згідні з лїберальним манїфестом. Замітне, що не позволили на сих зборах підносити окликів в честь короля. Социялїстична партия скликує на недїлю 238 зборів з дневним порядком: "Монархія чи република".
Обструкция в японськім парляментї.
ТОКІО (Пр. тел.) На вчерашнім засїданю парляменту уладили опозицийні сторонництва обструкцию проти податкового закона. Один опозицийний посол розбив виборчу урну. Вечером війшов до комісийної салї якийсь чоловік і так збив одного з членів комісиї, що мусїли його перевести до шпиталю. Напасника арештовано. Підчас відложеня парляменту о півночи нарада над законом нї трохи не поступила вперед. 