◦ ◦ ◦ ◦

Промислові стипендії. Звертаємо увагу всіх, хто інтересується вихованням молодіжи (душпастирів, учителів) на конкурс (ст. 4), який розписує Державний Секретаріят освіти і віроісповідань — на приняття хлопців до інтернату і школи деревного промислу (різбарство, столярство, токарство) у Станиславові. Ся школа одна з кращих сего рода на Західній Области УНР. На вагу промислового образовання нашої молодіжи й не потребуємо звертати уваги. (Инші часописи проситься о відповідну увагу на своїх шпальтах).   Нові видання. "Громадський Голос", орґан українсько-радикальної партії. Виходить раз на тиждень у Коломиї. Видає і за редакцію відповідає др. Кирило Трильовський. Перше число вийшло 15. II. "Доля". Безпартійний орґан Перемищини. Під сим заголовком видає "Polska Rada Narodowa" в Перемишли страшним польсько-українським жарґоном нікчемну ґазетку для баламучення українських селян. Редаґує відомий москвофіл Кирило Черлюнчакевич.   Кілько людей живе з управи рілі? По статистичним даним в давній Росії удержувалося з рільництва 70.3 процент людей, в Італії 60 процент, в б. Австрії 60 проц., в Японії 50, в Канаді 56, у Зєдинених Державах 47, у Франції 46, в Данії 38, в Німеччині 35, в Бельґії 3, а в Анґлії 17 процент населення.   Війна за визволення Західньої України. (УПБ) Офіціяльне звідомлення з Галицького фронту з 7. марта 1919. Нинішний день перейшов взагалі спокійно. На полудневий схід від Хирова наша стежа прогнала польську полеву сторож. Ворожа артілєрія обстрілювала Ляшки муровані і становища нашої армії в Сихові, але без успіху. Начальник штабу Галицької армії.   УПБ. Постій, 6. III. Пресова кватира Начальної Команди Галицької Армії звідомляє. Наша тяжка артилєрія острілювала вчера з добрим успіхом головний зелізничий двірець у Львові. Около години 4.30 з полудня далися чути сильні взриви і вибухи на двірци і в околиці двірця. Опісля появилися сильні огні і луна обнимала чимраз ширший горизонт. Взриви і детонація тревали через цілу ніч. В місті переполох і паніка. Польська артилєрія обстрілювала Винники, але без успіху. — На прочих відтинках нічо замітного.   Република 