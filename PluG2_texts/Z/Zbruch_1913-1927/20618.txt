Нова елєментарна катастрофа.

Під розпучливі голоси голодуючого населеня і стогони нещасливих еміґрантів — жертв минулорічних нещасть, приходять знова вісти про нове нещастє. Останна ще й до сеї хвилї триваюча буря з дощем і снїгом спричинила виливи всїх правих допливів Днїстра, виливи подекуди небувалі. Опір і Стрий виляли і заляли всї поля, луки, сїножаті і пасовиска в своїх долинах. Засїяна озимина і вївси під водою, замулені.
В Синевідську вижнім вода дійшла до хат. Долїшний конець села у водї і деяким хатам грозить заваленє. Засїяні поля на царині під водою. Стрий, Опір, Потік і Млинівка творять одно море. Державний гостинець під водою. Показуєть ся, як невміла є реґуляция Стрия. Висипана тама залита водою на яких півтора метра. Вона певно забрана, як не перервана.
Ціла долина Миколаєва між Стриєм і Львовом залита водою. Почавши вже від Щирця, по обох боках зелїзничої дороги все залите водою, тільки дерева видно. Стрічні селяни тільки охають. Минулого року вода забрала поля, дощі знищили все, а тепер знова озимина, на котру надїяли ся, під водою.
Між Дрогобичем і Самбором зелізничий рух перерваний.
Сян виляв також і заляв тами. Стан води після водовказу на зелїзнім мостї в Перемишли виносить 3.10 метрів над 0. Вода заляла побережні поля на Вовчу і Побережу. Староство й управа реґуляциї Сяну вислали охоронні зарядженя. До загрожених катастрофою місць вислано піонїрів з понтонами, щоби в даній хвилі можна перевезти людий в безпечне місце. Останні вісти з Перемишля доносять, що вода в Сянї вже спадає. Ріка несе маси дерева і фашин. Жандармерия і полїция патролює над берегами Сяну на більшім просторі.
Вилив Полтви
наробив в каналїзацийних роботах Льова шкоди на кілька десять тисячів корон. Вода забрала руштованя, помічничі корита і будови та заляла викопи. Тільки щастєм можна назвати виратованє робітників з филь Полтви, занятих при каналїзацийних роботах. Нагло прибувша вода забрала робітників і з шаленою скорістю несла їх в долину. Щойно при аквадуктї в Клепарові задержали ся на тамі з нанесених водою дощок і бальків. Також великі шкоди пороблені на Вульці.
Особливо великі розміри прибрала катастрофа на Збіжевій площі, де тільки завдяки припадкови не згинули сотки людий, що певно було би зайшло, як-би катастрофа припала була на торговий день. На просторі яких 1000 квадратових метрів завалила ся площа в канал Полтви. Вчера маґістрат видав зарядженя для запобіженя дальшому усуваню ґрунту. Цілий вчерашний день і цілу ніч при елєктричнім сьвітлї працювали робітники на площі і в кориті Полтви під кермою міських інжинєрів. 