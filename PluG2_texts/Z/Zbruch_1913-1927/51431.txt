З житя нашої молодїжи шкіл середних

3 учительських кругів нам пишуть:
В сїм роцї шкільнім замічаємо оживлений рух абстинентський між нашою молодїжю шкіл середних.
Сему рухови дав почин професор Яків Яцкевич з Тернополя, придїлений до служби в акад. ґімназії. Зараз в перших днях по своїм приходї зорґанїзував у філїї акад. ґімназії кружок "Відродженя" на статутї, зладженім в межах приписів шкільних. З кінцем сїчня покликав до житя такий кружок в гол. заведеню акад. ґімназії, в лютім в дївочій ґімназії СС. Василіянок, а в мартї в дївочій семинарії У. Т. П.
Кружки поставили собі за цїль приготовити своїх членів на таких горожан, якими відродив ся би наш нарід. Правильником наших молодих абстинентів є: 1. Поборюванє алькоголю, котрий нищить тїло і духа, деґенерує потомство та зводить до жебрачої торби. 2. Чесний характер, без якого неможлива нїяка суспільна робота. 3. Пильну працю і солїдне сповнюванє своїх обовязків. 4. Чистоту душі і тїла, яка є основою здоровля і щастя народу.
Виходячи з принципу, що кождий Українець горожанин повинен знати свій рідний край, і його минувшість і теперішне положенє, зобовязаний кождий член приватною лєктурою пізнати ґеоґрафію України, її історію і письменство. Відчитами і викладами познакомлюють ся члени з основами суспільної економії, потребами народного господарства, ріжними родами спільництва. Осию однак працї є питанє протиалькогольне, його лїтература і розвій в инших культурних краях.
Члени дїлять ся на прихильників і дїйсних (прихильниками є ученики низших кляс). Кождий дїйсний член зобовязуєть ся підписанєм заяви і поданєм руки жити після правильника, аж до узисканя прав горожанських. Члени дістають гарну членську грамоту, заосмотрену в підписи старшини кружка і куратора проф. Яцкевича. Ось маємо під рукою таку грамоту. Вінієтами грамоти є кличі: "Вишколюйте характер наслїдуванєм великих людий! Характерні горожани є спасенєм вітчини! Дорожіть народною честю! Не попадайте в зневіру! Пізнайте нашу минувшість і теперішність! Присвоюйте собі горожанські чесноти!" Дальше йде виїмок із правильника відродженців.
Наконечною девізою змагань всїх членів се культ національної чести. В кождім своїм слові і дїлї мусять памятати на се, що є Українцями, та поступати так, щоби свому народови не принесли нечести.
Треба побажати як найгарнїйших успіхів сему новому дуже симпатичному рухови, щоб члени цїль осягнули та стали колись гарними горожанами та добрими синами своєї країни. 