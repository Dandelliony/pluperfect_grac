Наші найскромнїйші домаганя

до пана намісника при переведеню рескрипту про воєнних виселенцїв. 
З огляду на обставину, що виселенцї зі Східної Галичини є майже в цїлости українським населенєм, домагаємо ся, щоби Ексц. пан намісник угляднив се при опрацьованю виконуючого розпорядку, а ще більше при переведеню в житє постанов поданого розпорядку, і зарядив:
1) Щоби до обох контрольних стацій призначено полїтичних, полїцийних, зелїзничих і санїтарних урядників української народности, бодай в більшости, коли не в цїлости.
2) Щоби при кождім західно-галицькім старостві призначено бодай по одному урядникови української народности, для справ опіки над виселенцями.
3) Щоби до намісництва покликано бодай кількох Українцїв до центрального бюра опіки над виселенцями.
4) Щоби допущено до співдїланя в акції опіки над виселенцями й суспільний елємент через покликанє відповідних людий з української суспільности до переглядних комісій, до староств і центрального бюра намісництва, особливо з поміж самих виселенцїв, основано громадські і повітові горожанські комітети опіки над виселенцями і признано їм дорадний голос в тих справах.
5) Щоби поміщувано виселенцїв після громад і повітів по можности разом.
6) Щоби справдї подбано про моральну опіку виселенцїв і до кождої громади придїлено звичайно евакуованого гр. кат. священика, та щоби безумовно призначено достаточне число учителїв української народности для виселеної української дїтвори і дано їй спромогу користати зі шкільної науки при помочи своїх учителїв.
7) Щоби голі і босї виселенцї не потребували зголошувати ся в старостві, коли урядник і фізик може зїхати до села і зібрати потрібні оголошеня.
8) Щоби родини, що не рефлєктують на державну підмогу, або її не можуть одержати задля добрих фінансових своїх відносни, не потребували їхати аж до контрольних стацій і звідси вибирати собі довільне місце осїдку, але по можности лишили ся на дотеперішнім місци, а коли би се було зовсїм неможливе, виїхали собі відразу туди, куди хотять.
9) Поручити опіку таким урядникам, що прихильно і з серцем трактували би і так вже нещасних виселенцїв, та приміром не обривали запомоги, коли мужик раз або два в тиждень заробить по одній коронї денно.
10) Щоби поручено зараз виплатити підмогу бодай сим виселенцям, що мешкають в східних повітах, які мінїстер застеріг собі обняти акцією. 