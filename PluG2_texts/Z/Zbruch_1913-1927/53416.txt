◦ ◦ ◦ ◦ ◦ ◦ ◦ ◦ ◦ ◦

Засіданє Загальної Української Ради буде у второк 4. липня с. р. у Відни, Josefstädtentrasse 43. з таким порядком: 1) Звіт президії З. У. Р. з дїяльности; 2) Звіт Української Боєвої Управи з дїяльности; 3) Справа Товариства опіки над немічниками У. С. С.; 4) Справа українських виселенцїв з Галичини, Буковини і окупованої країни; 5) Внески і запити членів.
Ґубернатор Буковини. Ґубернатором Буковини іменовано Арсенєва, дотеперішного заступника ґубернатора Бесарабії. Перед тим був Арсенєв лєґаційним радником російського посольства в Букарештї, де поширював русофільську пропаґанду. Був в близьких зносинах з Філїпєску, який його підчас своєї подорожі до Росії відвідав. Добрі зносини з русофільською партією в Ромунїї не удержували його в русифікаторській роботї супроти бесарабських Ромунів. Арсенєв належить до старої російської шляхти та має славу доброго дипльомата.
Іспит зрілости учениць української учит. семинарії дївочої Українського Товариства педаґоґічного відбуде ся слїдуючого тижня в ц. к. учительській семинарії дївчат у Львові. Так розпорядила Рада шкільна краєва.
Вісти з Бучача. Приїзжі з Бучача оповідають, що місто є зовсїм спокійне. Після острілюваня міста і перемаршу туди російської кавалєрії місто потерпіло деякі шкоди. Тепер в містї настало правильне житє.
Урядове застановленє дневника "Berliner Tageblatt". На приказ начальної команди армії у східних граничних краях застановлено видавництво дневника "Berliner Tageblatt". 