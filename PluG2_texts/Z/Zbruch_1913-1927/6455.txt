Митрополит ґр. Шептицький і папська нунциятура.

Митрополит ґр. Андрій Шептицький виїхав був до Відня на запрошенє президента мінїстрів Штірка, з яким конферував про виборчу реформу. Пробуваючи у Відни, відвідав митрополит також і апостольського нунция Скапінелїя та конферував ще й з мінїстром для Галичини Длуґошом. Через те, що наступав Великий Четвер, митрополит виїхав з Відня до Львова і вже в четвер рано сповняв у катедрі церковні функциї.
З уваги на ріжні чутки, які появили ся у віденській пресї на тему розмови між архиєреєм греко-католицької церкви та папським нунциєм, які мали торкати ся відношеня Ватикану до галицької виборчої реформи та його поглядів на виступ польського епископату, слїд навести спростованє папської нунциятури, яка в N. Fr. Presse дементує донесенє, начеби митрополита покликав до Відня папський нунций. Митрополит ґр. Шептицький вправдї відвідав нунция, та нунций заявив, що папська столиця не висловила нїякої думки про відношенє галицьких епископів до виборчої реформи.
Митрополит як відомо — вважає справу виборчої реформи не квестиєю віри, але питанє полїтично-національним, та не добачує нїяких релїґійних причин, із-за яких греко-католицький епископат мав би виступати проти розширеня виборчих прав на широкі народні маси.
Знаменним фактом треба вважати обставину, що офіцияльна християнсько-суспільна Korr. Austria, приносить в останнім випуску з міродатних католицьких кругів опінїю, після якої Ватикан стоїть на становищи, що при нарадах над виборчою реформою не ходить о якінебудь квестиї релїґійні, якіб приневолювали папську столицю до інтервенциї.   