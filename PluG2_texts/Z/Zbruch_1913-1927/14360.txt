Лови на львів в Липску. 

В ночи 19. с. м, наїхав в Липску віз елєктричного трамваю на ваґон цирку Барвума, що їхав ул. Блїхера на зелізничий дворець. З розбитого вагова розбігло ся пять львів. Се викликало серед людий великий переполох. Циркова служба пустила ся в погоню за звірятами. Заворушила ся ціла дільниця, всюди кричали люди серед реву вганяючих львів. Заалярмовано огневу сторожу і полїцию. Почали ся на улицях міста справжні лови. Два льви кинули ся до виставових вікон "Готелю Бліхера", вбігли до середини і тут почали вганяти серед переляканих гостий і служби. Окружено цілий готель, щоби львів зловити. Одного загнали аж на піддаше, другий влетів до тоалєти. До дверий поприставляли клітки, загнали їх до них а потім позакидали на них сїтки і так зробили нешкідливими. Один з готелевих гостий, Француз, каже, що він саме спав, коли почув, що хтось сильно драпає до дверий. Відхилив трохи двері і побачив звірячу голову. Був так заспаний, що йому здавало ся, що се теля; щойно пізнїйше дізнав ся, що був се лев. Одна панї знова хотїла саме покласти свої черевики перед двері, коли нараз з переляком побачила льва. На улици кинула ся львиця на коний меблевого воза і поранила їх. Та візник не втратив відваги і почав з усеї сили бити її батогом, так що львиця мусїла відчепити ся від коний. Її убили. До одного льва стріляла полїция 150 разів. Усмирителька хотїла боронити звірів; кинула ся між полїцию і львів та благала, щоби не стріляли їх, та полїция не услухала її. Коли львів постріляли, кинула ся усмирителька з плачем на своїх любимців. Щойно о 1-ій годинї в ночи настав в місті спокій, коли на улицях лежало пять убитих львів. 