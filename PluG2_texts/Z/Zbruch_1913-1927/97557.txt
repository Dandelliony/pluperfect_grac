◦ ◦ ◦ ◦

Звідомлення польського ґен. штабу з дня 7. ц. м.  Розбиті ворожі сили на Україні відступають в повнім неладі. Наші панцирні поїзди в погоні за відділами піхоти зайняли залізничий двірець Вапнярку. Останки другої большевицької армії відступають на Київ, якого оборону зорґанізував неприятель при допомозі новоспроваджених сил. В погоні за відступаючими на Київ ворожими відділами наша кіннота зайняла Васильків. На прочих частих фронту енерґічна стежна діяльність.   Тишина перед бурею. З Москви доносять дня 7. ц. м.: На західнім фронті бої дещо ослабли наслідком вичерпання польських військ. Тільки на подільськім фронті неприятель наступає ще завзято. Одначе певна річ, що це є тільки тишина перед бурею, що польські війська збирають тільки сили до нового наступу, що має на ціли здобутгя Київа. Червоні війська приготовляються на всякий випадок.   Ліґа Народів і Росія. По донесенням "Matin-а" з Льондону, ґенеральний секретар Ліґи Народів не одержав ще від московського уряду дозволу на приїзд слідчої комісії Ліґи Народів для прослідження господарського і політичного положення Росії й тому попросив вдруге о відповідь.   Французи опускають окуповані области Німеччини. "Daily Chronicle" доносить, що окупація німецьких областей француськими військами, як демонстрація проти операцій німецьких військ в басейні Рур, находиться в стані ліквідації, бо переконалися, що скількість "Райхсвер-у" зредуковано до числа, якого домагається антанта.   Невтральність Румунії. З Букарешту доносять з міродатних політичних кругів, що Румунія не виповість війни большевикам, бо загал бажає мира і вдержання невтральности.   Польські війська осягнули передмістя Київа. Варшава. Комунікат польського ґенерального штабу з 8. ц. м. На відтинку Двини боротьба стежних відділів. На Україні наші війська по сфорсуванню завзято бороненої неприятелем ріки Ірпень дійшли передніми патрулями до передмість Київа. На Полісю наші війська перейшли до наступу, щоби унеможливити дальші неприятельські концентрації. Доси зголошено зайняття стації Василевичі й Хойники.   Справа Адрії. Ліон. Радіо. Спіяльоя поїхав в четвер вечером до Палянца, де має стрінутися з делєґатами югославянського правительства в ціли обговорення адрійської справи.   Державний уряд штуки і культури. Науен. Радіо. На приняттю товариства літератів і композиторів президент німецького союза Еберт заповів утворення державного уряду штуки і культури, щоби піднести економічне положення літератів і артистів.   Мировий договір з Туреччиною. Ліон. Радіо. Мировий договір з Туреччиною буде вручений турецькій делєґації у второк дня 11. мая ц. р. в годинниковій салі міністерства закордонних справ.   Конференція в Спа. Ліон. Радіо. Німецьке правительство звернеться до союзників з просьбою, щоби реченець конференції в Спа, визначений на 25. ц. м. відложити до дня 16. липня ц. р., себто до переведення виборів до німецького парляменту.   Францусько-норвеська угода. Ліон. Радіо. З Христіянії доносять, що француське правительство заключило угоду з норвеським правительством, на основі котрої норвеські горожане в француських кольоніях могти муть набувати такі самі концесії як горожане француські.   Конференція амбасадорів. Ліон. Радіо. На Ке д' Орсей відбулася вчера конференція амбасадорів, предсідателем був Камбон. Обговорювано справу Ґданська в присутности комісаря цего міста Товера.   Громадська думка 