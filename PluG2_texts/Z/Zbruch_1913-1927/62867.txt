◦ ◦ ◦ ◦ ◦ ◦ ◦ ◦ ◦ ◦

Нова конференція антанту в Парижи.
При участи американських дипльоматів.
БЕРЛЇН (Пр. тел.). "Vossische Zeitung" доносить з Амстердаму, що по поворотї анґлїйських дипльоматів з петроградської конференції буде в Парижи нова конференція, щоби ще перед Великоднем прояснити відношенє держав антанту. В сій конференції мають взяти участь американські дипльомати навіть тодї, коли-б Америка до того часу не знаходила ся в воєннім станї з центральними державами.
Нїмецькі човни в анґлїйськім каналї.
БЕРЛЇН. (Бюро Вольфа). В ночи з 23. на 26. лютого часть наших торпедових човнів під командою капітанів Тілєссена і Конрада Альфреда вдерла ся до анґлїйського каналу поза лїнїю Довер Калє і до устя Темзи. В анґлїйськім каналї приневолено до боротьби анґлїйські контрторпедовцї. Після сильної артилєрійської боротьби вони пішли в розтіч, а кілька з них було ушкоджених. Вони відступили перед дальшою боротьбою. Наші човни не потерпіли нїякої втрати нї шкоди. В тій области не бачено більше неприятеля.
Инша часть наших торпедових човнів, не зустрічаючи нїяких сторожий, доплила аж до Nord Fotaland i Downs. Опісля взято в огонь війскові будівлї над Ярегом біля Noul Foreland і в містї Margate та кораблї, що стояли на якорі біля берега. Запримічено добрий успіх огня. Торговельного руху не запримічено. І ті човни вернули всї не ушкоджені.
Ґр. Лямезан у Цїсаря.
ВІДЕНЬ (Ткб.) Цїсар приняв вчора в Баденї на авдієнції полковника корпусного ґенерального штабу ґр. Лямезана. Опісля цїсар поїхав до Відня, де пополудни відбула ся в Бурґу конференція під проводом цїсаря над справою заосмотреня в вуголь і справою перевозу.
О год. 4 ½ пополудни заприсягнув цїсар ново іменованого великого гофмайстра кн. Гогенльоге і великого шамбеляна гр. Берхтольда, а опісля приняв на окремій авдієнції мінїстра для Галичини д-ра Бобжинського.
Перед десятою битвою над Сочею.
Воєнний кореспондент "Osterr. Morgenzietung" доносить: Ґенерал-полковник Бороєвич фон Бойна висловив ся в розмові з воєнними кореспондентами, що він з повним довірєм дожидає грядучих великих подій, які готовлять ся на фронтї Сочі, маючи в тямцї геройські подвиги своїх війск.
Ґенерал-полковник закінчив розмову ось так: "Ми дожидаємо недалекого двобою без ляку. Коли ми встояли ся в девяти битвах над Сочею, то видержимо з Божою помочю і десяту".
Воєнні комунїкати австро-угорського ґенерального штабу з дня 27. лютого.
Війна на сході. Місцями була боєва дїяльність дещо значнїйша,
Війна з Італїєю і на Балканї. Положенє не змінило ся.
Воєнні комунїкати нїмецького ґенерального штабу з дня 27. лютого.
Західний терен війни. З богатьох наступів англійських війск на фронт між Уперн і Соммою один тільки дістав ся до наших ровів. Неприятеля, який вдер ся на схід від Арра, в протинаступі виперто.
Гарматний огонь в небогатьох відтинках виходив поза звичайну міру.
Східний терен війни. При менших морозах боєва дїяльність була в кількох місцях значнїйша, нїж в останнім часї.
Фронт Македонський: Нїчого нового. 