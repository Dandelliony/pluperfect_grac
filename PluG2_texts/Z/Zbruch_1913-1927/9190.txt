Австро-Угорщина супроти балканьскої грози.

На Балканї станули проти себе два недавні союзники Сербія і Болгария в грізній поставі задля роздїлу воєнної добичи так рішучо і неуступчиво, що оружна розправа між ними видає ся одинокою можливою розвязкою справи. В сїй грізній хвилї пригадала собі Росия свою "історичну місию" в Славяньщинї і цар Микола II. вислав до короля Фердинанда і Петра телєґраму закінчену таким відзивом: "Вважаю конечностю заявити, що держава, котра би розпочала війну, була би за те одвічальна перед Славяньством і тому лишаю собі повну свободу опредїлити, яке становище заняла би Росия супроти можливих наслїдків такої злочинної війни."
В тім наконечнім відзиві відозвала ся давна пісонька росийских славянофілів про право Росиї до опікуньства над усїм Славяньством взагалї а над балканьскими Славянами з окрема, а телєграма набрала ще тим більшого значіня, що була вислана поза плечима одвічального керманича росийскої заграничної полїтики Сазонова. Ся телєґрама зовсїм природно викликала велике зворушенє в цїлім полїтичнім сьвітї а особливо в полїтичних кругах Австро-Угорщини, однак лише угорска половина монархії здобула ся на те, щоби супроти такої надзвичайної а для монархії вельми досяглої подїї заняти зараз ясне становище.
Недавно покликаний на становище угорского мінїстра-предсїдника ґр. Стефан Тисса забрав з тої нагоди слово минувшої пятницї в угорскім соймі і виголосив неперечно в порозуміню з мінїстерством заграничних справ знаменну заяву з питомою єму рішучостю. Як небудь не згоджуємо ся із становищем ґр. Тисси в инших полїтичних справах, то мусимо признати, що ся заява схожа настроєм не тілько нашої монархії і поселених в нїй народів, але і між народами балканьскими, котрі раді би опинити ся під росийским кнутом, викличе певне вдоволенє і відраду та заткає пельку тим коромольникам, що представляють Австро-Угорщину найзавзятїйшим ворогом самостійности балканьских держав. Заява ґр. Тисси відбиває від дотеперішнього лагідного і млявого поступованя монархії в заграничній полїтиці і своїм рішучим настроєм зможе привернути повагу єї в европейскім концертї. Мінїстер-предсїдник Тисса виступив сьміло і отверто проти забагів Росиї, котра вважав себе опікункою Славяньщини і бажала би все воловодити балканьскими володарями неначе малолїтками. Супроти таких змагань росийского славянофільского опікуньства наспів уже крайний час до рішучої відправи з боку Австро-Угорщини, безпосередної сусїдки балканьских Славян. Росия зрозуміла тепер з заяви ґр. Тисси, що Австро-Угорщина не може згодити ся на насильне накиненє росийского опікуньства єї найблизшим сусїдам, з котрими вяжуть її всякі житєві справи, що Австро-Угорщина постоїть за независимостю Балканьских держав, вірна довголїтній засадї своїх полїтичних керманичів "Балкан для балканьских народів.
Ґр. Тисса своєю заявою нагадав Росиї, що наша монархія не може згодити ся на се, щоби Росия присвоювала собі такі права, котрі би нарушували або загрожували независимість балканьских держав. Тимто тепер, коли наспіла хвиля управильненя відносив на Балканї і роздїленя воєнної добичі поміж балканьскими союзниками, Австро-Угорщина виступить в оборонї засадничої точки своєї балканьскої полїтики і не позволить на се, щоби хто небудь нарушував або обмежував независимість балканьских держав.
Такої рішучої і ясної заяви, такого певного і несхитного становища супроти змагань росийскої славянофільскої полїтики давно вже було потрібно, бо дотеперішню уступчивість і лагідність в заграничній полїтиці Австро-Угорщини вважали славянофільскі часописи і полїтичні круги в Росиї немочию нашої монархії. Неутральне становище Австро-Угорщини супроти визвольної боротьби балканьских народів з Туреччиною толкували собі росийскі полїтики боязнию нашої монархії перед воєнною силою Росиї.
Царска телєграма висловлює виразно, що Росия бажає бути керманичем балканьских держав независимих і хоче уживати їх яко орудя для своїх цїлий.
Супроти таких змагань не могла Австро-Угорщина приглядати ся рівнодушно ходови подїй на Балканї а ґр. Тисса своєю заявою розвіяв .усякі сумніви що до становища нашої монархії в тій справі. Австро-Угорщина не може бути рівнодушною на сї змаганя Росиї, котрі йдуть до того, щоби на Балканї витворити огнище славянофільских, а в дїйсности русофільских підручників, котрі би були готові на кождий поклик Росиї до єї послуг. Заява ґр. Тисси є рішучим висловом настрою монархії, є memento на адресу Росиї, а в кругах балканьских народів, котрі не раді з під турецкої кормиги нахиляти свої карки під московский кнут, найшла відрадний відгомін. 