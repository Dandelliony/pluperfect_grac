Нова держава на Балканї.

(А) Балканьска війна закінчила ся не тілько страшним обкроєнєм европейскої Туреччини в користь давнїйших балканьских держав, але довела також до витвореня нової держави, Альбанїї, котра протягом кількох місяцїв одержить самостійного володаря. Вправдї нова Альбанïя,утворена після довгих і трудних нарад европейских амбасадорів у Льондонї не відповідає вповнї бажаням Альбавцїв і їх опікунів, а всеж таки буде она мати важне значінє в европейскій, а особливо в східно-европейскій полїтицї. Рішенє европейских держав вдоволило головному домаганю Австро-Угорщини й Італїї. Адрия остане також в будучинї, наслїдком того виключною областю обох згаданих держав. Висуненє Сербії над Адрию булоб промостило шлях Росиї а з підмогою Росиї також тридержавне зєдиненє моглоб легко звихнути полїтичну рівновагу на Середземнім морі й на Адриї.
Утворенє Альбанїї має одначе ще й инше значінє далеко більше. Нова Альбанїя, хоч се може видавати ся чудним, буде найпевнїйшою порукою тривкого мира між Австро-Угорщиною й Італїєю. Мимо всякої союзної вірности і приязни була Альбанїя здавна костию незгоди між обома згаданими державами, доперва з утворенєм нової держави, независимої Альбанїї, розвів ся недовірє обопільне.
Між Австро-Угорщиною й Італїєю послїдувало тепер далекосягле для полїтичного положеня зближенє при обопільній дбалости і змаганях о утворенє нової держави, котрої єствованє признали обі монархії, кожда для себе, важною державною конечностю.
Нова Альбанїя, утворена з останків турецких областий над Адриєю, буде обнимати цїле побереже здовж Адрийского й Йоньского моря, о скілько доси належали они до Туреччини. Вправдї границї на північнім сходї й на полудні сеї держави ще не означені в подробицях, однак можна сподївати ся, що справа та буде наконечно рішена в найблизших місяцях.
Справа конституцийного устрою (а се є неперечно найтруднїйше питанє) вже щасливо рішена. За кілька місяцїв одержить Альбанїя самостійного володаря.
Аж тепер безталанний сей край, нищений віками бісурманьством, а в сих часах сербско-чорногорскими жовнярами, верне до ладу і спокою, аж тепер Альбанцї будуть мати нагоду показати, що они є трудящим, розумним і вдатним народом. Нема сумнїву, що Альбанїя визволена з турецкого ярма і сербско-чорногорского наїзду, зможе сповнити свою задачу о много лїпше, як під чужою владою. За короткозорого панованя Молодотурків під самовладою Абдуль-Гаміда лежали просторі области пустарами. Тисячі і тисячі спосібних до роботи Альбанцїв були приневолені перед неминучою смертю утїкати за границю. Инших сотнї тисяч глядїли прожитку поза рідним краєм, бо дома не було можна сего найти. Торговля і промисл занидїли, окрім дрібного домашнього рукодїля.
Альбанцї з роду спосібні, справні, тверезі і пильні робітники, були приневолені глядїти зарібку за границею. Тепер буде инакше. Вже тепер показує ся, що навіть уважаний диким опришком альбаньский верховинець, буде для культури орґанїзацийним і спосібним живлом. Найлїпшим доказом, як Альбанцї уміють достроїти ся до европейского духа і осьвіти, є ухвали альбаньского конґре су в Крої. Ось они: 1. Верховиньскі племена признають тимчасове правительство у Вальонї і піддають ся єго розпорядкам. 2. Племена сї домагають ся як найскоршого покликаня князя і обовязують ся до того часу платити податки в дотеперішнім вимірі тимчасовому правительству. 3. Кровава пімста зносить ся. 4. Для розсуду єствуючих случаїв кровавої пімсти вибирає ся окрему комісию. 5. Стрілянина по селах і містах заборонена під карою. Нїхто не сьміє вступати до базарів з оружєм. Неслухняним жандармерия має відобрати оружє.
Альбанїя не розпоряджає тепер великими засобами, однак она спосібна до високого розвитку. Для австро-угорских капіталїстів і промисловцїв буде тут богате поле дїяльности. Альбанїя повстала проти волї балканьских держав, однак она є одинокою на півострові державою язиково одноцїлою і зумів боронити ся успішно проти напастий. Якраз язикова одноцїлість вийде в користь новій державі. Альбанцї, котрі столїтями побідно бороли ся за свою народність, язик і звичаї проти Турків, зуміють також супроти сусїдів удержати свою независимість.
Доля Альбанїї находить ся ще в мраках, однак альбаньский нарід дав поруку, що змаганя і великі жертви Австро-Угорщини до витвореня независимої Альбанїї, не були марні. Розум і практичний змисл Альбанцїв стають певною запорукою, що нова держава буде заборолом спокою і ладу на Балканї. 