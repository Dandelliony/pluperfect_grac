На мобілїзацію — мобілїзація.

Заклик до українського народу: безпроволочно орґанїзувати і мобілізувати всї українські сили.
Львів, 18. лютого 1918.
На афішах, котрі нинїшного дня розлїплені по вулицях Львова і імовірно також усїх инших галицьких міст, проголошують полїтичнї провідники галицьких Поляків мобілїзацію польського народу. Мобілїзація ся — бо навіть сього технічного війскового терміну не завагали ся ужити польські провідники! — має розпочати ся під польськими державними стягами нинї, коли вже четвертий рік змобілїзована наша країна під стягами осередних держав. A звернена ся польська мобілїзація — се також недвозначними словами проголошує мобілїзаційний декрет — проти українського народу як цїлости, яка стремить і мусить стреміти до забезпеки всїх своїх складових частий, племен і окраїн, перед затратою в ненаситній пропасти польської заборчости і яка отсе в Берестю дня 9. с. м. зробила перший крок в напрямі ревіндикації економічної української землї зпід польського завойованя.
Проти сього стихійного підєму українського народу, підєму самозрозумілого із становища засади національности, справедливого із становища історичного права, — проти зусиля українського племена виратувати останки своїх західних окраїн перед насильним відукраїнщенєм і ополяченєм проголосили святу війну полїтичні провідники Поляків.
Нинї в сїй війнї — перший день мобілїзації.
Польські полїтики — котрий се вже раз за тясячлїтний період від часу Володимира Великого і Болеслава Хороброго! — знов кидають рукавицю українському народови. Знов простягають руку по наше добро. Знов ревуть з досади, що частина добичі, яку вже вважали своєю на віки, має від них вернути ся до правесного властителя.
Кинену рукавицю український нарід по обох боках кордону Підійме. Хоча ми втомлені війною, хоча виснажені наші села, хоча перепружені наші нерви, — то проти ненаситности споконвічного ворога зберемо ще раз в одно всї наші національні енерґії. Найтяжша ганьба, якою тільки може бути наклеймлене чоло народу, ганьба бути предметом ворожого панованя, ганьба давати свій люд і свою землю на погній чужинець кого розросту, — сїй ганьбі мусить нарештї прийти конець.
Насильство оружне, яким Поляки загарбали стару українську Холмщину, використовуючи спричинене монгольськими наїздами ослабленє староукраїнської держави; насильство моральне, яким вони віками цілими силкували ся видерти душу з грудий холмської вітки українського народу; злочин найстрашнїйшого обману, яким вони, рівночасно користуючись злочином царського уряду над унїятською людністю українською Холмщини і використуючи вірність сеї людности католицькій церкві, наважили ся разом "з польською", римо-католицькою вірою накидати українській людности польську народність — цїлий сей спліт неморальностий має остати ся ненарушений, а овочі його мають на віки вічні служити на славу Польщі: такий змисл і така суть, така мораль і така цїль проголошеної нинї польської мобілїзації проти українського народу.
На мобілїзацію польську відповідь наша одна: мобілїзація українська.
Пожарний дзвін залучає завтра в найдальших кутках української землї! Український нарід піднїметь ся в найдальшім українським селї, піднїметься, нарадить ся і скаже нахабній жмінцї польських бюрократів, дїдичів, ксьондзів своє тверде слово. Покладе край польській провокації. Покаже, хто тут господар на українській землї — український нарід чи зорґанїзована кляса наїздників.
Поляки посїяли бурю. Ураган буде відповідю.
_______
Нинїшний день відслонив у повній наготї безсильність австрійської державности у відданій Полякам в аренду Галичинї і довів сей стан політичної аренди — до абсурду. Львина часть заслуг за те, що стало ся, значить і заслугу сього, що після нинїшного дня мусить прийти на керманичів держави опамятанє і свідомість, що в Галичинї взагалї, а в українській части її з окрема мусить прийти до повного переґрупованя in capite et in menbris… 