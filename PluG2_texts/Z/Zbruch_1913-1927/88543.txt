◦ ◦ ◦ ◦

Польсько-українська війна. (УПБ) Офіціяльне звідомлення з Галицького фронту з дня 12. цвітня 1919. Жива діяльність літаків та артилєрії. Впрочім без змін.   (УПБ) Офіціяльне звідомлення з Галицького фронту з дня 13. цвітня 1919. На цілім фронті діяльність артилєрії. На північ від Рави руської наша стежа полонила на станції Зелена одного старшину, 6 стрільців і оден скоростріл. В районі Хирова відбито польський наступ, при чому взято до неволі 10 Поляків а 4-ох убито. В районі Мочари по сильнім артилєрійськім вогню наступали Поляки на узгіря на захід від Мочар, одначе були відбиті. Менший наступ на Терло відбито. Начальник штабу Галицької армії.   Викриття польського заговору в Золочеві. На днях відкрито в Золочені потайну військову орґанізацію, якої метою було котроїсь ночи зібратися, взяти Золочів у свої руки, а опісля вдарити на зади українського фронту і получитися з Поляками у Львові. Жерелом орґанізації був Тернопіль, звідки заговірники діставали диспозиції та гроші. Військо се мало сейчас побирати свою плату аж до остаточного вибуху і зреалізовання своєї ціли. Полевий Суд В.О.К. в Золочеві в наглім поступованню на розправах, переведених в днях 27. і 29 марта і 1. цвітня с. р. узнав винними злочину головної зради з §334 с.в.з.к. і злочину ділення проти оружної сили Української Держави з §327. в.з.к. 28 осіб. За доконання тих злочинів засудив Полевий Суд 25 осіб на кару смерти через повішення (з чого 8 особам замінено в дорозі ласки кару смерти на кару тяжкої вязниці через 10 літ), а прочих на 10 зглядно 5 літ тяжкої вязниці. Проти дальших увязнених 120 осіб польської народности із Золочева і околиці ведеться дальше слідство в поступованню звичайнім.   До правників! Товаришів Українців, що студіюють право, як невійськових, так військових, запрошується на нараду, яка відбудеться ві второк о год. 6-тій вечером у світлиці "Молодої Громади", вул. Хмельницького 20/І.   Република 