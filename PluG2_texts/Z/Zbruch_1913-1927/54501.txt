Звістки про Митрополита.

П. проф. Григорій Микетей у Відни одержав від Ексц. Митрополита ґр. Шептицького таку вістку: 
Курск 24. мая 1916. Дорогий і Сердечний Пане Професоре! Дістаю від Вас рівночасно 4 картки: одна з 11. цвітня з желанями від збору учительського українських гімназїяльних курсів у Відни; тисячно дякую всїм підписаним — прошу передати їм мою подяку. А дальше картки з  10., 11. і 12. лютого; як Вам подякувати за щире, добре серце, та цїнні відомости,— за все? Орґанїзаторам "сирітського захисту", коли можете, подякуйте від мене за здїлану честь менї — а інституції: "Щасть Боже". Мій спосіб житя? Трудно богато написати. Встаю звичайно скоро о год. 4. Служба Божа о год. 4½ в каплици домовій (осібна комнатка). О год. 6¾ по Сл. Б. і чаю звичайно пів години в огородї; вільно тодї по містї до 9; але до міста рідко виходжу, хиба що купити. Зрештою цїлий день сиджу, читаю, пишу, молю ся. Звичайно окружений гробовим мовчанєм. Книжки маю; всю російську лїтературу в міській біблїотецї. Українські спроваджую з Харкова; з часописями тепер біда, бо нема в Курську навіть московських. Маю "Українську Жизнь". Посилаю нову адресу Панї Бачинської з Хмелиск — була в Іркутску — тепер город Балаганск, Иркутская ґубернїя; оголосїть як ласка. Недовго знова напишу. Сердечно здоровлю. 