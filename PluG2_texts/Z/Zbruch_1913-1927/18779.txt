Зброєня Росиї.

Чутки про зброєня Росиї постійно появляють ся на сторінках преси, але фактичних звісток відомо поки що досить мало. Одначе й те, що дійшло до публичної відомости вистарчає, щоби звернути на них увагу. Росийські ґазети представляють справу так, що сї зброєня се лише оборона держави від Нїмеччини й Австро-Угорщини, що ведуть ворожу до Росиї полїтику.
Пригляньмо ся близше до сих заходів "оборони". Вже рік тому заборонено росийській пресї під загрозою суворих кар подавати які-небудь звістки про розпорядженя воєнного характеру. В тім часї почала Росия концентрувати своє війско над західною границею. В грудни минулого року царський указ задержав на службі 450.000 жовнїрів аж до весни. Такого величезного збільшеня війскових сил в мирнім часї не перевела жадна инша держава. Відповідні війскові предложеня Фрациї й Нїмеччини не можуть навіть в порівнанє йти з сим звичайним царським розпорядженєм. Сього одначе показало ся росийському правительству замало, і воно підвисшило о 25.000 континґент рекрутів, а крім того підготовляє закон, який мав на метї приниманє до війскової служби всїх, хто досї був свобідний від неї з огляду на перевагу числа рекрутів над установленим числом їх.
Доси Росия має 37 корпусів війска й 24 кавалерські дивізиї. Тепер плянують ся ще нові корпуси в Київі, Одесї, Вильнї, а також на Кавказї і в Сибіри. Поруч сього величезного зросту чисельности війска ідуть заходи до материяльного його скріпленя. Видають ся величезні суми на добре озброєнє сих мас. Докладних звісток про се очевидно нема, одначе треба вказати на незвичайний зріст числа війскових автомобілїв і аероплянів. Швидкий і успішний розвиток сих двох галузей дозволяє робити певні висновки також що до инших галузей.
Про росийську позичку на зелїзниці і про полїпшенє сїти вже істнуючих зелїзниць і будову нових, ми вже писали. Нарешті не без великої ваги є також факт, що від кількох років Росия буквально заливає своїми шпіонами Австро-Угорщину й Нїмеччину, а її шпіони уміють дістати ся до найважнїйших воєнних таємниць сих держав. Пригадаємо, скільки то росийських шпіонів виловлено в Галичинї протягом останних лїт, а скільки їх і далї веде свою роботу! Пригадаємо хоча би сумної памяти історию полковника Редля! В парі з сим іде також "ідейна" аґітация серед темного українського населеня Австриї й Угорщини з одної сторони, а з другої сторони офіцияльні росийські ґазети, наприклад Новоє Время отверто пишуть, що від поведеня Поляків супроти Росиї залежить також росийська полїтика супроти польських земель в Росиї. І ми знаємо, що сї вказівки не лишають ся без впливу на австрийських Поляків, яких значна частина проповідує русофільську орієнтацию і підтримує русофільський рух серед нашого народу.
Усе се вказує, що Росия зовсім серіозно готуєть ся до будучих подїй. 