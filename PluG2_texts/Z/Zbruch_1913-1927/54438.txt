◦ ◦ ◦ ◦ ◦ ◦ ◦ ◦ ◦ ◦

Реактивованє Ради міста Львова. Підчас свого побуту тут приняв намісник ґенерал Діллєр членів розвязаної Ради міста Львова. В сальонї намісника зібрана цїла розвязана Рада під проводом бувшого її президента Наймана. П. Найман, привитавши намісника, як опікуна міста і подякувавши йому за зичливість для Львова, заявив, що зібрані просять про реактивованє міської Ради. Свого часу члени розвязаної Ради рекурсу проти розвязаня не вносили, думаючи, що відносини, які промовляли за розвазанєм, з часом будуть усунені. Тепер — мовляв, — йдучи за бажаннями мешканцїв міста, вносять члени Ради на руки намісника прошенє про введенє в урядованє міської Ради у Львові. Намісник приняв прошенє до відома і заявив, що свого часу мав нагоду впевнити, що Рада буде могла обняти свою дїяльність, коли настануть нормальні відносини. Ся хвиля ще не прийшла. "Можу панів впевнити — сказав намісник — що про сю справу памятаю, та коли тільки прийде відповідна хвиля, сам її порушу". Приймивши пропамятне письмо, намісник попращав сердечно членів розвязаної Ради міста Львова. Про се доносять урядово.
До відома евакуованих з Товмаччини подають: З причини перенесеня осїдку староства з Товмача до Нового Санча вислано всїх обовязаних до перегляду з товмацького повіта до Львова. Щоби уможливити поворот домів нездібним до війскової служби, віднїс ся д-р Іван Макух, що перебуває тепер в Новім Санчи, телєґрафічно 27. червня с. р. до п. намісника з просьбою зарядити, щоби не висилало нездібних до війскової служби до бараків, лише відослано їх з поворотом домів, а то з огляду на великий брак робітників в товмацькім повітї, потрібних до переведеня жнив. Таке саме представленє зробило товмацьке староство до президії намісництва. На се наспіла 30 червня з намісництва відповідь, що поворот нездібних до війскової служби до Товмаччини неможливий; на дорученє найвисшої команди сформовано з них робітничі віддїли і придїлено їх до другої армії, а скоро лише буде можливо, відошле ся їх домів.
Переспить війну Антоніо Фуссано, швець в Лєветено в Італїї, як доносять італїйські дневники. Одержавши покликуючу карту Фуссано поклав ся вечерем до ліжка і заснув сном праведника. Переспав цїлу ніч, ба й день і ще було йому мало, бо спав дальше. Спав цїлими тижнями, місяцями і спить досї. Покликуючу карту має під подушкою і спить уперто, даючи ся нїяким чином винести з лєтарґу. Його будять, потрясають нам, все даремно. Так він переспав вже більше як 13 місяцїв. Богато лїкарів дослїджувало Фуссана, пробуючи його збудити всїлякими вказаними медициною средствами, та нїякому з них се не повело ся. Його живлять штучно. Коли хто дуже сильно ним потрясе, з уст спячого долїтає ледви чутний шепіт: "Мамо!" Він очевидно не хоче видїти нї чути того, що тепер дїє ся на світї. Отворить певно очи аж буде тут спокійнїйше. Ощаджує собі богато труду, прикрости і терпіня. Не потребує бояти ся нї ґранатів, шрапнелїв нї куль. Щасливий.
Попіл з цигар замість мила. Попіл з цигар містить в собі около 20 прц. сирого потасу і тому є дуже добрим средством до чищеня в домашнім господарстві. Може також заступити мило навіть при митю рук. 