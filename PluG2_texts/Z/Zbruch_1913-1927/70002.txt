◦ ◦ ◦ ◦ ◦ ◦ ◦ ◦ ◦ ◦

Комісія для провінціяльного перестрою Росії.
Українець предсїдателем.
"Новое Время" з д. 25 н. ст. липня повідомляє: Тимчасове правительство постановило покликати до житя спеціяльну комісію для розробленя провінціяльної (обласної) реформи в цїли предложеня її Установчим Зборам.
Предсїдателем комісії іменований журналїст М. Славинський.
"Рѣчь" з дня 26. к. ст. VII. у передовицї атакує Тимч. Правительство за покликанє до житя сеї комісії, а также за іменованє її предсїдателем Українця.
Звідомленє італїйського ґен. штабу з 23. серпня.
Четвертого дня битви на Юлїйськім фронтї мали ми знов значні успіхи на північнім крилї боєвої лїнїї на південнім крилї на Красї. Бриґада Палянца видерла неприятелеви могуче становище на південний схід від Досси Файті та з геройською витревалістю удержала його в боротьбах, що тревали 3 днї. Число забраних до вчора бранцїв виносить менше більше 350 офіцирів і 16.000 жовнїрів.
Послїдні вісти про війну.
Італїйський фронт: Фронт на Красї є недвижимий, мимо італїйських безнастанних наступів. Тяжкі боротьби між Ґрадо ді Мерна і Костанєвіцою, які тревали аж до ночи, закінчили ся на нашу користь. Без результату остали також зусиля неприятеля в области між Костанєвіцою і Сельо та проти наших становищ перед Гармадою. На схід від Ґориції і дальше по за Монте Сан Ґабрієлє аж по Водіце неприятель вчора не наступав.
На височинї Баінзіцца вдало ся йому розширити дещо свій попередний успіх. Наші летуни брали знов участь в боротьбі. Два неприятельські летуни впали жертвою.
В крузї дїланя неприятельського огня цїсар Карло слїдив з обсерваційної точки від рана до пізного вечера перебіг завзятих боїв. Бравурна постава війск кількакратно знайшла признанє найвисшого вожда.
Східний фронт: Вчора по полудни і вечером неприятель по сильнім артилєрійськім приготованю виконав на сугорб на північний схід від Совеї і на лїво звідти на наші становища по обох боках долини Шушіти кілька сильних, але цїлком безуспішних наступів. Прийшло кількакратно до завзятих боїв з близька. Місця, до яких вдер ся неприятель, скоро очищено протинаступом. Неприятель бив ся добре. Росіяни дали вчора около 80 стрілів на історичний замок в Підгірцях, не зробивши великої шкоди.
Балканський фронт: Коло Кута над Воюзою в Альбінїї відперто неприятельські стежні віддїли. Летуни переконали ся, що пожежа в Солуни устала.
Відень 23. серпня вечером. Битва над Сочею сегодня ослабла.
ЛЮҐАНО. (Тбк.) Петроградські вісти "Сorriere della Sera" кажуть надїятись російської офензиви на північнім фронтї.
ЛЮҐАНО. (Тбк.) Кореспонденти італїйських дневників з фронту заявляють, що італ. офензива находить ся доперва в початковій стадії і що треба числити ся з тим, що її стремлїнєм буде проломити австро-угорський фронт або инші рішаючі результати.
БЕРЛЇН. (Тбк.) На захід від Гібральтарського просмику наші підводні човна успішно робили шкоди ворожому перевозовому рухови. Вони затопили 6 пароплавів поємности 20.000 тон, на яких було 24.000 тон вугля, призначеного для Італїї. На Середземнім морю затоплено значне число пароплавів і вітрильників загальної поємности 43.000 тон.
Наступи лїтаків на Анґлїю.
ЛЬОНДОН. (Тбк.) Урядове анґлїйське звідомленє доносить про воздушний наступ останної ночі на побереже Йоркисір. Один а найвисше 2 воздушні наступи пустили ся в глибину краю. Кинули 12 бомб сильно вибухаючих і 13 бомб запалюючих, на три села близько побережа. Одна церква знищена і кілька ушкоджених домів. Один чоловік ранений.
З Росії.
ПЕТРОГРАД (Ткб.) Центральний комітет робітничо-жовнїрської Ради заявив ся за зібранєм Установчих Зборів на день 1 вересня.
СТОКГОЛЬМ (Ткб.) Поширена вістка в кругах большевиків, що російське тимчасове правительство відмовило Аксельродови пашпорту на подорож до Стокгольму, показала ся не правдивою. Аксельрод прибуде сюди завтра, Панін в пятницю.
АМСТЕРДАМ (Ткб.) Після Allgemeen Handelsblad румунський король купує для себе і румунського двора добра на херсонськім півострові.
СТОКГОЛЬМ (Ткб.) В противенстві до попередних ухвал оповіщує тепер Українська Центральна Рада заяву, яка відкидає прилученє Бесарабії до автономної України. Пояснюються се як обяв угодового становища супроти тимчасового правительства.
ГЕЛЬЗІНҐФОРС (Ткб.) Один з дневників доносить, що соймові провідники ухвалили скликати сойм на день 29 серпня в Гельзінґфорсї.
Російський командант східного фронту.
ПЕТРОГРАД (Ткб.) Ґенерал Лешицький іменований в місце Клембовського начальним комендантом армій на східнім фронтї.
Япанське війско в Росії.
БЕРН. (Ткб.) Дневники доносять з Парижа: За згодою петроградського кабінету япанські війска мають змінити російські ґарнїзони на Сибірі, щоби в той спосіб значні російські війска могли бути ужиті в области армії. Нїчо не стоїть на перешкодї, щоби япанські віддїли співдїлали на російськім воєннім теренї і були своєю хоробрістю та солїдністю приміром росїйським жовнірам, занепокоєним пропаґандою большевиків і здетермінованим.
Домаганє Персів.
БЕРН. (Тбк.) Перська конституційна партія оповіщує відозву до міжнародного соціялїстичного конґресу в Стокгольмі, в якій вказує на наглість і важність розвязаня перської справи. 