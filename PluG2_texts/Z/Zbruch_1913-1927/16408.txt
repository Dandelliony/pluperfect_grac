Голос Львова.

Вчера в недїлю 7. грудня с. р. відбула ся Збори Українців міста Львова, в салї т-ва "Руська Бесіда", щоби нарадити ся в пекучих справах, що торкають ся інтересів українського населеня в нашім місті. Збори отворив радник д-р Евген Озаркевич, а до президиї покликали збори радника Романа Сосновського. Секретарював п. Микетей. Опісля удїлив предсїдатель зборів голос д-ру Озаркевичеви, котрий реферував справу виборчої реформи до краєвого сойму зі становище інтересів мешканців міста. Референт представив коротко цілу справу боротьби о справедливу виборчу ординацию, зазначив, що до тепер українське населенє краю було репрезентоване в усїх законодатних тїлах лише через репрезентантів сїльської куриї, і що тепер зближаєть ся хвиля, коли перший раз мали би увійти до краєвого сойму наші представники міст. Правительственний проєкт признає Українцям з міст 8 мандатів, 5 з цензусової, а 3 із загальної куриї. Се справдї малий завдаток справедливого представництва нашого народу з міст, але ледви чи дасть ся здобути в теперішних невідрадних відносинах більше заступництво. Ходило би о справедливе розмежованє виборчих округів, котрі так роздїлено, ще навіть для міста Львова, котре має так значне число мешканців української народности, і представляє так велику культурну й економічну силу, не лишено бодай з цензусової куриї одного мандату чистого, лиш долучено до него міський округ Жовкву. Тому висловив ся референт, щоби мешканці Українці міста Львова висказали ся за тим, щоби з цензусової куриї полишено один мандат для Українців і то без долученя яких инших місцевостей. Вкінци предложив до ухваленя ось-які резолюциї:
1) Українці міста Львова домагають ся як найшвидшого полагодженя виборчої ординациї до краєвого сойму на основі як найширшої демократизациї сойму.
2) Українці міста Львова висказують повне довірє українському клюбови і мають надію, що в переговорах в справі виборчої реформи до краєвого сойму згодить ся клюб лише на такі постанови, котрі будуть відповідати чисельности і достоїнству українського народа в Галичинї.
3) Українці міста Львова жадають при усталеню виборчих округів відповідного числа міської репрезентациї, а зокрема домагають ся в цензусової куриї осібного мандату для Українців міста Львова без инших місцевостий.
Резолюциї принято одноголосно і на внесенє інжинїра п. Корвеллї вибрано депутацию зложену з д-ра Озаркевича, о. Лежогубського і п. Ґресяка, котра має інтервенювати у президиї українського клюбу й у президиї виборчої комісиї та референтів.
Опісля обговорювано ще деякі важні льокальні справи на основі реферету д-ра Михайла Волошина, а важну справу латинїзациї Русинів міста Львова відложено з браку часу на другі збори, котрі мають відбути ся 21. с. м. 