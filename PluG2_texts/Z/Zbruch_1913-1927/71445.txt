◦ ◦ ◦ ◦ ◦ ◦ ◦ ◦ ◦ ◦

Росія й її народи.
Заява Терещенка.
"Stokholms Dagblad" з 24. вересня містить розмову аґента французького посольства д-ра Андре Вальна з російським мінїстром заграничних справ Терещенком.
Що-до Польщі уповажнив Терещенко свого співрозмовника до заяви, що російське правительство є за повною незалежністю і суверенністю Польщі. Економічну незалежність Польщі можна осягнути через доступ до моря, одначе сей доступ не може бути на литовській території, бо Литва мусить остати в границях Росії.
Литва і инші провінції Росії, заселені чужими народностями одержать як найдалї йдучу автономію. Одначе мусить остати центральна Дума для цїлої держави.
Фінляндія пованна одержати особливу систему правлїня.
Нові уступки для Поляків.
ЛЬВІВ, 4. жовтня 1917. Віденський "3 Uhr Blatt" доносить, що правительство признасть Полякам ряд уступок, але зажадає за те відступленє від домаганя, щоби була знесена в Галичинї війскова управа. Поляки, одержавши ті уступки, голосували би за буджетовою провізорією.
До тутешних польських дневників пишуть з Відня, що з кінцем тижня відбуде ся конференція відпоручників польського кола з ґр. Черніном, після чого що йно буде нарада польських послів з д-ром Зайдлєром. Заява, зложена поc. Дашинським іменем кола, допускає можливість переговорів кола з правительством в справі буджетової провізорії.
Кабінетова кріза в Швеції.
СТОКГОЛЬМ (Ткб). Кабінет подав ся до димїсії. Король полишив мінїстрів в урядованю аж до полагодженя димісії.
До полїтичних партій звернув ся король з просьбою, щоб вислано по двох членів до нарад над утворенєм коалїційного мінїстерства.
Король виїхав на осїнні маневри.
Україна і Фінляндія.
ВІДЕНЬ, 1. жовтня 1917. (Ф. К.) П. Т. А. у телєґрамі з Київа повідомляє:
Всеукраїнська Рада війскових депутатів одержала з Фінляндїї у фінській мові письмо, в якім соціял-демократична фракція фінляндського Сойму й фінська соціял-демократична партія висловлює Радї вільної України і в її особі цїлому українському народови сердечну подяку за присланий соціял-демократичній партії привіт. Дальше у письмі сказано: "Глядимо з напруженєм за геройською боротьбою за право самоозначеня народів. Бажаємо успіху справі свободи обох країв, яка не могла бути здушена навіть розпуском Сойму".
Демонстрація большевиків.
ПЕТРОГРАД (П. Т. А.) Підчас вечірного засїданя демократичної конференції депутація з 200 робітників і робітниць в товаристві жовнїрів старала ся дістати ся до салї, заявляючи, що має промовити в імени пів мілїона робітників, які вислали їх запротестувати проти засади коалїції, в цїли жаданя безпроволочного мира і знесеня приватної власности, а також представити инші домаганя, обняті резолюцією большевиків. По довгих переговорах шістьох членів депутації допущенє на засїданє для представленя своїх домагань.
Анґлїя хоче голодом покорити невтральні держави.
ЛЬОНДОН. (Райтер.) "London Gazette" містить розпорядок, який від 3. с. м. заборонює вивозити всї предмети до Швеції, Норвеґії, Данїї й Голландії.
Нїмеччина не хотїла заключити мира з західними державами коштом Росії.
БЕРЛЇН (Ткб.) Державний секретар уряду заграничних справ заявив представникови Бюра Вольфа, що твердженє рос. мінїстра війни на демократичній конференції, нїбито Нїмеччина є готова звернути Франції Ельзас і Льотаринґію, є видумане. Супроти твердженя Верховського, що Нїмеччина хоче заключити мир з Анґлїєю і Францією повідомити російське правительство, що на се не підуть, секретар стверджує, що Нїмеччина не робила Франції чи Анґлїї предложеня окремого мира. 