◦ ◦ ◦ ◦ ◦ ◦ ◦ ◦ ◦ ◦

Український війсковий конґрес проти дозволу.
СТОКГОЛЬМ (Ткб). Dagblad доносить, що недозволений російським правительством український військовий конґрес отворено в присутности 2000 учасників. Конґрес радив в присутности українського полку. Начальний вожд війск південно-західного фронту приказав українському полкови відійти сейчас на фронт.
Ревізія договорів, заключених між державами антанту.
БЕРН. (Ткб.) "Action Frangaise" пише: Ревізію договорів, про яку згадано у відповіди Анґлїї, переданій Росії, треба розуміти так, що будуть піддані дискусії уступки, признані давному російському правительству, коли ходило о дальше веденє війни. Знесенє тих договорів не є некорисне, о скільки Росія витриває в дальшій боротьбі.
Російська офензива від 21. червня.
АМСТЕРДАМ (Ткб.) Стокгольмський кореспондент "Allgemeen Нandelsblad" довідуєть з добре поінформованого російського жерела, що тимчасове правительство і видїл робітницько-жовнїрської ради порішили в дни 21. червня с. р. почати на цїлім російськім фронтї офензиву.
Судова розправа проти бувшого царя.
АМСТЕРДАМ (Ткб). "Allgemein Handelsblad" доносить: Відпоручник анґлїйських робітників Ogray, вернувши в Петрограду, донїс, що в справі обжалованя проти б. царя і ув’язнених високих урядників відбудеть ся публична судова розправа. Керенський заявив, що на розправі буде предложений документ, з якого виявляєть ся, що мав бути заключений окремий мир.
Росія проти детронїзації грецького короля
СТОКГОЛЬМ (Ткб.) До Tidningen доносять з Гапаранди: Мїнїстер Церетелї заявив на запит робітницько-жовнїрської ради, що Росія через свого мінїстра заграничних справ наложила протест проти насильства, яким нарушено конституцію Греції і її право рішати про себе. Той протест буде небавом оголошений.
Становище польського кола.
ВІДЕНЬ (Ткб.) Супроти поширеної в публичнїй опінїї неправдивої поголоски, мов би польське коло співдїлало в утвореню словянського парляментарного бльоку, президія польського кола констатує, що коло триває далї при своїм принципіяльнім рішеню, щоби удержувати зносини з усїми партіями Палати послів і як доси так і далї заховати для себе під кождим оглядом свободу дїланя.
З'їзд козацьких війск проти окремого мира.
ПЕТРОГРАД (П. А.). На загальнім зїздї депутатів козацьких війск сибірські і донські делєґати виголосили горячі промови проти окремого мира і заявились за конечною потребою офензиви в повній згодї з союзниками.
Анґлїя не пускає італїйського соціялїста до Стокгольму.
МІЛЯНО (Ткб.) Соціялїстичний посол Моргарі, котрий хотїв через Анґлїю удати ся до Стокгольму, не дістав від анґлїйського правительства дозволу на переїзд і вертає до Італїї. Доносить про се дневник "Avanti".
Італїйська палата послів.
ЦІPIX (Ткб.) Італїйська палата послів відбула вчора перше тайне засїданє. Цензура не зізволила на поміщенє відомостий про перебіг дискусії.
Втрати норвежської фльоти.
КОПЕНГАҐЕН (Ткб.) До "Nazional Tidende" доносять з Кристіянїї: Предсїдатель Союза норвежських властителїв кораблїв сказав на загальних зборах сього союза, що норвежська торговельна фльота втратила підчас війни 585 кораблїв, се є менше більше ½ загального тонажу. 