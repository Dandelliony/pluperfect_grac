„Переслідуванє православія".

Під заг. „Приклад беззаконного переслїдуваня" читаємо в 197 ч. київської Ради:
„Сьвященик Петро, один із тих, за яких молити ся велить арх. Антоній, в Прикарп. Руси розповідав про цілком беззаконну причіпку австрийського уряду за православну службу в Австриї. Зібрав в селї Довгому в Галичині о. Петро людий, одправив богослуженє...
Одправа скінчила ся. Зараз таки підійшов до мене вахмістр і спитав голосно: „Чи має сьвященик дозвіл від староства відправляти тут реліґійні функциї?
— Менї не треба, відповів я йому".
І чого дивуєть ся ґр. Бобринський, чого галасує, коли от випадок, сьвідоцтво самого "мученика": він не має звичайного дозволу і не хоче його мати. А коли староста присилає такому самозваному попови наказ виїхати з села, то він скрізь гукає про „гоненія".
Знаменний, просто неоцїнений коментар до клевет своїх же і ґр. Бобрінського про "переслїдуванє православя" в Галичині дає — не хто инший, а — Новое Время в числі 13 424 з 27. липня ст. ст. 1913 р. Читаємо там: „В Росиї істнує закон з 1816 року і указ Синоду з 1839 року, силою котрих особи, котрі одержали постриженє або посьвяченє від східних православних духовних властий, не признаються в росийській державі за висьвячених і пострижених, поки не одержать специяльного дозволу Синоду..."
Коли котрийсь такий „імпортований" православний сьвященик посьміє без специяльного дозволу Синоду виконувати в Росиї духовні функції, то росийські власти запирають його в тюрму. Таких випадків знає росийська юдикатура чимало. Про один з них згадано в передрукованій у нас недавно з Ради статї Шепухіна. А від Австриї Росия і її галицькі годованці русофіли мають бєзличність вимагати, щоби австрийські власти покланялись перед насиланими з ворожої держави „місіонарами" православя, котрі не мають апробати від австрийської православної єрархії, а котрі за те під покровом релїґії виконують далеко не реліґійні — політичні й шпігунські! — завданя... Безсоромність справді виїмкова! 