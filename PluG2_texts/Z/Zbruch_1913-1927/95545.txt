◦ ◦ ◦ ◦

Зі світа.   "Związek ludowo-narodowy" хоче дальшої війни. З нагоди свята обняття моря в посідання Польщі "Związek ludowo-narodowy" уладив у ріжних дільницях Варшави віча, на сих вічах ухвалено резолюцію, в якій висказуєть ся радість з нагоди обняття Поморя й заразом заявляєть ся, що боротьба на заході ще не покінчена, бо там ще жде Польщу плєбісцит. Щодо східних гряниць, то з огляду на се, що війну, яку Польща веде на своїх східних окраїнах накинули їй московські й українські большевики, Польща не зложить оружя, поки сі гряниці не будуть трівко забезпечені від ворожого наїзду. Большевицька пропозиція се тільки підступ і тому збори взивають сойм і правительство, щоб у відповідь подало большевикам польські воєнні ціли, які змагають до злуки з Польщею земель і народів що "ciążą" до Польщі, та недопустить до ніяких розправ над зрадницькими домаганнями правительства совітів.   100 тисяч польських родин хоче вернути з Америки до Польщі. "Gazeta Wieczorna" доносить, як пише, на основі інформації від людини, зазнакомленої з американськими відносинами, що інтеліґентні й багаті польські живла носять ся з намірами масового повороту з Америки до Польщі. Колиб не страшні труднощі, то вернулоб до 100 тисяч родин. "Gazeta Wieczorna" замічає до сего: "Як найскорший їх поворот є як у фінансовім, так й народнім нашім (польськім) інтересі. Слід тільки завчасу подумати про можливі для них умови забудування й загосподарування та розважити, чи не булоб вказане їх масове оселення цілими кольоніями в певних спеціяльних частинах "Małopolski".   Польські війська над балтійським морем. Дня 10. с. м. польські війська обіймають в посідання морське побереже коло Пуцка і Ґданська.   Француський пастор домагаєть ся зновлення взаємин із Ватиканом. Дневники вказують як на характеристичний епізод, що на вчорашнім засіданню палати пастор, член реформованої церкви Суліє домагав ся зновлення взаємин із Ватиканом. Дневники зазначують, що зновлення взаємин між Францією а Апостольською Столицею мусить, видно, вповні відповідати загальним почуванням нової палати, коли бесідник, що підніс потребу віднови взаємин з Ватиканом, належав до реформованої церкви.   Японія проти большевиків. Японський міністер війни заявив дописувачеви "Times-a" в Токіо: Японія має на Сибірі 55.000 війська з чого 27.000 се державне військо. Японія не стерпить ширення большевизму в Манджурії та Кореї.   Румунія не перепускає російських втікачів. Супроти трудностей в поміщенню і заапровізованню, румунське правительство заборонило дальшого переїзду через Румунію втікачам, що опускають Росію перед большевиками.   Нова Рада   