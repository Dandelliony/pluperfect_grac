◦ ◦ ◦ ◦ ◦ ◦ ◦ ◦ ◦ ◦

Зміна в команді міста. Комендант міста ґенерал майор Hовотин розпочав свою відпустку, а його заступництво обняв полковник бар. Маєр Мелї.
Застановленє трамваєвого руху у Львові. Управа львівського трамваю доносить, що з приводу реквізиції вугля, призначеного для неї, вдержуєть ся трамваєвий рух від 12. марта аж до відкликаня.
Безсоромність львівського маґістратника. Паранька Лещук, якої чоловік виїхав до Америки, внесла через львівський маґістрат поданє о належну їй державну підмогу. Поданя і всї його прилоги були виготовлені в українській мові. Один з маґістратських урядників заявив петентцї що її поданя не приймає і не полагодить, бо воно написане в українській мові; коли би — мовляв — був поданий короткий зміст прошеня в польській мові, то воно могло би бути полагоджене. Про поступок польського варвара вислано депешу до міністерства внутрішних справ.
Промоція п. надпоручника Остапа Копцюха на доктора прав відбула на львівськім унїверситетї дня 12 марта 1918.
Високе відзначенє. П. Юстин Дзерович, ц. к. судовий радник в Станиславові, отримав від цїсаря офіцирський хрест ордеру Франц Йосифа, а то за працю про органїзації цивільних судів в окупованій части польського королївства і в характері предсїдателя апеляційного сенату в Люблинї. Саме перед війною дістав п. Дзерович лицарський хрест тогож ордеру. Як визначний правник є наш земляк тепер придїлений австр. мінїстерством судівництва як правничий референт ц. і к. ґенерального ґубернаторства в Люблинї.
В справі прокормлення населеня. Дотеперішні зголошеня Кружків консументів виказують деякі хиби і длятого звертаємо увагу на слідуюче: Друки і все потрібне висилаєть ся тільки по одержаню зголошеня, в котрім буде заподане: 1) місцевість, 2) почта, 3) стація, 4) повіт, 5) скількість членів, т. є. голов господарств домових, 6) скількість осіб, позістаючих на прокормленю, 7) найблизша істнуюча спілка торговельна, 8) імена і назвища та занятє голови і справника. Зголошенє се мусить підписати голова і справник Кружка. На голову і справника треба вибирати людий, котрі до тепер нїчого спільного не мали з дотеперішним роздїлом карт спожитя або средств споживи. Длячого належить вписувати ся в члени Кружка консументів Народної Торговлї? Бо члени Кружка не платять удїлїв, тільки дрібні видатки на адмінїстрацію і спровадженє товарів, а за се: Кружок стараєть ся, щоби кождий член одержав карти спожитя для всїх осіб, позістаючих у него на прокормленю, щоби на всї картки одержав привичну скількість товару, пр. фунт цукру на особу, і то по цїнах приписових, а кромі cего буде старав ся набути инші товарі по низьких цїнах. До Кружків консументів Народної Торговлї повинні вписувати ся всї без огляду на народність і віроісповіданє, бо в тій орґанїзації ходить о поміч людям і оборону перед надужитями, бо є доведеною річю, що по денекотрих селах люди одержують всего 1 картку на господарство і то нераз на 8 душ, а на картки не одержують нїчого. Є доказаною річю, що прим. за топку соли мусять давати 4 або 5 яєць, або вартість К. 1.60 до двох корон. Кождий повинен станути до працї в орґанїзованю Кружків, а то старий чи молодий, інтелїґент чи селянин, мущин чи жінка. В нїоднім місточку та містї не повинно бракнути такого Кружка консументів. У всїх повітових місточках, де ще нема Спілки торговельної, повинна оснувати ся сейчас Торговельна кооперативна Спілка на систем Рочдель, щоби переняти справи Повітової Роздїльнї Кружків консументїв, та стояти на сторожі справедливого роздїлу карт і средств споживи в своїм повітї та орґанїзувати Кружки консументів. — Народна Торговля.
В Книгарні імени Шевченка ринок ч. 10, лишив пулярес Михайло Дзюбек. Незнакомий гість лишив портфель з малою сумою. 