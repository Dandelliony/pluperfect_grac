◦ ◦ ◦ ◦ ◦ ◦ ◦ ◦ ◦ ◦

Памяти упавших. Одержуємо до поміщеня отсей комунїкат: З приводу задушних днїв відбудеть ся 2. падолиста с. р. о год. 9 перед полуднем на личаківськім кладовищи святочне богослуженє за упавших героїв з жалібними промовами в нїмецькій, польській, українській і мадярській мові, на яке ввічливо запрошуєть ся всї власти, заведеня, корпорації і духовенство. Для вдержаня порядку буде площа біля каплицї замкнена війском від 8. год. рано і тільки депутації, запрошені гостї і офіцири будуть входити головною брамою від Цетнерівської вулицї, коли прочі входи будуть оставлені цивільній людности. В хосен опіки над воєнними гробами будуть продавані при всїх входах картини личаківського воєнного кладовища. Публику запрошуєть ся до співучасти в згаданім богослуженю.
Намісник ґенерал-полковник ґр. Гуйн приїздить завтра до Львова.
Безплатне лїченє зубів для шкільної молодїжи. Шкільна рада міська окружна у Львові зорґанїзувала в порозуміню з міським фізикатом постійну дентистичну опіку над молодїжю міських шкіл. Незасібні ученики одержать від своїх дирекцій письменну посвідку, з якою будуть зголошувати ся в Полїклінїцї при вулицї Лїндого. Лїкарську пораду давати-муть лікарі д-р Чернецький і д-р Якубовський від год. 10 — 12 перед полуднем.
Вільний шкільний день. Мінїстерство просвіти зарядило, щоби з приводу побід на італїйськім фронтї дня 3 падолиста с. р. (в суботу) всї школи були вільні від науки.
Обниженє придїлу цукру. Міський уряд господарський повідомляє, що від дня 1. падолиста 1917 обнижуєть ся пайку цукру з 1 кґ. на 3/4 кґ. місячно на одну особу. З огляду на те, що на місяць падолист видруковано вже карти контролї спожитя цукру після дотеперішного придїлу, т. є. 1 кґ. місячно на особу, зарядуєть ся уневажненє 2 купонів цукрової карти по 1/3 кґ. через передїравленє тих купонів. Уневажнені будуть 2 купони долїшні з лївої сторони цукрової карти контрольної. Цукрові карти на падолист 1917 р. будуть реалїзовані аж до відклику виключно в міських склепах апровізаційних і в складах гуртівників, а саме: Мантля Авігдора вул. Сербська 15, Мізеса Ізраїля вул. Шпитальна 1, Мінчелєса Юфа вул. Цибульна 11, Народної Торговлї, Ринок 20, Секлєра Кальмана вул. Казимирівська 33, Зільбера Лейби Cонїшна 4, Собля Ґершона пл. Голуховських 5, Братів Тартаковер вул. Казимирівська 21, Вольфа Натана вул. Жовківська 8. Властителї склепів подрібної продажі цукру поберуть карти побору на цукор до розпродажі в другій половині місяця. День видаваня карт побору подасть ся до загальної відомости. Гуртовні склепи отворені цїлий день.
До учительства! Тому, що на поодинокі запити інтересованих не можемо відповідати, подаємо всему учительству до відома слїдуюче:
Дня 17. жовтня с. р. явили ся у Президії Української Парляментарної Репрезентації голова учительського Комітету у Віднї п. Іван Крайник і член видїлу п. Іван Пхаїк і представили їй слїдуючі домаганя учительства: 1) Увільненє учителїв від війскової служби. 2) Справа війскових причинків для родин покликаних до війска учителїв. 3) Справа прискореня виплати дорожнечного додатку. 4) Справа одноразової підмоги для тих учителїв, що потерпіли шкоду з приводу війни. Дальше обговорювано справу волинських шкіл і взагалї культурно-полїтичні справи. Президія віднесла ся до всїх тих домагань прихильно і прирекла доложити всїх старань до успішного їх полагодженя. Особливо заінтересував ся нашими справами пос. проф. д-р Ол. Колесса як заступник голови Культурної Ради. Чи і на скільки будуть наші домаганя сповнені, найблизша будучність покаже. Відень, 26. жовтня 1917. За Учительський Комітет: Іван Крайник, голова. Стефанїя Кіцерівна, писар. 