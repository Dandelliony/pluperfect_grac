Важне для виселенцїв.

Український краєвий комітет помочи для виселенцїв звернув ся був, сейчас по своїм заснованю до Видїлу краєвого в Бялій з просьбою о субвенцію в цїли запомаганя незаможних виселенцїв. Видїл краєвий відмовив комітетови субвенції задля лихого стану фінансів, вказав однак своїм письмом з дня 24. жовтня 1916. ч. 99.339 на жерело наглої помочи для виселенцїв, а тим жерелом є фонди Рад Повітових. Наведемо дослївно се місце згаданого письма Видїлу краєвого: З конечности злих фінансів ограничити ся мусїв Видїл краєвий до зорґанїзованя за посередництвом Рад Повітових акції, виключно тільки наглої помочи для людности, переїзджаючої через повіт і на ту акцію поспішив повітам з фінансовою помічю в границях своїх скупих средств. Видїл краєвий дав рівнож Видїлам повітовим порученє, щоби на випадок і в міру потреби дальших фондів звертались о них до ц. к. президії намісництва посредством місцевого ц. к. староства". Подаючи се письмо Видїлу краєвого до відома нашим виселенцям, взиваємо наші повітові місцеві комітети, де вони вже є засновані, і поодиноких наших незаможних виселенцїв, щоби в разї потреби звертались до Видїлів Рад Повітових в місцевостях, де тепер перебувають, о належні їм підмоги, які по думцї згаданого письма Видїлу краєвого не можуть їм бути відмовлені. — За Комітет Помочи виселенцям: Ол. Кмицикевич, голова, Юлїян Дзерович, секретар. 