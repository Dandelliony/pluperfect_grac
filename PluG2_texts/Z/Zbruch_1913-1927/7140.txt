Лїквідация балканської війни.

Черепашиним ходом зближаєть ся балканська війна до кінця. Властиво війни вже на Балканї нема; заключено роз'єм, який продовжується в безконечність і заключеня мира щораз то відкладаєть ся. Сподївають ся, що буде заключений до кінця сього місяця. Перепони повстають головно з причини непорозуміня між союзниками, а саме ізза болгарсько-сербського і болгарсько-грецького непорозуміня, а також через те, що Греция не хоче приступати до заключеня мира, поки не буде усталена полуднева границя Альбанїї.
Найбільшу вину в тім проволїканю із заключеням мира на Балканї поносить росийська дипльоматия, яка хоче в той спосіб утруднити становище Австро-Угорщини в альбанській справі і причиняти їй як найбільше коштів, щоби як найбільше ослабити свого суперника.
Антиавстрийську гру заінїциювала також росийська дипльоматия в Альбанїї. Здача, а властиво зрада Ессада паші, се її дїло; її дїло також і — "договір" Ессада паші з Чорногорою, Сербією і Грециєю про "альбанську корону". При "коронациї" Ессада паші на короля Альбанїї вже потерпіла росийська дипльоматия одну невдачу, бо скутарський кандидат заявив, що хоч робили йому пропозицию з "троном", то він її відкинув, а своє війско розпустив; Альбанцїв домів, а Турків кораблями до Туреччини. Але росийська дипльоматия не кидає ще своїх плянів в Альбанїї. За порадою білгородського росийського посла Гартвіґа сербські власті випустили полонених альбанських провідників, котрі виправили ся до Вальони, щоби там спонукати Ессада пашу, щоби разом з ними зачав в Альбанїї антиавстрийську акцию в той спосіб, щоби зорґанїзував оружний опір проти Альбанїї й Італїї. Ті альбанські провідники привезли зі собою росийське золото, але ледви, чи вспіють що зробити. Ессад паша, за порадою росийської дипльоматиї, хотїв проголосити ся володарем Альбанїї під протекторатом Туреччини, але коли Порта відпекала ся сеї суверенности а він розпустив, як заявляє, свою армію, то з чим пічне акцию проти Австриї. Може вправдї зорґанїзувати добровольцїв, але така сила ще менше певна як нормальна скутарська армія. Отже радше можна сподївати ся, що Есад паша зрезиґнує і тепер з "корони" з рук повстанцїв, які повстали під впливом "чародійного" росийського рубля і скорше увійде в порозумінє з Австриєю й Італїєю, котрі мають в Альбанїї більше слово, нїж держава Романових. А тодї росийська дипльоматия вдруге понесе невдачу з інтриґами в Альбанїї. Взагалї Росия не має щастя до альбанської корони.
А міжтим австрийська й італїйська дипльоматия серіозно займають ся долею Альбанїї. Виготовила вже спільно статут для независимої Альбанїї. Сей статут предложили амбасадори Австриї й Італїї на позавчерашній конференциї амбасадорів в Льондонї. Конференция над сим статутом не радила, а поручила амбаса-дорам перестудиювати його, щоби могли висказати про нього свій погляд на дальшій конференциї, яка відбудеть ся аж 20. с. м.
Статут, предложений австрийським й італїйським амбасадором пропонує, щоби на перехідний час утворити жандармерию, яка удержувала би в краю порядок. Дальше пропонуєть ся в тім статутї, щоби жандармерию зорґанїзували австрийські й італїйські офіцири. Тридержавне порозумінє, як сподївають ся, спротивить ся тому, а домагатиметь ся, щоби орґанїзаторів дали всї великі держави обох союзів, або малі невтральні держави. Таксамо як з орґанїзаторами жандармериї всї держави накидають ся з грішми для Альбанїї на покритє видатків. Статут предвиджує заведенє податків в Альбанїї, але се не так легко і не так скоро дасть ся перевести. Тому теж не лише на жандармерию, але і на будову зелїзниць та доріг мусять давати гроші чужі держави. В справі будови зелїзниць і доріг є також непорозумінє щодо напрямів, в яких маєть ся їх будувати. Для Альбанїї найлїпший був би вихід, щоби гроші давали всї держави і щоби шляхи будовано в усїх напрямах, та чи великі держави будуть такі для неї щедрі, се ще велике питанє. 