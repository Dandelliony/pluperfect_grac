◦ ◦ ◦ ◦

Судові справи Галичан у Росії. Московські часописи повідомляють, що в московський воєнно-окружний суд передано до розгляду серію судових справ про переступства, поповнені галицькими горожанами тоді, як Галичину зайняло російське військо. Оскаржених евакуовано в свій час з львівської вязницї до Росії. З початку галицькі справи мали передати київському воєнному судови, але на основі розпорядку міністерства війни передано їх московському воєнному судови.
У справі колишнїх греко-католиків Холмщини. Як доносить люблинська "Gazeta Ludowa", внесли греко-католицькі Василіяне широкий меморіял до папської столиці, як і до австрійських властей, з домаганнєм обовязкового переписання на греко-католицький обряд усїх давнїх унїятів, котрі, користаючи з російського толєранційного указу, написали ся як римо-католики.
Галицькі закладники в Росії. Петербурзькі часописи повідомляють, що російське правительство постановило затримати галицьких закладників поки-що в Росії. Головною причиною сього має бути зміст деяких приватних листів до закладників.
Галицькі закладники. Розпорядок головного команданта армій полуднево-західного фронту про висилку галицьких закладників одних на Сибір, а инших за Днїпро діткне яких 140 осіб, між якими є професори, лїкарі, банкові урядники, дїдичі і т. д. Багато з них живе окремо й має тільки обовязок щодня зголошуватм ся в полїційних урядах. Коло 25 закладників, що не мали за що жити окремо, перебувають у польськім і українськім арештнім домі. Жидів тільки 9. 