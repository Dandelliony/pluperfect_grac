В справі листів, висиланих за границю.

Дирекція почт пригадує поученє в справі висилки листів за границю. Як відомо, підлягають тепер листи, висилані за границю, війсковій контролї. Тому лежить в інтересї загалу при формованю і стилїзованю листів оминати все, що моглоб утруднити і припізнити війскову цензуру. Тож поручаєть ся загалови памятати про отсї формальности: 1) Зміст листу не повинен переступати двох сторінок аркуша чверткового формату. 2) Поручаєть ся уживати до листів білого, а що найменше синього паперу. 3) Письмо має бути виразне і легко читне. 4) Відступи між віршами не повинні бути за вузькі, а з окрема одинокі вірші повинні іти рівнобіжно до себе. 5) Повинно ся уживати коверт з поодинокого паперу або иншого матеріялу, а не уживати коверт з шовковою підкладкою. 6) До листів не повинно ся долучувати додатків з письменними відомостями. Тільки до листів купецьких, яких зміст може обіймати більше як дві сторінки аркуша, можна долучити рахунки, цїнники і инші подібні додатки купецького змісту. Запримічуєть ся, що непридержуванє сих формальностий може спричинити навіть кількотижневу проволоку у відсилцї посилки. Вкінци булоб вказане обмежити пересилку до заграницї до конечних потреб, бо тодї пересилку сю буде можна много скорше і правильно пересилати до місця призначеня. 