Клопоти на годині ґеоґрафії.

Малий фейлєтон.   Оповідав мені знакомий учитель одної з львівських польських шкіл, які муки приходиться йому переживати на лєкції "нової" ґеоґрафії.   Пояснює на пр. ученикам в І. ґімн. клясі, що як раз під сю пору відбуваються наради амбасадорів великих держав, які рисують нову карту світа; старі мапи можна безпечно викинути з памяти.   — Ладна історія — перебиває один з учеників — треба буде все на ново вчитися.   — Чомуж ті амбасадорн так зволікають? Ми готові покінчити школу, а мапа ще не буде готова.   — А може амбасадори самі що-йно кують ґеоґрафію?   — Не так то легко нарисувати мапу, щоби догодити народам і вигодити своїм інтересами.   — Якби ми так пильно й успішно працювали, тоби нас давно викобзали зі школи...   Так муркотять діти.   Головну увагу треба класти очивидно на ґеоґрафію нововідродженої держави. Говорю їм: Польща дістала вже знов Познанщину, Галичину, має доступ до моря (польського — перебиває ученик), та західні границі покищо не постановлені; відбудуться плєбісцити. Що до східних границь теж ніщо певного не можна сказати... Про Литву ще нічого не знаємо. Естонія й Лотва теж під знаком запитання.   — А можеби взагалі лишити цілу Европу — перебивае син члена М.S.О. — коли нічого певного не можна сказати...   Уступаю. То зачнемо від Азії — кажу. Знаєте, що Туреччину викинеться з Европи. Царгород заняла Анґлія — Арабія буде самостійна; Палестину обіцяли Жидам, але й там буде плєбісцит, та коли на знати.   І так все виклад спотикається на плєбісцит. — Зрозуміла се Краєва Рада Шкільна з д-ром Собіньским во главі і мимо того, що тов. Антін Чернецький був тому противний, видала розпорядок щоби учителі "з огляду на велику важність і актуальність справи плєбісциту, дорогою відповідних відчитів та викладів для шкільної молодіжи порушили цю справу, а шкільні окружні ради зорґанізували відповідну акцію в народніх школах".   Показуються, що діти в справі плєбісцитів поінформовані і освідомлені.   — На Шлеську тешинськім відбудеться плєбісцит — говорить резолютно синок орґаніста від Марії Маґдалини — бо жмінка чеських зайдів увела в блуд антанту. Чехи не є властиво ніяким народом, хоть мають чотири партії: панславістів, молодочехів, музикантів і злодіїв...   — На Горішному Шлеску і у Вармії буде плєбісцитова гра між Поляками й Німцями. Німці є найдикшим і найнекультурнійшим племенем, яка межує з Польщею.   Про східні справи діти ріжуть, як з нот.   — Львів є головним містом малопольської Галичини.   — Київ є ґруд кресови. Він лежить над сгаропольською рікою Дніпром і є столицею наддніпрянської Малоне-Польщі...   Громадська думка 