◦ ◦ ◦ ◦ ◦ ◦ ◦ ◦ ◦ ◦

Розрухи в Київі і Нижн. Новгородї.
ПЕТРОГРАД (Ткб.) В Київі 2000 українських жовнїрів обсадили арсенал і держали ся кілька годин. В Нижн. Новгородї жовнїри захопили власть. Рада жовн. і робітників утїкла.
Арештованя в Варшаві.
КРАКІВ (Ткб.) "Naprzód" доносить: Довідуємо ся від гостей з Варшави, що в недїлю рано арештовано команданта Йосифа Пілсудского і війскового референта при тимч. Радї Стану Казимира Соснковського.
Далї доносить "Naprzód" про арештованє 12 осіб на провінції близше Варшави і більшого числа осіб глибше в краю.
Цїсар Карло на східно галицькім фронтї. 
З ц. к. Кореспонденційного Бюра доносять, що дня 22. с. м. цїсар Карло з мінїстром заграничних справ ґр. Черніном і шефом ґенерального штабу ген. піх. Арцом прибув до осїдку команди II. армії. Тут вислухав цїсар звіту команданта армії ґен. полк. Бем Ермолїя і відси поїхав до місця побуту кн. Лєопольда баварського. Після дальшої обїздки фронту цїсар вернув на зелїзничу стацію.
Керенський проти нїмецьких аґентів.
ПЕТРОГРАД (Пет. Ar.). Керенський розіслав до більших міст надморських депешу, в якій вказує на те, що вияснилось неоспоримо, що петроградські заворушеня були викликані при співдїяльности нїмецьких аґентів. Керенський закликає всїх горожан боронити край перед неприятелем зовнї і в нутрі.
З пресової кватири.
ВІДЕНЬ, 23 липня 1917. Прірву фронту під Золочевом передвзято на розмірно вузкім просторі. Неприятеля се безсумнїву заскочило, а перелїм удав ся докладно після пляну. Був се взір до найменших подробиць найдокладнїйшого приготованя, а його виконанє було згідне з пляном у кождім окремім відступі часу. А навіть довершено більше, ніж призначено на перший зараз день.
Другого дня взято вже приступом зелїзничу лїнїю Золочів-Тернопіль.
На всїх точках, де тільки неприятель вспів ставити опір, був зломаний по недовгій борбі.
Дальшою цїлию була дуже важна для неприятеля зелїзна лїнїя Бережани-Тернопіль, до якої дійшли війска в дїйсности вже третього дня у непереможнім походї, не зважаючи на страшну утому. Доконано того мимо спеки, лихих доріг і опору ворога, в деяких місцях дуже завзятого і сильного.
Слїди полишені неприятелем вказують на великі трудности, серед яких уступав. І так одна частина ворожих війск не могла уступити за Серет на півн. від Тернополя, або через Тернопіль на схід, мусїли отже звивати свої становища в напрямі на південь, значить у прямовіснім до лїнїї своїх получень.
Вже для війська такий рух тяжкий, але для трену стає він просто катастрофою. Не треба додавати, що наслїдком того мусить також ширити ся деморалїзація жовнїра. Слїди того вже й показали ся.
БЕРЛЇН (Вольф). У схід. Галичинї рух на перед також 22. с. м. був у повнім розгонї, рос. фронт захитаний на всїм просторі від Тернополя аж до Карпат. Між Бережанами і Галичем ідуть наші війска вперед.
Число бранцїв досї неуставлене, армат забрано 47, між тим кілька тяжких.
Відворот ворога наглий, тому не все вдало ся йому нищити припаси і мости. Коло Зборова великий міст на шосї спалений, але инші мости на Стрипі ненарушені.
Богато харчів дістало ся нам у ріжних місцях, м. ин. і в Озїрній. Великий склад мунїції в тім місцї тільки в части ушкоджений, решта дістала ся нам. Наші війска посунули ся ще 21. на 9 км. перед Тернопіль і з добутих становищ вже видко було вежу на костелї. Замикаючий огонь з нїмецьких гармат присилував усї наступи і випади, між тим і панцирних самоходів з Тернополя до відвороту.
В ночи на 22. дійшла наша кавалєрія до стації Денисів на зелїзній дорозї Козова-Тернопіль, а улани завернули потяг, який мав відійти зі стації, забрано тяжкі гармати, заладовані вже на потяг. Дістали ся нам великі припаси мунїції і харчів.
Тимчасом 22. рано вже підійшли наші війска під Тернопіль і спиняли ся над Серетом, де він розливає ся наче озеро. Росіяни засипали західний беріг ріки стрільнами гармат і кулями скорострілів, приміщених на костельній вежі і на инших високих будинках. Що правда, можнаби з нашого боку тяжкими гарматами створити собі дорогу, але так робили тільки Французи, які нищили свої власні міста. Настрій нашого війска найлїпший. 