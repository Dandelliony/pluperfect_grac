◦ ◦ ◦ ◦ ◦ ◦ ◦ ◦ ◦ ◦

Старшина Кружка мужеської школи ім. Тараса Шевченка в стрийській дїльницї у Львові звертаєть ся з просьбою о матеріяльну поміч для школи, яка виключно з лепти нашої суспільности до тепер удержуєть ся. Фонди Кружка вже майже вичерпали ся. Поза видатками на школу, як платня учителїв, чинш, опал, служба і ин., мусить управа при наводячій зимі подумати про убогу дїтвору, якої є в школї поважне число. Є такі дїти, які ще нинї босї і в подертій одїжи приходять до школи. Львівських Українцїв, замешкалих в стрийській дїльниці, просимо вписувати ся в члени Кружка. Ласкаві жертви просимо слати на руки скарбника Кружка о. Ярослава Левицького вул. Якова Стшемє ч. 15. Там також можна вписувати ся в члени Кружка. В недїлю 28. с. м. будуть панночки збирати під церквами до пушок жертви на удержанє школи і на окритє для убогої дїтвори. Просимо дуже братні Кружки не висилати в той день пушок під церкви, бо буде се день хлопячої школи ім. Тараса Шевченка.
З театру. Дружина українського театру дїлить ся з львівською публикою радісною вісткою, що п. Осиповичева, відома артистка театру, по 8½-лїтнім пробуваню під російською інвазією вернула в сїм тижни до Львова і виступить на сценї перший раз в суботу, другий раз в недїлю в днях 27. і 28. с. м. Дружина сподїєть ся, що львівська публика зготовить своїй улюбленій артистцї сердечне привитанє.
Союз журналїстів. В буджетовій салї австрійської Палати послів вчера підпоручники журналїстичних товариств в числї 64, які заступають до 1000 австрійських журналїстів, рішили утворити під проводом посла Ценкера одностайну орґанїзацію, яка обнимала би цїлу державу і якої цїлю буде піднести значінє й повагу журналїстичного стану.
Московське "Echo Polskie" містить cемий спис аґентів варшавської oxpани. В сїм списї знаходять ся між ин. інформації про отсих аґентів: "Витовт Демянчук, редактор часописи "Руский Селянин", видаваної у Львові, соціялїст, псевдонїм А. Подольський. В маю 1908 р. вступив до варшавської охрани. Інформував про полїтичну еміґрацію за границею, повідомляв про видавництво "Салдатськая Доля" і його редакторів. Доносив також про український рух, про орґанїзацію "Сїчий" і взагалї про полїтичні настрої в Галичинї. Одержував заплату залежно від вартости доставлюваних відомостий. (Не відшуканий)". "Ярослав Мончаловский, торговельник зі Львова. Служив у варшавській охранї і під псевдонїмом Б. Подольський доносив спільно з Демянчуком про український рух між молодїжю. Одержував заплату залежно від вартости даваних інформацій. (Не відшуканий)". "Симон Лїблїх, аґент львівської полїції, псевдонїм Анна, вступив до варшавської охрани в 1908 р. Доносив про поворот еміґрантів до Варшави. Одержував місячно 40 руб. і окрему заплату залежно від вартости подаваних відомостий. (Не відшуканий)". "Gazeta Wieczorna", яка передрукувала сї відомости, одержала від дирекції полїції у Львові отсе спростованє: "Що-до вичисленого в списї назвища Витовта Демянчука, дневникаря і перекладача російської мови у Львові можна ствердити автентично, що піднесений важкий закид є в високій мірі кривдячий, бо в сїм випадку заходить без сумнїву містифікація." 