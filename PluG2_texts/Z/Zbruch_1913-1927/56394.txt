◦ ◦ ◦ ◦ ◦ ◦ ◦ ◦ ◦ ◦

Сумнї роковини. Нинїшного дня минає два роки, як російські пласти, занявши Східну Галичину, вивезли з її столиці на засланє митрополита ґр. Андрія Шептицького. Був се перший акт полїтичної репресії російського правительства супроти галицьких Українцїв. Вивозячи голову гр.-кат. церкви, що на своїм високім становищи вславив ся актами українського патріотизму, Росія показала, в якім напрямі піде її полїтика в занятій українській Галичинї, а саме, проти української національности і гр.-кат. церкви українського населеня, і справдї жертвою сеї полїтики впали цїлі ряди національних і церковних дїячів. І коли нинї, в другі роковини вивезеня Митрополита, наша думка спиняєть ся на сїй сторінці історії нашої національної мартирольоґії, то лине вона до всїх них, повна пошани для їх терпінь, вдячности за їх жертву і гордости, що Україна має синів, які готові на всякий подвиг, якого від них вимагає Справа, як також горячого бажаня, щоб ми їх могли знов повитати між собою, і то в відносинах, до осягненя яких змагає наш нарід в теперішній війнї.
Відзначенє правит. комісаря м. Львова. Цїсар надав в признаню знаменитого повненя слухби підчас війни правительственному комісареви міста Львова старостї Адамови Ґрабовському офіцирський хрест ордеру Фракца Йосифа з воєнною декорацією.
Енвер паша в Галичинї. "Korrespondenz Wilhelm" доносить: Як уже відомо, турецький віцеґенералїссімус Енвер Паша відвідав турецькі війска в східній Галичинї. Користаючи в нагоди, відвідав Енвер Паша також головного вожда на сїм фронтї ґенерала кавалєрії і адмірала архикнязя Карла. Аудієнція Енвера Паші у архикнязя мала характер оживленої виміни гадок. Архикнязь запросив Енвера Пашу на обід.
Реченець відданя війскових коний призначених до рільничих робіт. Рескриптом мінїстерства війни з 27 серпня с. р. постановлено, що конї видані війском для рільників в рільничих цїлях мають бути відобрані що йно на приказ мінїстерства війни. Поки що, конї остануть ся дальше у рільників, хоч би вони збіже вже звезли. В послїднім случаю треба тих коний уживати до управи поля і инших робіт в рільничих господарствах.
Риж для слабосильних осіб. Краєве Товариство господарське "Сїльський Господар" у Львові виєднало в ц. к. намісництві поки-що 50 метричних сотнарів рижу, який призначило де розпродажи поміж особи, які потребують стараннїйшого відживлюваня. В першій мірі будуть узгляднені члени "Сїльського Господаря". Технїчне переведенє розпродажи передало Товариство сьому торговельному Скидикатови, Краєвому Союзови господарсько-торговельних спілок у Львові, який роздїлить риж зі складу в Перемишли. Перший континґент роздїлено між бідуючі повіти зглядно філїї нашого Товариства: Львів 9 метричних сотнарів (філїя Львів, Винники 2, Щирець 1), Перемишль 8, Яворів 4 і Мостиска 3 (філїя Мостиска 2, Судова Вишня 1). Дрогобич 3, Самбір 3, Турка 4, Стрий 4, Сколє 2, Долина 4, Бібрка 2, Жовква 4. Названі управи філїй зволять надіслати замовленя на риж на адресу: Краєвий Союз торговельно-господарських спілок у Львові, вул. Зіморовича ч. 20, пересилаючи рівночасно переказом квоту за риж, а то по 250 корон за 109 кільоґрамів. Цїна розумієть ся льоко Бяла. Риж буде висилати Союз поодиноко для філїї "Сїльського Господаря", побираючи коштів достави і заладованя як післяплату. По відобраню рижу мають філїї предложити ц. к. староству їх повіта обчисленя цїни, числячи цїну фактури враз з коштами перевозу, манко за мішок і розписку та евентуальне манко зелїзниче і найвисше 5% на кошти розпродажи. По затвердженю так обчисленої детайлїчної цїни можна розпочати розпродаж після поданих вказівок, так щоби по можности на потребуючу особу не продати більше чим по 1 кґ. рижу, щоби тим способом можна було як найбільше осіб сим рижом обдїлити. По доконаній розпродажи належить надіслати до нас виказ осіб, котрим риж розпродано. 