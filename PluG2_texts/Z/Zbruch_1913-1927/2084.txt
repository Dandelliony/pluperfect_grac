Наплив мазурських судиїв.

Наплив мазурських судиїв до східної Галичини на більші розміри грозить нам в найблизшій будучности. Львівська апеляция вже поробила відповідні пропозиції Причиною має бути великий брак іспитованих кандидатів так, що на двацять кілька вільних посад IX ранги нема навіть половини з тих посад ким обсадити. Нам дуже добре звісно, хто саме викликав такий діймаючий застій в приростї молодих сил в судівництві, хто іменно робив цілком безосновні трудности в приниманю практикантів руської народности до судейської служби. Наслідки скорше наступили, ніж можна було надіяти ся, а мають вони знов упасти на наш нарід. Не хочемо покищо говорити про укриту тенденцию в згаданій висше постанові львівської апеляциї; постанова така могла б бути оправдана хиба цілком виїмковими обставинами, яких у нас доси небувало окрім одинокого випадку реорґанїзації судівництва.
Звертаємо найпильнійшу увагу наших покликаних чинників на намірене спроваджуванє до наших судів кандидатів, які не мають понятя про тутешні відносини і не знають мови місцевого населеня анї в слові анї письмі; вже з тої одної причини вони цїлком нездатні в виконуваню судейського уряду в східній Галичині, не згадуючи вже про те, шо такий „Einschub” загарбує місце, належне місцевій, а передовсїм руській молодіжи. Замкнений нам доступ до адмінїстрациї, скарбовости, зелїзницї, кудиж вже подінемо ся, коли і в судівництві наші становиска стануть чужі занимати!?
З другої сторони наші молоді правники, які ще не вибрали собі званя, не повинні сторонити від судів, де відносини авансові тепер богато кориснійші як в инших урядах, а ті „зелїзні“ правники, які сидять на селї і „мужичіють“ або знов у великім містї тратять без застановленя дорогий час, здоровлє і батьківський гріш, нехай памятають, що кождий занедбаний нинї день може пізнійше значити місяцї і цїлі роки при авансї у висших рамах. З тих зглядів повинна наша правнича молодїж стояти під публичною контролею цілої здорово думаючої суспільности.