◦ ◦ ◦ ◦ ◦ ◦ ◦ ◦ ◦ ◦

Чи буде мир в лїтї.
ВІДЕНЬ (Прив. тел.) Особа, що стоїть близько правительства, висловила ся в довшій розмові з кореспондентом "Präger Tageblatt-у" про мирові вигляди ось як:
"Погляд, висловлений нїмецьким державним секретарем Ціммерманом, що лїто принесе нам мир, не є пустою фразою, тільки добре обдуманим висказом. Говорю се тому, що й наше правительство від деякого часу руководить ся в своїх працях виглядом на мир. Всї зарядженя, які видано у нас послїдними днями або які мають бути видані, мають на увазї перехід до мирового господарства. Одним з доказів на те є призначенє більшої квоти на суспільні цїли. Нїхто не може сього знати, що принесуть нам в найблизшій будучности звідомленя з боєвих фронтів та спокійно дожидаємо рішеня і свідомі своєї відвічальности керманичі держави можуть вже сьогодня говорите про мир".
"На випадок війни з Америкою"
БЕРЛЇН (Ткб.) В головній комісії нїмецького парляменту вела ся дальша дискусія над заграничною полїтикою. Державний секретар для заграничних справ зобразив теперішні наміри і заявив, що на случай війни з Америкою, він подбає за конечні зарядженя. Бесїдник не жалує того, що наслїдком американських оголошень довідано ся про інструкцію в Японії. Для пересланя інструкції вибрано найпевнїйшу дорогу, яка була до розпорядимости. Нема ще вісток про те, як Американцї пізнали зміст інструкції, яка була писана тайними шифрами. Що інструкція попала в руки Американцїв, се треба приписати якійсь незручности, та воно в нїчім не зміняе факту, що такий крок був конечний в інтересї вітчини. Хибний є погляд немов-би той крок викликав глибоке вражінє за границею, він був тільки обороною на случай війни.
Воєнні комунїкати австро-угорського ґенерального штабу з дня 6 марта.
Війна на сходї. На Буковинї наступи Росіян були безуспішні. На південь від Бережан виперто нічний напад Росіян.
Війна з Італїєю. Сильні опади загалом унеможливили боєву дїяльність, перервали також бої на північ від долини Сан Пелєґріно. В ночи знов розпочав ся міновий огонь проти наших становищ на Костя Белля. Протинаступи Італїйцїв спинили ми замикаючим огнем. Неприятельський наступ на Коль Брікон відперто перед Монте Сієф доконав розсадженя терену на велику скалю, але наші становища остали ненарушені.
Війна на Балканї. Нема нїчого оголосити.
Воєнні комунїкати нїмецького ґенерального штабу з дня 6 марта.
Західний терен війни. На правім березї Сомми боротьба під вечір стала завзятїйша. По безпереривнім огни Анґлїйцї знов рушили до атаку на схід від Вoucheveanes. Атак відперто, а другий атак ударемнено нашим нищачим огнем. В инших відтинках фронту при снїговици панувала переважно мала огнева дїяльність. Звідуни, які ствердили лїнїю француських становищ під лїсом Сaurieres проти лїнії, яку ми там здобули, привели ще 15 полонених.
Східний терен війни. Фронт князя баварського: Нїчний атак Росіян на наші становища на південь від Бережан скінчив ся нїчим.
На фронтї архикнязя Йосифа. На східних стоках гір Келемен в південній части лїсних Карпат відперто кілька російських компаній, які по сильнїйшім огни заатакували наші становища.
Македонський фронт: Між озерами Охрідою і Преспою заскочено й полонено француську сторожу. 