◦ ◦ ◦ ◦

Новий винахід — але "Паска". Від трьох неділь діймаючий брак дрібної монети. Всі банки та фінансові інституції не виплачують грошей, бо мають тільки 10.000 К банкноти. А хто хоче розміняти такий банкнот платить у паскарів за зміну до 600 К. — Характеристичне, що навіть уряд почтовий львівський не виплачує переказів, а бере ся на "штучки" і каже принести ріжницю між переказаним грошем а банкнотах 10.000 К. — Так приміром адміністрація "Нової Ради" має переказів около 7.000 К, і не годна добути сих грошей, а на покриттє своїх видатків треба зазичувати ся по людях, прийдеть ся "терпеливо" ждати, аж передплатники дішлють до 10.000 К передплати. — Звертаємо ся до наших Високоповажаних Передплатників з ласкавою просьбою, щоби скоро присилали річні передплати.   "Глядають своїх". Такий відділ заводимо в оголошеннях "Нової Ради", а то з причини теперішних відносин, бо майже кожда українська родина розділена і одні про других не знають, де під сю пору находяться. Тому просимо надсилати оголошення того змісту до нашої адміністрації, а ми їх оголошуючи, будемо звертати ся до позамісцевих ґазет і в сей спосіб легко можна буде дійти місця побуту членів своєї родини, приятелів, та знакомих. Враз з оголошенням просимо рівночасно висилати гроші переказом почтовим, числячи за одно слово пять-десять сотиків. Лист і переказ просимо так адресувати: адміністрація "Нової Ради", Львів, вул. Бляхарська ч. 11. II. пов.   Йорданське свято у Львові. Український Львів обходив йорданське свято сього року так величаво, як хиба ще за давних добрих часів. Водосвятя довершив сам Впр. Митрополит. Співав гарний хор під управою проф. о. Туркевича. Народу, завдяки гарній погоді, зібрало ся кільканайцять тисяч. Дуже гарно представляли ся церковні процесії. Наша інтеліґенція явила ся дуже численно. Товариство Марійське прибуло in corpore.   Рабунковий напад на українського богослова у Львові. В пятницю 16. І. вечером о 8. год. йшов вулицею Кадецькою коло ремізи теолоґ Тарас Левицький з братом Олександром і говорили по українськи. В тім напали на них якісь індивідуа і зажадали грошей. Бідний теольоґ відповів, що немає. Апаш перешукав всі його кишені, забрав портфель в паперами і 100 кор. Але се було йому замало, тому здіймив з Левицького куртку і пішов з своїми товаришами в напрямі Стрийського Парку. Се можливе хиба у Львові! Тепер заходить питання: чи се звичайні злодії, чи може се на "національнім" підкладі?   Нова Рада 