Петиція.

Стрий, 26. грудня 1916.
Стрийські українські Товариства і громадяне міста Стрия внесли 24. с. м. в справі державно-правного становища галицьких Українцїв і подїлу Галичини на два окремі коронні краї рівнозвучні петиції до президії ради мінїстрів, кабінетової канцелярії і найвисшої команди Армії. Такі самі петиції вносять рівночасно також инші українські Громади тут. повіту. Ось текст нашої петиції:
"Високе ц. к. правительство! Цїсарським відручним письмом з 5. падолиста 1916 проголошено, що краєви Галичинї, який від часу своєї приналежности до Габсбурської монархії дав богато доказів відданя і вірности, а в часї теперішної війни потерпів великі і тяжкі жертви, в нагороду за се має бути надане право самостійного орудованя своїми краєвими справами аж до повної міри того, що годить ся з його приналежністю до цїлости держави і її корисністю, а населеню Галичини має бути через те дана запорука його повного національного і економічного розвою.
"Тому, що населенє Галичини складаєть ся в половинї з Українцїв, які суцїльно замешкують цїлу східну часть краю, не підлягає сумнївови, що інтенцією Найвисшого письма було і є також народови українському в межах Галичини дати можність і запоруку повного національного і економічного розвою.
"Сей благородний намір Монарха нївелює одначе майже зовсїм друга постанова цїсарського письма, що приречена самостійність має дістатись в участи краєви Галичинї як цїлости — без окремого узглядненя обох народностий, край замешкуючих, і заселених ними осібних територій.
"З краю має полишитись на дальше один спільний для обох народностий сойм і одна спільна краєва управа.
"Навчений довголїтним гірким досвідом, мусить цїлий нарід український в Галичинї мати найбільшу обаву, що при такім устрою краю буде дальше через другу народність тривало майоризований, як такий зійде на степень народности низшої кляси і не тільки не осягне запорученої австрійською конституцією всїм народам полїтичної рівноправности, але буде тривало загрожений навіть в своїм розвитку культурнім і економічнім.
"Побоюванє те тим більше, що в разї вилученя і усамостійненя Галичини нарід український буде позбавлений інтервенції і охорони зі сторони властий центральних і спільного всїм народам парляменту, а буде в найважнїйших справах зданий на ласку і неласку властий краєвих і краєвого законодавства.
"Через те в сїй важній історичній хвили, коли в наслїдок великих подїй воєнних Габсбурська Монархія для красшої будучности перебудована бути має, нарід український в Галичинї, який вірно приляг до сеї держави і при нїй жити і розвивати ся хоче, підносить поновно своє непередавнене і неспожите домаганє і право на самостійне і рівноправне істнованє на рівні з другими народами Монархії і жадає подїлу краю на дві окремі національні провінції, українську на сходї і польську на заходї, розмежувані територіяльно після національних областий.
"Домаганє се поперте і обусловлене зарівно історичними і національними, як полїтичними і господарськими умовами.
"Східна Галичина, заселена суцїльно українським населенєм, була аж до половини 14. столїтя складовою частю окремих самостійних українських державних орґанїзмів. Діставши ся в склад польської держави, аж до її упадку творила окрему провінцію т. зв. руське воєводство. В р. 1772 прилучено її до Австрії під назвою "Королївства Галичини і Володимирії", отже яко часть колишноі української галицько-Володимирської держави з титулу наслїдства корони св. Стефана. Західна Галичина зовсїм того анексійного титулу не мала — і по прилученю до Австрії лише механїчно пораз перший зістала злучена з українськими землями нинїшної східної Галичини в одну адмінїстраційну цїлість.
"Злука ся була неприродна, через що вже при кінци 18. столїтя австрійське правительство носилось з наміром подїлу Галичини на дві провінції. В р. 1848 подїл той вже був навіть задекретований Найвисшою Постановою Монарха, а тільки пізнїйші полїтичні подїї припинили сей подїл, якого вже тодї рішучо домагав ся увесь український нарід Галичини.
"В східній Галичинї мешкають суцїльно Українцї і утворенє для них окремої провінції через подїл Галичини скріпить їх значно і дасть їм спромогу повного і нїчим неспинюваного національного розвою, що їх нерозривно приковує до австрійської держави і Габсбурської Династії і як з одного боку утворить з них сильний охоронний мур для Австрії перед російською навалою, так з другого боку поширить дуже притягаючий вплив нашої монархії на закордонну, позбавлену всїх національних прав Україну.
"Але також для свого краю подїл його на національні провінції буде мати вплив дуже спасенний, бо Українцї і Поляки одержать свої окремі національні области, острі національні тертя устануть, а се вийде на користь не тільки обох народів, але і цїлої держави.
"Вкінци і економічно-господарські умови промовляють за подїлом краю. Українське населенє економічно не підносить ся, бо є постійно занедбуване і упослїджуване під зглядом економічним через Сойм і краєві власти, котрі всю свою опіку і поміч звертають лиш для населеня польського. Ся постійна кривда дасть ся усунути лишень через подїл адмінїстраційний, який надто і длятого особливо є пожаданий і доконечний, що східна Галичина від випадків воєнних найбільше потерпіла і потребує від держави особливої помочи і опіки.
"В теперішній великій війнї сотки тисяч Українцїв чи то в ц. і к. реґулярній армії, чи в рядах охотничого українського лєґіону борють ся на всїх фронтах в оборонї сеї монархії — своєї вітчини, — нарід український з незвичайною готовістю і посвятою понїс для неї великі жертви майна і крови, тож має повне право домагати ся, щоб доля його була полїпшена і він перестав бути в сїй державі племенем низшої кляси, але в великій родинї народів став рівноправним полїтично членом.
"З тих причин також підписані українські товариства і громадяни міста Стрия повіту стрийського, попираючи рівнозвучне жаданє своєї парляментарної репрезентації і цілого українського населеня Галичини, звертають ся отсим до Високого ц. к. Правительства з просьбою, щоби воно при нагодї заповідженої а правдоподібної зміни правно-державного устрою Австрії, а з окрема Галичини, узгляднило домаганє підписаних і цїлого українського народу Галичини, а се подїлу краю на дві окремі національні провінції, українську на сходї і польську на заходї, розмежувані після раціональних територій, і в відповідні хвили та перед відповідними чинниками виступило від себе з конкретним предложенєм що-до подїлу Галичини на два окремі коронні краї. — Стрий, дня 19. грудня 1916".
Слїдують підписи 13 укр. стрийських товариств і численні підписи найвизначнїйших осіб стрийської української інтелїґенції і міщанства. 