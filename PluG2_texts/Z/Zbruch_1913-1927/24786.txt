◦ ◦ ◦ ◦ ◦ ◦ ◦ ◦ ◦ ◦

Доповняючий вибір одного члена повітової ради в Теребовли з ґрупи міських громад розписала президия намісництва на 2. вересня с. р., а двох членів сеї ради з ґрупи великої посїлости на 3. вересня. Вибори будуть в повітовім містї в часї і місци, які будуть визначені на лєґітимацийних картах.
Розправа за атентат на бар. Скерлєца. Головну розправу проти Якова Шефєра і Рудольфа Герціґонїя за намаганий атентат на бана Скерлєца назначено на 27. с. м. Розправа буде тайна. Акт обжалованя закидає Шеферови, що він дня 20. мая 1914 р. намагав ся при помочи 7-мілїметрового револьвера убити бана, але не довершив сього лише ізза перешкодженя зі сторони полїциї. Герціґонї обжалований за те, що намовляв Шефера до виконаня атентату в тій ціли, щоби викликати анархію, котра влекшувалаби Сербії напад з армією на Хорватию. Він кілька разів передше говорив про свій плян злученя Хорватиї зі Сербією. Ся злука мала наступити через часті замахи на високі особи монархії.
Справа Геровських. З Черновець доносять, що радник Фіда, який веде слїдство в справі братів Геровських, переслухав там кілька десять сьвідків. Минулої суботи прибув радник Фіда до Львова.
Розправа Вільчка. Слїдство в справі крадежі 192.000 корон, доконаної Вільком в краківській почтї, є вже на укінченю. Кількох краківських адвокатів підняло ся вже обороні Вільчка. Жінка Вільчка занедужала у вязници, тому здаєть ся випустять її на волю.
Особисті вісти. Президент гал. Дирекциї почт і телєґрафів Ришард Вопатерні виїхав на тритижневий урльоп. Завідательство обняв віце-президент Артур Шіфнер. 