Загальні збори Краєвого Союза господарсько-молочарського в Стрию.

Дня 11. червня с. р. відбули ся Загальні Збори Краєвого Союза господарсько-молочарського в Стрию. На зборах явило ся небувале дотепер число членів зглядно відпоручників, бо 82 на 219 всїх членів, після стану з кінцем 1913 року. Були заступлені 32 спілки молочарські або 60 прц. істнуючих тепер спілок, а кромі того взяли участь в Зборах репрезентанти центральних наших інституций економічних, як "Сільський Господар", "Краєвий Союз кредитовий" "Народна Торговля", "Дністер", "Краєвий Союз господарсько-торговельних Спілок" і прочі. Значне число учасників зборів складало ся з селян, які зїхались з усїх кінців краю, де тілько є молочарські спілки, щоб нарадитись над станом молочарської орґанїзациї. Така численна участь в зборах є заслугою теперішної Управи Союза, яка не жалїє труду, щоб заінтересувати широкий загал справами молочарського провислу, справедливо уважаючи найбільше відповідним до сего місцем загальні збори Союза.
Збори отворив ім. Ради Надзираючої і ними проводив о. Лев Горалевич, витаючи зібраних, з осібна присутних послів парляментарних і соймових, а специяльно д-ра Евгена Олесницького, який перший у нас заінїціовав акцию молочарську, не спускаючи з ока сеї справи через цілий час в своїй громадянській та парляментарній діяльности.
Відтак приступлено до відчитаня протоколу з попередних загальних зборів, відбутих дня 10. сїчня 1914, яке тягло ся майже пів години і дало нагоду присутним пізнати внутрішні відносини в Союзї в хвили, коли він переживав найскрутнїйші часи. Скоро по тих зборах уступив з Управи Союза о. Остап Нижанковський і Ярослав Небиловець. До керми в Союзї прийшли нові, сьвіжі сили і о. Лев Горалевич, отвираючи збори, міг зложити осьвідченє, що Союз, переживаючи крізу, поволи виратовує ся з прикрої ситуациї, а діяльність нової Управи стоїть на добрій дорозї.
Звіт з дїяльности Союза і рахунків за 1913. рік зложив директор Павло Ґлодзїнський, підчеркуючи численну участь членів у зборах як знак великого заінтересованя справами Союза, а се може служити запорукою, що спільними силами загалу удасть ся поставити Союз і союзні спілки на ноги та двигнути так важну у нас галузь рільного господарства, як молочарство. Спинившись довше над представленєм сумних обставин економічних, в яких перебував наш край підряд кілька лїт, а які спричинили цілковитий упадок селянського рільного господарства і затамували розвій молочарства, подав дир. Павло Ґлодзїнський головні моменти з житя і дїяльности так спілок молочарських як і Союза молочарського, підносячи, що Управа Союза головну свою увагу мусить тепер звертати на злагодженє і направу тих спустошень в молочарській орґанїзациї, які повстали за попередних лїт в наслїдок елєментарних нещасть фінансової крізи і ріжних инших причин.
Орґанїзациїйна дїяльність Союза майже устала, бо коли худоба вигинула, або випродана, а значна часть спілок з того приводу перестала функціонувати, то годї було думати про основуванє нових спілок. Все-ж і в сїм напрямі дещо зроблено — повстало кілька нових зглядно відновлено старих спілок, а Управа уважає орґанїзацийну сторону своєї дїяльности справою першорядною. З тих самих причин торговельна дїяльність Союза підупала, а до того долучив ся ще залив нашого краю дешевим заграничним масловом. Коли ходить о спілки, то Союз осягнув для них в торговлї маслом зглядно корисні результати, бо у виплатї за масло додержував кроку иншим союзним інституциям в краю, а в послїдних місяцях 1913 р. платив за масло навіть більше, як тамті інституциї. Провізия, яку побирає Союз від продажи масла, а яка служить головним жерелом доходів Союза, не може покрити коштів адмінїстрації, субвенция державна на сю ціль (15.000 корон) , не є вистарчаючою і Управа Союза не одержуючи помочи з краєвих фондів, яку одержують прочі молочарські орґанїзациї, примушена була до найдальше ідучих ощадностий. Загалом заощаджено на коштах адмінїстрациї в 1913 р. около 17.000 корон. В доходах своїх мав Союз значні недобори, а вплинули на сей недобір також недомаганя фінансові з попередних лїт. Вияснивши додатне значінє на уреґульованє торговлї маслом набутої холоднї, спинив ся п. директор Павло Глодзїнський на фінансовому станї Союза, який представляє ся не найлїпше, але при красших обставинах, в надїї на лїпші роки є вигляди на поправу. Управа Союза прикладає до сего найбільші свої стараня та має надїю, що як і доси знайде попертє у центральних орґанїзаций фінансових і у парляментарної та соймової репрезентациї. Управа занята упорядкованєм внутрішних відносин Союза і союзних молочарень, не могла доси більше уваги присьвятити справі основаня молочарської школи і використати для сего фонди, призначені на попиранє молочарства, але в дальшій своїй дїяльности уважає зорґанїзованє школи за річ конечну. На закінченє свого справозданя згадав дир. Павло Ґлодзїнський, що в році справоздавчім мало місце виключенє членів Союза за неплаченє удїлів і за шкідливу для Союза дїяльність.
Близші поясненя до рахункового звіту подав новозаіменований директор-книговодець Роман Ґіжовський, а відтак збори вибрали осібну комісию, яка заняла ся провіренєм предложеного замкненя рахункового і білянсу з книгами та інвентарями. Тимчасом о. М. Матковський зложив звіт іменем ревізийної комісиї з внесенєм на удїленє управі Союза абсолюториї та іменем Ради Союза поставив внесенє в справі рахунків, зисків і страт. Над усїма звітами отворено дискусию, яка була дуже оживлена і ціхова. В дискусиї забирали голос Вп. пп.: Г. Тершаковець, д-р Е. Олесницький, Рудницький, Панич, А. Жук, М. Павлюк, Семчишин, І. Филипович, Могильницькии, д-р Й. Охримович, В. Мацєх і инші. Крім численних запитів о поясненє до Звітів, на які відповідали дир. П. Ґлодзїнський і о. Лев Горалевич, з дискусий варта піднести слїдуючі моменти. Зверталось увагу на хибні методи орґанїзацийної роботи Союза, в наслїдок чого спілки скоро по основаню упадають або ледво животіють, незалежно від лїпших або гірших обєктивних умов для істнованя в дотичній місцевости молочарської спілки. Спілки не мають достаточної фахової опіки і контролї. Система виплат за молоко не одностайна і подекуди хибна, ціни за масло бували дуже низькі. Союз занимав ся ранїш всякими иншими інтересами, як торговля господарськими артикулами і проче, а спілки занедбувано. Не звертало ся уваги на відповідне уздібненє людий, що мали провадити орґанїзацию спілок. Союз одержує мало запомог з публичних фондів, а субвенциї господарно і розумно використані можуть стати основою ширшої дїяльности. Годї кошти утриманя Союза покривати лише з провізиї за масло, бо при малих оборотах мусить провізия бути великою, а в сїм случаю не Союз є для спілок, а спілки для Союза, — повинно бути навідворот. Управа Союза повинна розважити справу сироварства і щось в тім напрямі зробити. Для фінансового скріпленя Союза належить віднестись до членів, щоб деклярували і вплатили готівкою додаткові удїли. Належить скликувати конференциї відпоручників спілок для обговореня технїчних і орґанїзацийних справ. Взагалї відпоручники спілок порушували головно справи практичні та жалували, що нема часу на обговоренє їх. Зрештою дискусия оберталась найбільше коло рахункового звіту Союза.
Д-р Е. Олесницький пояснював між иншим походженє субвенций, призначених на попиранє молочарства, час їх треваня та спосіб використаня, підносячи необхідність здавати з їх ужитя найдокладнїйші справозданя, з задержанєм усїх ставлених вимог. Говорив про здобутки, які удало ся нашій парляментарній репрезентациї осягти на злагідненє наслїдків елєментарних нещасть, про фонди, які б ще до використаня і як їх населенє має використовувати. При сїм обіцяв своє співдїланє в заходах коло виєднаня дальших запомог для піднесеня молочарства. Збори приняли се з подякою.
Піднесенї в дискусиї заміти відносились головно до попередних років або дотичили наслїдків дїяльности Союза з попередних років і теперішна Управа за те не відповідає. Що-до вказівок на будуче, то Управа осьвідчила, що до них примінить ся з найбільшою точностию.
По зложеню комісиєю для провіреня рахунків звіту, приняли збори звіти Управи і Ревізийної комісиї до відома та удїлили Управі абсолюторию.
Відтак затвердили збори заіменованих Радою директорів — Павла Глодзїнського, як начального директора, Р. Ґіжовського, як директора каиговодця і інж. В. Дутку.
До Ради надзираючої вибрано: о Л. Горалевича, М. Тюна, о. М. Матковського, Я. Кисїлевського, А. Гладишовського і ще двох відпоручників спілок молочарських. 