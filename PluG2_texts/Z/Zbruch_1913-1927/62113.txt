◦ ◦ ◦ ◦ ◦ ◦ ◦ ◦ ◦ ◦

Поодинокі держави Америки за Вільзоном.
ВАШІНҐТОН (Райтер). Парляменти майже всїх Сполучених Держав порішили поперти Вільзона. Конечні працї, щоби бути приготовленим на всякий случай, відбувають ся дальше систематично. Предсїдатель комісії в палатї репрезентантів для справ маринарки приготовив внесеня про воєнний буджет. Після тих внесень правительство має одержати повновласть до виданя облїґацій 3%, сплачуваних по 5 лїтах, на покритє коштів скорої достави кораблїв, головно підводних суден і контрторпедовцїв. Ті внесеня жадати-муть теж повновласти для Вільзона до реквірованя кораблїв, машин і робітників.
"Нїмеччина в розпучливім положеню".
На погляд Чемберлєна.
ЛЬОНДОН (Райтер). На великих зборах в справі національної служби, як відбули ся у Вестмінстері, заявив Чемберлєн, що поведенє Нїмеччини пояснюють загально, як знак її розпучливого положеня. Чемберлєн закликав до ужитя всїх розпорядимих сил особливо до покликаня під оружє всїх молодих людий. Так само в Ірляндії будуть видані відповідні зарядженя.
Президент мінїстрів Лойд Джордж, витаний оваційно, подав до відома зібраним, що під сю пору Анґлїя покликала розмірно більше мущин до служби у війску і фльотї, нїж котра небудь з центральних держав. Великого числа людий потребувала фльоти. Нарід боре ся за житє і цивілїзацію. На погрози Нїмеччини треба сейчас відповісти. Війна підводними човнами не є нїчим иншим, як тільки дальшим розвитком боротьби. Нїмцї переступили всякі межі цивілїзації і веденя війни в людський спосіб. Найнебезпечнїйшою є зорґанїзована жорстокість. Коли союзники в сїй війнї не усунуть можливости, щоби тріюмфувала нїмецька система, то світ верне до варварства а перед 2000 лїт. Лойд Джордж закликав мущин і жінок до напруженя всяких сил і підчиненя себе війскови. Опісля премєр згадав з признанєм про співпрацю великих робітницьких орґанїзацій та вказав на традицію Анґлїї, краю богатого на землї і під землею. Сучасне поколїнє повинно боронити одержаної спадщини. Нїхто не сміє відхиляти ся від обовязку. По війнї кождий буде свідомий, що освободив Анґлїю від найстрашнїйшої небезпеки та що Анґлїя була на першім місци серед народів, які стали до оборони цивілїзації.
Виїзд нїмецьких заступників з Америки.
ЛЬОНДОН (Ткб.) Ґр. Бернсторф з урядниками нїмецької амбасади та всї нїмецькі консулї в Сполучених Державах опустять в понедїлок Ню Йорк і через Данїю вернуть до Нїмеччини.
Стріли в угорськім парляментї.
БУДАПЕШТ (Ткб.) На вчерашнїм засїданю угорської палати послів заявив ґр. Андраші, що члени опозиції возьмуть участь в нарадах постійної комісії для справи "incompat bil tatis". Ґр. Теодор Батіяні промовляв в тім самім дусї. Підчас його промови впали з ґалєрії три стріли на салю. Нїхто не був ранений. На салї і на ґалєрії стало замітне обуренє. Президент візвав палату, щоби задержала спокій і звернув ся з упімненєм до ґалєрії. Чоловік, що стріляв, мав на собі однострій капраля гузарів. Він стріляв із службового револьвера. Його арештовано і відведено до квестури. Називає ся він Юрій Паляфальві і є капралем гузарів. Служив у віддїлї ґр. Кольомана Тіси, який його пізнав та пригадав собі, що злочинець є алькоголїком. Паляфальві також в часї, коли стріляв, був пяний. Заявляє, що не знає, чому стріляв. Не хотів нїкого вцїлити, стріляв от так собі.
Воєнні комунїкати австро-угорсьного ґенерального штабу з дня 8 лютого.
Війна на сходї. Пробу неприятельського наступу на схід від долини Касіну ми здавили вже в самих початках огнем. На захід від Воронеґрина віддїли нїмецьких війск вдерли ся до становища неприятеля, завдали йому доволї значні втрати і без втрат вернули з кількома бранцями.
Війна з Італїєю. Крім малих успішних для нас виправ коло Гольмайн і у Валляреа (на південний схід від Pоверето) не стало ся нїчого важного.
Війна на Балканї. В околици Перат патролюючий жандарм зістрілив італїйський лїтак.
Воєнні комунїкати нїмецького ґенерального штабу з дня 8. лютого.
Західний терен війни. Армія кн. Віртемберського: В луцї Іперн вечером була значна огнева дїяльність. В луцї Wytchaete розсадивши значну область, знївечили ми велику часть неприятельських хідників мінових. Анґлїйська воздушна ескадра кинула бомби на місто Brügge. Ряд домів знищено а в одній із шкіл убито одну жінку і 16 дїтий, дві старші особи зранено. У війскових уладженях не було шкід.
Фронт наслїдника баварського престола Руппрехта: По обох сторонах каналу La Basse, над рікою Antre і коло Bouchavesnes артилєрійська боротьба була сильнїйша, як в попередних днях. По півночи Анґлїйцї пішли до приступу на північнім березї ріки Анкри і коло Bouchavesnes. Обмежені успіхи початкові ми швидко вирівняли нашим протинаступом.
Ґрупа війск нїмецького наступника престола: В долинї Ire і коло Vauquois, на схід від Арґонів наші віддїли привели 17 бранцїв з француських ровів.
Східнии терен війни. Фронт баварського князя. Коло Киселина, на захід від Луцка стежний наступ був для нас успішний.
Фронт архикнязя Йосифа: В Карпатах, вкритих снїгом і в гористій области західної Молдавії в кількох місцях значна огнева дїяльність і сутички стежних віддїлів.
Ґрупа війск Макензена: Положенє не змінило ся.
Фронт македонський: Між озерами Охріда і Преспа сутички передних сторожий. Полонено кількох Французів. 