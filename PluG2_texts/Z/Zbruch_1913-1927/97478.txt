◦ ◦ ◦ ◦

З'єдинені Держави і Німеччина. З Вашінґтону доносять, що внесок Нокса в справі мира з Німеччиною буде принятий сенатом без довшої дискусії, бо за ним голосуватиме більша часть республиканців і якесь число демократів. Демократи є цієї думки, що президент заложить своє veto і скористає з нагоди, аби представити сенатови коментар до мирового договору.   Італія за миром з Росією. Голяндський "Telegraph" — як доносять італійські денники — обговорюючи політичне положення Европи стверджує, що Нітті зайняв тепер дуже сильне становище серед союзників як також у відносинах до начальників держав, які були на воєнній стопі з Італією. Італія ніколи не була така сильна як під цю пору. Нітті є тепер одиноким державним мужем, котрий є глибоко переконаний, що без заключення мира з Росією неможливий і мир в Европі.   З Ассербейджану. З Батум доносять, що уряд Ассербейджану одержавши від совітського уряду ультімат уступив і віддав владу в його руки. По донесенням з Льондону відповідно до ухвали конференції в Сан Ремо від'їхало 30 воєнних кораблів з Константинополя до Батум.   Горті князем-палятином Мадярщини. З Парижа доносять, що адмірал Горті буде в найблищих днях окликаний князем-палятином Мадярщини.   З Палестини. К.Б.Ґенеральний управитель Єрусалиму представив начальникам усіх громад в Палестині витичні лінії уряду, який буде створений. Анґлія не допустить до цього, аби чужі чинники мішалися до реліґійних справ. Приплив людности зовні буде дозволеним лише о стільки, о скільки позволить на це розвиток краю.   Німеччина і Ватикан. Німецький посол при Ватикані вручив Папі удостовірюючі листи і підкреслив льояльне підпертя німецького уряду в змаганнях папи до привернення заради справедливости.   Страйки у Франції. З Ліону доносять, що залізничий страйк у Франції кінчиться. В околицях Парижа є нормальний торговельний рух. Француський уряд видав зарядження, аби протиділати крізі, викликаній страйком. Страйк рудокопів треває ще в трех центрах. В Марсилії робітники в пристані оголосили страйк. З Гавру француські кораблі не відійшли. Заграничні кораблі відїхали нормально.   Кроваві демонстрації в Парижі. К.Б. доносить з Парижа: Префектура поліції подає до відома, що в часі останніх демонстрацій ранено 102 поліційних урядників і 4 особи убито. Арештовано 103 осіб. Двох послів потягнено до відповідальности за ставлення опору властям.   Незалежність Альбанії. "Енока" доносить, що італійський уряд є готов визнати офіціяльно незалежність Альбанії.   Лотишська конституанта. З Риґи доносять: В звязку з відкриттям конституанти місто прибрало святочний вигляд. На вулицях міста відбувалися великі маніфестації. Дня 3 ц. м. о 4 год. пополудни голова Національної Ради Чаксте отворив конституанту промовою, в якій згадав про важкі перебуті роки, про успішну працю тимчасового уряду, підносячи одночасно заслуги, які лотишська армія віддала своїй вітчині. Палата повстанням з місць віддала честь поляглим героям. Вкінці бесідник висказав вдячність для союзних держав за одержану від них поміч.   Японія зброїться. "Daily Telegraph" доносить, що Японія укріплює острови Кароліни, признані їй версальським договором і приготовляє великі пляни будови кораблів і аероплянів.   "Словаччина для Словаків". "Pravo Lidu" доносить з Розенберґу, що посол свящ. Глінка в промові до народу заявив, що його кличем буде: "Словаччина для Словаків".   Звідомлення польського ґен. штабу з дня 5. ц. м. Варшава. На відтинку Двини положення без зміни. На Поділлі наші війська йдуть дальше вперед. На Полісю відділ 58. п. п. в енерґічнім випаді заняв село Єлян, забираючи 8 машинових крісів, телєфонічний матеріял, і завдав неприятелеви прикрі втрати. На инших відтинках обосторонна стежна діяльність.   Конфіската оружя в Ірляндії. Горсі. Радіо. В Ірляндії викрито нові склади оружя. Досі сконфісковано 1500 крісів і 200 скорострілів.   Виїзд совітської місії до Льондону. Ліон. Радіо. З Копенгаґи доносять, що совітська торговельна місія вибралася вже до Льондону. Складається вона з 7 осіб. Літвінов, який не має симпатій у Анґлії і Красін, якого підозріває московське правительство, не належать до місії.   Розділ німецької фльоти. Париж. Радіо. Джемс Крейґ на інтерпеляцію в палаті громад щодо розділу німецьких воєнних кораблів дав таке пояснення: Анґлія дістане 130 кораблів, в цему 124 підводні лодки, Франція 40 — з цего 38 підводних лодок, Японія 3, Зєд. Держави 2, Італія 7 підводних лодок. Крейґ сказав, що Анґлія дістане з кораблів затоплених в Скапа Фльов 10 панцирників, 5 кружляків, 5 легких кружляків, 33 контрторпедовців. Щодо решти затоплених кораблів, а саме 12 легких кружляків, 59 контрторпедовців і 50 торпедовців, то їх розділ залежатиме від Франції і Італії.   Революційний парлямент в Ірляндії. Париж. Міська рада в Дебліні ухвалила признати революційний ірляндський парлямент за правовий.   Арештовання місії Черв. Хреста на Сибіри. Льондон. З Владивостоку доносять до Токіо, що на Сибіри задержано анґлійський Черв. Хреста. Персонал в части арештовано в части позбавлено життя. Поїзд їхав до Іркуцка і був наладований санітарними знадобами.   1 май в Росії. Москва. Радіо. День 1. мая призначено на загальне упорядкування. В цілім місті тривала гарячкова праця. Всі промислові заведення і фабрики подвоїли працю, а функціонарі совітів виконували загально корисні праці для впорядкування міста, відновлювання мостів, виладовування товарів, направи залізничих шляхів і т. д. Навіть друкарні працювали майже загально. Москва. Як доносять з Пензи всі фабрики працювали нормально. Таксамо з богато инших російських міст надходять вісти, що день 1 мая пройшов серед збільшеної праці.   Громадська думка   