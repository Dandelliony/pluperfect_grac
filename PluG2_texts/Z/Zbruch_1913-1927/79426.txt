Церков св. Петра і Павла у Львові.

Пишуть нам з міста: Невисказано сумний вид зображує тепер живописно положена церква св. Петра і Павла. Кругом цвитуть дерева — зелень, цвіти — а під деревиною цїла купа усякої бляхи старої в ролї дїравих мидниць і всяких горшків, казанів. Паркани від улицї Петра пообпадали, понищені, усякому вільний вступ, хто тільки схоче перескочити. Прийдеш на подвірє, обійдеш довкола церков. Під стіною церковною від вулицї Петра і Павла прибудована будка, житло сторожа церковного. Пані сторожиха видно господарна. Пере білє в хатї, а зливи, щоби далеко не виносити, виливає зараз на подвірю церковнім. Може на затерті гроби яких забутих давних фундаторів, або хочби колишнїх парохіян. Будка обложена всякого рода барилками, барилочками і т. п. якраз гарний комплєт до парканів. Яке вражінє віднесуть парохіяни при Великоднім обході церкви, о тім і не говорить ся. Статуя св. Петра перед церквою підносить руки немов просить: вирвіть мене з того гнїзда запущеня, нехай люди не зглядають ся. За новим парохіяльним домом старий. Вікна позабивані, стїни обдерті, мабуть добрий склад опалу — місто щоби дати вікна і урядити яку комнату на читальню або на що инше. Схилиш голову. Оттак шануєть ся у нас публичне добро, памятки минувшини, якими можнаб похвалити ся перед чужинцями. Зовсїм инакше при латиньских костелах — всюди огород як чудовий парк, кожда деревина як дитина випещена. Можнаб і у нас зарадити. В сусїдстві церкви є касарня, — повно людий без працї. Пітиб тільки попросити у коменданта Українця: десять людий, дуже радо згодить ся і приведуть в чотирох днях порядок як у огородї, так і у всїм иншім. Але до того треба доброї волї і культури. 