◦ ◦ ◦ ◦ ◦ ◦ ◦ ◦ ◦ ◦

З приводу робітничого свята 1. Мая вчера наш дневник — як і всї инші львівські дневники — не вийшов.
Приготовний курс до ґімназІЇ у Львові. Головна Управа Українського Педаґоґічного Товариства, бажаючи прийти в поміч ученикам, що мають з кінцем cего шкільного року здавати вступні іспити до ґімназії, порішила уладити в часї від 15. мая с. р. до кінця червня с. р. приготовний курс. Наука на курсї під проводом ґімназійних учителїв відбуватись-ме в годинах пополудневих в кімнатах товариства при ул. Мохнацького ч. 12. Зголошення на курс приймаєть ся в канцелярії Товариства (партер) від дня оголошеня отсеї оповістки. Оплата за цїлий курс виносить 10 корон.
Курс фахових опікунок дїтий. Секція негайної і санїтарної помочи подає до відомости: Сх. галицьке Товариство охорони дїтий і молодїжи у Львові, вул. Коральницька ч. 16, устроює двомісячний безплатний курс фахових опікунок дїтий. Кандидати одержать на курсї підмоги на удержанє по 180 К зворот коштів подорожи, а по його укінченю платні посади. Реченець вношеня просьб, зглядно особистих зголошень,продовжений до 8. мая с. р., а є ще вільних 10 місць на всїх 30, на яких Товариство вже в третє оголошує конкурс. Звертаєть ся на се увагу нашої суспільности і просить ся бодай на сих кілька ще вільних місць достарчити наших кандидаток.
Стипендійні запомоги надані Товариством "Днїстер" для чотирох учеників І-ої видїлової кляси і Науковим Тов. ім. Шевченка для чотирох учениць І-ої видїлової кляси в школї ім. М. Шашкевича у Львові — всї по 30 кор. — одержали слїдуючі ученики і ученицї: Родак Маріян, Сенюта Евстахій, Джавра Михайло, Молчко Михайло, Степівна Марія, Ільницька Софія, Калитовська Марія, Кузьмівна Марія. Обом Товариствам складає дирекція школи ім. М. Шашкевича в імени своїм і в імени шкільної молодїжи, як найсердечнїйшу подяку. — Танчаковський. 