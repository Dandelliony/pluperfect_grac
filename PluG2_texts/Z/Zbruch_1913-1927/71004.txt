◦ ◦ ◦ ◦ ◦ ◦ ◦ ◦ ◦ ◦

Підвисшенє пайки муки. Управа міста подає до відома, що з днем 30. вересня 1917 р. буде привернена для мешканцїв міста Львова повна пайка муки отже до висоти, на яку мучна карта дїйсно виставлена, себто на 500 ґрамів тижнево, або на 2 тижнї 1000 ґрамів муки. При тім заряджуєть ся, що кождій особі, яка харчуєть ся у міській воєнній кухнї, з її мучної карти на цїлий тиждень мають бути відрізані два відтинки по 50 ґрамів муки, отже на прочу решту відтинків посїдач такої зменшеної карти буде міг побрати до 30 вересня 200 ґрамів, по 30 вересня 400 ґрамів муки. При тім добавляєть ся, що за кождого члена родини, яка харчуєть ся в міській воєнній кухни, треба предложити до відрізаня відтинків окрему карту. Тільки в той спосіб зменшені карти можна буде зреалїзувати в міських і районових склепах та консумах. Про кожду відмову продажі муки на карту, яку зменшено в такий спосіб, треба донести безпроволочно міському урядови господарському.
Дешеві бараболї для убогих. З маґістрату міста Львова доносять нам: На основі ухвали комітету для акції державної помочи в цїли улекшеня бідному населеню закупна вчасних бараболь роздадуть окружні комісії для акції державної помочи знижки а саме бони, виставлені на 60 сот. (зглядно 40+20 сот.). На кождий такий бон буде міг набути посїдач його 2 кґ. бараболь за доплатою 48 сот. (себто по 48 сот. за 1 кґ.) в складах міських і районових, зглядно в касарнї Фердинанда. Продаж тих бараболь буде відбувати ся тільки до 30. вересня включно і з тим днем незреалїзовані бони тратять свою вартість. Супроти того взиваєть ся всїх незасібних мешканцїв міста, що користують ся доразовою державною помочю, щоби почавши від 23. вересня (недїля) зголошувати ся у мужів довіря для акції державної помочи, де одержать бони на закупно бараболь. Заразом звертаєть ся увагу, що бони будуть видавані тільки особам дїйсно убогим. На голову призначуєть ся найбільше 20 кґ. бараболь.
Відзначенє. Поручник Кость Фільц з Перемишля, бувший У. С. С., тепер при п. піx. одержав срібну медалю хоробрости І. кляси за хоробре поведенє підчас італїйської офензиви над Сочею. Се вже четверте відзначенє його підчас сеї великої війни. 