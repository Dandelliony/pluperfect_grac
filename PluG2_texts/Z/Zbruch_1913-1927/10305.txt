В справі рідного промислу. 

З Надвірнянщини пишуть ним: Цїлий хребет гір від Битькова аж по водопад "Шипіт" в Маняві має кипячку в великій скількости. Жидівскі та польскі спекулянти (як от богородчаньский аптикар) закуповують ґрунти, щоби з весною приступити до верченя. Є надїя, що за 3—4 роки в чисто руских селах (Маняві, Маркові, Молотькові і т. д.) будуть мазурскі робітничі кольонїї (бо Русинів не приймають до роботи), директори і урядники Поляки, школи "Tow. Szkoły ludowej", Sokoły, як се бачимо в рускім селі Битькові під Надвірною, в Дзвинячи і Росильній під Богородчанами, де є копальнї.
Наші патриоти й пальцем не кивнуть, щоби взяти сей промисл в свої руки, хоч селяни продають сего року наслїдком повений майже за пів дармо землю (по 100 корон морґ!!), хоч місцеві люди просили і д-ра В. Яновича в Станїславові і д-ра Новаковского в Богородчанах, щоби заняли ся сею справою. Чекають, аж жиди і Поляки все розкуплять, а морґ землї буде коштувати 40.000 корон. 