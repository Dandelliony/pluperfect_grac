На фронтах.

Львів, 14. липня 1916
Вже три тижнї кінчать ся від першого дня того барабанного огню, яким Анґлїйцї і Французи розпочали велику офензиву в области Сомми, а про проломанє нїмецького фронту нема мови. Замість пролому, наглого і нагального, богатого жертвами й успіхами, визязались на заатакованім фронтї тільки важкі, надзвичайно кріваві змаганя, при котрих не говорить ся вже про прогнанє Нїмцїв з Бельґії і за Рен, а тільки про здобутє одного або другого рова, села, присїлка, здобутє якого конець кінцїв стоїть у яркій диспропорції до жертв, які воно пожерло.
Навіть занеханя систематичного вимолочуваня війск Републики коло Вердену не змогла спричинити офензива над Соммою. Як перше, так і тепер бє там нїмецький молот безпристрастно й безмилосердно в головні француські сили і розкрушує їх поволи, правда, та невмолимо і певно. Останні звідомленя знов принесли звістку про дальший наступ у розбиваню осередних становищ головного француського війска.
Богато обіцював собі світ антанту від початкових успіхів російського наступу на волинськім і бесарабськім фронтї. Одначе союзникам вдало ся зльокалїзувати наслїдки волинського і буковинського пролому тай звести нїнащо російські наміри на звиненє цїлого союзного фронту. Фронт над Стрипою встояв ся майже цїлий, а союзні сили на волинськім і покутсько-буковинськім фронтї — замість іти в ростїч перед російською перевагою — пляново маневрують та хоча нинї і стоять імовірно перед новою напругою російських мас, то на здїйсненє російських намірів таки не заносить ся.
В Буковинї армія Пфлянцера по кількодневних, тяжких боях перемогла Росіян в области Кірлїбаби і відперла їх на той бік Молдави. В области Прута зайшли Росіяни в Карпати і висунулись за Микуличин, але провали до Угорщини не є в їх руках і імовірно не будуть. Наступи на свій фронт над Коропцем і Стрипою армія Ботмера відперла. Те саме армія Лїнзінґена що-до наступів на західний беріг Стоходу. Злекшуюча офензива на Гінденбурґа і кн. Лєопольда Баварського до нїяких замітних змін не довела.
Такий нинї образ загального положеня на всїх фронтах. Найблизші днї мабуть принесуть нові напруги противників на заходї і сходї. Зосібна на бучацькім відтинку можна сподїватись нових зажертих боїв: російські наступи на сїм місци, про які доносили нам вчора урядові звідомленя, були імовірно вістунами нових, тяжких змагань між армією Ботмера і Щербачева.
В довірєм можемо нинї ждати їх вислїду. 