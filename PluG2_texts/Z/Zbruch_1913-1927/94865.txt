◦ ◦ ◦ ◦ ◦ ◦ ◦ ◦ ◦ ◦

Пересторога. "Пробій", орґан "Polsk-ої Obron-и Narodow-ої" в останому числі взиває селян, щоби вони висилали на руки цеї редакції заяви з підписами й печатками українських громад, читалень і инших українських інституцій, за прилученням східної Галичини до Польщі. Обовязком всіх наших громадян є остерегти наших селян перед роботою пахолків пп. Цєньского і инших обшарників.   "Правду", тижневу ґазетку, яка почала виходити у Львові, закрила поліція. Хоч ми не годилися з напрямом цеї ґазети і хоч вона зараз у першому числі напала на соціялістів в некультурний спосіб, ми в імени свободи слова мусимо запротестувати проти замкнення ґазети.   В концерті муз. Тов-а ім. М. Лисенка, про який була у нас згадка, возьмуть участь, крім дир. Інституту гром. Василя Барвінського, який відограє свої нові твори, слідуючі артистичні сили, а саме: гром. Ольга Ярема, оперова співачка і професорка співу Вис. муз. Інституту коліоратуровий сопран, гром. Лавра Долєйшівна, визначна сучасна арфіністка, молоденька віоліністка гром. Олена Шлапаківна, учениця проф. Вольфсталя, а вкінці гром. Богдан Дрималик, Роман Криштальський і Лев Туркевич, які доповнять програму відогранням трія. Докладну проґраму подадуть завтра афіші. Білєти продаватиме книгарня ім. Шевченка від середи 14. ц. м.   Недостача дрібних паперових банкнотів прибирає просто катастрофальні розміри. Багато інституцій, фабрик і промислових заведень до цеї пори не виплатили своїм співробітникам пенсії за січень. Зміна 10.000-коронового банкноту являється не легким завданням; за таку зміну треба нераз заплатити 200—300 К.   Жертви тифу. Як нам доносять, наслідком пятнистого тифу померли в Барі на Поділью лікарі д-р Степан Гасюк, д-р Кость Танячкевич та д-р Мик. Коцовський.   15-та пенсія учителям в Галичині. Варшавське міністерство просвіти вислало до Львова делєґата з припорученням виплатити учителям в Галичині 15-ту пенсію. Чотирнацяту пенсію виплачено їм недавно.   Тиф у Львові. На засіданню міської ради здоровля повідомив міський лікар д-р Лєґежиньскі про 114 нових випадків пятнистого тифу. В цім числі є також хорі з дооколичних сіл і прибувші особи зі східної Галичини.   Вперед! 