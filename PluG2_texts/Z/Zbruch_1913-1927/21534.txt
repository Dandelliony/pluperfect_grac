"Росийські національні социялїсти".

На галицькім ґрунтї появила ся нова відміна москвофільства, яка під фірмою "русскіе народные соціалисты" дала про себе знати поміщеною в Пр. Руси резолюциєю, де, малпуючи Народний Комітет, "устанавливаєть" себто констатує ріжні річи в родї неістнованя українського народу, реакцийности українства і т. п. Що собі там тих кілька "юношей", що виступили під тою фірмою, "устанавливаєть", се менше цікаве; за те цікавійше приглянути ся, звідки взяла ся та нова москвофільська відміна.
Отже перше всего просимо не бояти ся: москвофільські "социялїсти" не такі страшні, як могли би здавати ся з імени. Є се тільки одна з відмін добре відомого галицького москвофільства, відміна, плекана ґр. Бобрінським et Co. з такою самою любовю, як ціла москвофільська порода взагалї.
Москвофільські "социялїсти" вчать ся в росийських унїверситетах на стипендиї, яких походженя треба шукати в кругах "Галицко-русскаго Общества". Тамже вони заложили були разом з росийськими однодумцями орґанїзацию, яку Пр. Русь реклямувала в тім напрямі, що та орґанїзация "русскихь народныхъ соціалистовъ" має за задачу протидїлати "зжидоватїлому" інтернаціональному солиялїзмови серед росийської академічної молодїжи.
А коли росийське правительство по старій привичці не полапало ся, в чім дїло, і кількох членів орґанїзациї (між ними одного з Галичини) замкуло, тодї пішло прошенє за протекцию до львівського росийського конзуля і до ґр. Бобрінського; прошенє мало бажаний успіх: на суд (який відбував ся в Київі, при тайности розправи) явив ся ґр. Бобрінський і зложив про обжалованих таке сьвідоцтво, що правительство, пізнавши свою помилку, їх увільнило.
Словом, "социялїсти", якими опікуєть ся ґр. Бобрінський et Co., не такі страшні і рация їх істнованя лежить не в социялїзмі, а в чім иншім. За часів абсолютизму було досить, коли галицьким москвофільством опікувала ся офіцияльна Росия і звязані з нею круги. Тепер сього за мало. Тепер треба заінтересувати москвофільством і настроїти ворожо до українства також широкі круги росийської суспільности, які все таки доходитимуть до що-раз більшого голосу в росийській державі. В тій власне ціли плекаєть ся ріжні відміни москвофільства: сьвятїйшому синодови і епископам демоструєть ся відміну православних в родї Гудими й Сандовича, на збори "Галицко-русскаго Общества" возить ся "русскихь крестьянъ", яких перебираєть ся в великоруські червоні сорочки, щоби тим яркійше виступав їх "русскій" характер, ну, а для кадетів і вартий лївійших від кадетів плекаєть ся відміну москвофільських "социялїстів".
При тім сї "социялїсти" мають ще одну задачу — що так скажемо — внутрішної полїтики. В Галичинї вся молодїж власне тому й відвернула ся від москвофільства, що воно було вже занадто реакцийне, а тимчасом молодїж з природи річи запалюєть ся найпоступовійшими ідеями. Сьому власне має помогти москвофільський "социялїзм," він має бути тою приманою, яка затягала би молодїж в москвофільський табор. "Социялїзм," який виростає під опікунчими крилами ґр. Бобрінського, швидко вивітріє, а москвофільство лишить ся, як се ми вже нераз бачили, хоч би на д-рі Ю. Яворськім, якого поступовість, висловлювана в переписці з Драгомановим, в своїй дальшій еволюциї перемінила ся в співробітництво в київськім "Клубѣ націоналистовъ” і Кіевлянин-ї.
Таким чином москвофільська "социялїстична" відміна має за ціль не социялїзм, тільки з одної сторони приманюванє нашої шкільної молодїжи в москвофільський табор, з другої здобуванє прихильности для москвофільства серед росийських поступових кругів.
Є се рідна дитина аґітациї "Галицко-русскаго Общества," якою опікуєть ся і ґр. Бобрінський і Пр. Русь і д-р Дудикевич, якому знов "русскіе народные соціалисты" робили в ріжні часи ріжні овациї, як взірцеви галицького Росиянина, "радикального социялїста"...
Тай взагалї: се не злий концепт — пошити п. Дудикевича в социялїсти! Того самого п. Дудикевича, "амбасадора коломийського," котрого в "юні дні" житя його напоювали "социялїстичним" сьвітоглядом — круги протоєрея Раєвського при росийській амбасадї у Відни... Того самого п. Дудикевича, що-до особи котрого заприсяженими судовими сьвідками і на підставі заяви високої урядової фіґури, втаємниченої в усї неясні для загалу подробиці, стверджено, що він "платний аґент росийський" і одиниця інспірована з дуже "інтересних" жерел... Того самого п. Дудикевича проголосили собі москвофільські "народні социялїсти" національним і полїтичним героєм, і в тїни такого героя тягнуть вони своє нужденне животїнє!
Видовище достойне богів: "платний росийський аґент" публично, з власним підписом навчав когось моралї полїтичної, а молоді люди не женують ся іти в хвостї такого "дєятєля" і служити за "Parade-социялїстів," потрібних сьому аґентові для каламутних цілий його полїтичної дїяльности. Можливе щось таке тільки в лонї такого плоду корупциї й брехні, як галицьке москвофільство в усїх своїх проявах і відмінах. 