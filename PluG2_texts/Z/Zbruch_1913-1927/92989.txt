◦ ◦ ◦ ◦ ◦ ◦ ◦ ◦

Що чувати в світі?   Анґлійський державний довг, який до війни виносив 15 міліярдів, тепер виносить 200 міліярдів. Річне опроцентування дасть 10 міліярдів довгу.   У своїй бесіді заявив Льойд Джордж, що мир з Туреччиною не буде так довго заключений, доки Америка не візьме участи в цивілізаційнім ділі поза межами свойого краю.   Льондонські дневники доносять, що наслідком недуги Вільсона заграничній політиці проводитиме секретар Лянсінґ.   Число безробітних в Чехах обіймає 170.000 людей.   Дня 16. жовтня ц. р. відбулося в Москві велике зібрання мешканців, які ухвалили без застережень сконсолідуватися з большевиками і усіма силами боронити здобутків революції перед царськими ґенералами.   Дінамінд й Дінабурґ взяті латишськими військами. В часі бою коаліційні кораблі підпомагали Латишів. В боях коло Риґи німецькі війська відступили. Само місто потерпіло наслідком бомбардування.   З Ковна доносять, що під Шавлями прийшло до завзятої битви між Литовцями і російсько-німецькими відділами. Коло Риґи ведуться бої між Латишами і Німцями. Лотиші здобули міста Якобштад, Дінамінде, Ікскіль, Оґер і взяли багато воєнного матеріялу і 8000 полонених. Латишам помагала анґлійська фльота.   Вперед! 