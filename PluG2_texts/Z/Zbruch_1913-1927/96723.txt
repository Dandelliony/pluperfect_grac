◦ ◦ ◦ ◦

З мартирольоґії українського учительства. Управитель школи в Ільнику (пов. Турка), Дмитро Великанович, приїхав 16.II. з Камянця на основі лєґальних документів до Турки і зголосився в старостві. Староста приймив зголошення до відома і дозволив йому на дводневний побут в Ільнику, а також підписав дозвіл на виїзд до Львова в справі заходів о посаду. В дорозі до Ільника арештував його, не зважаючи на посвідку зі староства, начальник поліції Мартінек, замкнув його до темниці, а в ночи відставив до полевого суду в Перемишлі. Там знова запроторено його до темниці. З Перемишля відставлено його до Пикулич, а звідси на Домбє. Мартінек в Турці йому сказав: Jak długo ja jestem w Turce, ty, łajdaku, nie śmiesz się tu znajdować". А інспектор Ґрудзіньскі у відповідь на прохання о посаду заявив: "tylko nie w turczanskim powiecie".   По яким законам? В маю минулого року арештовано священика Йосифа Кучкуду з Перемишлян і перевезено до Львова, де він пересидів повних 10 місяців ждучи на судову розправу. І справді по 10 місяцях тюрми відбулася в останніх часах розправа, на якій увільнено обжалованого від вини і кари. Одначе невинного чоловіка не випущено на волю, а інтерновано на Ялівци. Питаємо дотичні власти по яким законам інтерновано чоловіка увільненого польським судом, бо по нашим відомостям, на основі ноторійної ухвали польської ради міністрів про звільнення інтернованих і конфінованих, усі вони мають бути випущені на волю, а тільки в виїмковім випадку можуть бути що найбільше конфіновані й то в місци їх постійного осідку. Знаємо, що на світі діються ріжні надужиття, за які треба буде здати колись рахунок, тому питаємо дотичні власти, чим вони оправдають своє рішення в тій справі?   З апровізації Львова. На картки ч. 6 буде продаватися біла американська мука замість хліба по ½ кґ. на особу, в ціні по 7.70 кор. за кґ. без коштів упакування. Хто не зреалізує карток ч. 6 в цьому тижні, зможе зреалізувати їх в слідуючому до дня 10. цвітня включно. Святочні карти хлібові ч. 7 буде реалізуватися щойно від четверга 8. цвітня включно. Рейонові купці І., ІІ., ІІІ., IV. і V. дільниці мають відібрати асиґнати на муку дня 2. цвітня.   Пересторога. Отсим подається до загального відома: Від якогось часу виробляла несовісна фабрика у Львові тутки і циґаретні паперці, дуже подібні до нашої відомої на цілий світ і улюбленої марки паперців і туток "Riz Abadiе" і пускала в обіг сі свої вироби. Несовісні торговці продавали сю безвартісну імітацію як правдиві тутки і циґіретові папірці "Riz Abadie". Ті сфалшовані вироби сконфіскував суд у несовісного фабриканта. Супроти сього, що наша, від 50 літ істнуюча охоронна марка циґаретних паперців і туток є у всіх краях світа в назві і рисунку правно бережена, остерігаємо виразно усіх продавців і трафікантів, аби не продавали ніяких імітацій, бо по думці §23. зак. про охорону товарових знаків "так продавець як і фабрикант підлягає карі". П.Т. Публику остерігаємо, аби у власнім інтересі при купні добре вважала на слова і рисунок нашої марки "Riz Abadie", бо згадані імітації є без ніякої вартости і шкодять здоровлю. Societe Anonyme des Papiers Abadie, Paris.   Громадська думка 