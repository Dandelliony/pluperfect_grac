"Без і проти Українцїв нема полагодженя "галицького питаня".

Краківський "Ilustrowany Kurjer Codzienny" подає докладнїйше звідомленє з дискусії, яка була останнього четверга, 22. с. м. в "Österreichische Polnische Gesellschaft" у Відни над рефератом поc. Гальбана про відокремленє Галичини. На дискусії були між ин. присутні: б. намісник Кільмансеґ, б. мінїстер фінансів бар. Енґель, б. мінїстер зелїзниць Дершата і б. польський мінїстер без теки п. Длуґош. З польського кола крім Гальбана і Длуґоша були Колїшер, Лєвенштайн і Зелєнєвський. З українських послів були д-р Кость Левицький, Василько, Сїнґалевич, д-р Трильовський, крім того було кількох укранських публїцистів. Загал слухачів творила віденські інтелїґенція і промисловцї; численно була заступлена висша бюрократія нїмецька й польська.
Дискусію розпочав поc. Лєвенштайн, який старав ся гладкістю затерти вражінє різкого виступу референта Гальбана. Він поясняв, що польською проґрамою було не утворенє польської держави і відокремленя Галичини, тільки з'єдиненє королївства й Галичини під габсбурським скиптром. Відокремленє Галичини стало актуальне наслїдком актів 4. падолиста 1916, які рішили польську справу инакше, нїж сього бажали собі австрійські Поляки.
В українській справі бесїдник заявив, що не є покликаний до рішаня польсько-українського спору, може тільки подати погляд, засягнений нарочно у рішаючої сторони, до якої також Українцї відносять ся з довірєм (щось занадто "містично"! — Ред.). Сей погляд звучить: Передумовою відокремленя Галичини є повне виясненє польсько-українського питаня, так, щоби край, увільнений від спорів, міг приступити до працї над своїм відродженєм. Сойм мусить бути здатний до працї, отже не може бути обтяженим українським питанєм.
Пос. Фрідман зазначив, що аж по війнї можна буде означити, які симпатії знайшли центральні держави в Поляків. Поляки нїколи не виступили проти некорисної для Австрії австро-угорськоі угоди, проти дуалїзму, отже не диво, що Нїмцї не хотять їх мати в австрійськім парляментї. Відокремленє Галичини не може виходити поза певні границї. Проєкт Гальбана не надасть ся до здїйсненя.
Пос. Вабер пригадав, що відокремленє Галичини, се польський помисл, з яким Поляки виступили ще в "галицькій резолюції" з 1868 р.
Редактор д-р Штольберт зазначив, що 80 процент реляцій про настрій польської суспільности не стверджує її ворожого становища супроти Росії. Рішучість проти російського фронту серед Поляків підлягає в кождім разї сумнївови. З огляду на се треба в польській справі йти згідно з Берлїном.
Підчас вечері, для якої перервано дискусію, промовив референт пос. Гальбан, боронячи своїх поглядів. На се відповів пос. Редлїх, ще польські бесїдники гарно говорили, але його не переконали, щоб серед Поляків було глибше державне почутє. Навіть у Чехів є воно сильнїйше.
На сїм дискусію перервано. 