◦ ◦ ◦ ◦ ◦ ◦ ◦ ◦ ◦ ◦

Засїданє З. У. Ради буде в суботу 26 с. м. в 4 год. поп. у. Відни VIII. при Josefstädterstrasse 43 з таким порядком: 1) Звіт Презідії з дїяльности; 2) Справа евакуаційних таборів; 3) Стрілецькі справи; 4) Воєнні чинитьби і воєнні відшкодованя.
Бажаня українських послів для Цїсаря і Наслїдника престола. Українські посли вислали до Цїсаря в день Його уродин отсю депешу: "Українські посли парляментарні і соймові з Галичини і Буковини складають у стіп Вашої Величности найсмиреннїйші бажаня. В глибокій вдячности вони згадують про Всемогучість Бога, яка під сю важку для держави і її народів пору надїлила найвірнїйших підданих Вашої величности тим щастєм, що їх судьба є в ласкавих і дбайливих руках Вашої Величности; вони уповають на мудрість Вашої Величности, що буде здїйснене однодушне, тужне бажанє українського народу в Австрії, якого сини своєю хоробрістю на безчисленних полях битви і якого людність в краю в несхитнім довірю до славної армії свому дорогому Цїсареви виявили вірність для Цїсаря і держави, бажанє ще тїснїйшої злуки з монархією і її горяно улюбленою династією. Д-р Кость Левицький, Микола Василько." — До Наслїдника престола вислано отсю депешу: "Українське парляментарне представництво позволяє собі передати Вашій Цїсарській Високости повні пошани бажаня: Нехай Боже благословенство супроводжає Вашу Цїсарську Високість та щоби судило ся армії, яка остає під проводом Вашої Цїсарської Високости, висвободити нашу рідну землю і побідити споконвічного ворога для тривкого скріпленя могучости Австрії. Д-р Кость Левицький."
Комітет для опіки над евакуованими. З почину о. офіціяла Білецького завязав ся у Львові комітет, який має опікуватись населенєм, примусово виселеним з терену війни. Дня 21. с. м. зібрав ся в митрополичій палатї ширший кружок наших пань, священиків і панів і на тих сходинах уложено проґраму дїяльности комітету та вибрано управу. Провід комітету обняла президія, в якої склад входять: п. надрадн. Ол. Кмицикевич, п. Герміна Шухевичева і посол д-р Сидір Голубович, касу веде п. Марія Кмицикевичева. Комітет буде опікуватись виселенцями, давати їм моральну і матеріяльну поміч, та інтервеніювати в справі їх часового приміщеня і в тій цїли буде стояти в контактї з війсковими і властями. Поміч комітетови прирік львівський митроп. Ординаріят. Комітет просить земляків о матеріяльну і моральну поміч для наших виселенцїв в часї їх подорожи до місця часового поселеня.
Капуль чи Цапуль. П. Радник Тит Ревакович пише нам: Прошу не писати "Капуль", а "Цапуль", бо гора положена на Буковинї в Кірлїбабі, чисто українській селї так називає ся. Я був в сусїдстві Цапуля на горі "Едуль" і дивив ся я на "Цапуля" з "Едуля". На "Едулї" був я в хатах двох Гуцулів Українцїв. Кірлїбаби граничать від полудня до Семигороду, від заходу до Угорщини.
Лєґітимації до воєнної кухні. Хто бажав би від 1. вересня с. р. користати з обідів у воєнній кухнї для міста Львова, нехай перешле найдальше до дня 28. серпня 1916 під адресою "воєнна кухня" до Команди міста (Бернардинська площа) зголошенє з отсими датами: 1) імя і назвище, 2) званє, 3) мешканє, 4) годину, в якій бажає постійно діставати обід; можна вибрати отсї години: 12½, 1, 1½, 2¼. Першенство в одержаню лєґітимацій будуть мати родини по убитих на війнї, родини бранцїв і особи, які потерпіли з приводу воєнних подїй. Тему є вказаною річию, щоби в зголошенях були дати, які оправдують прошенє про лєґітимацію на дешеві обіди у воєнній кухнї для інтелїґенції. Після подагодженя поданя треба зголосити ся дня 31. серпня 1916 між год. 3 і 6 по полудни в командї міста.
Львівський український Народний Театр тв-а "Бесїди" у Львові. Саля тв-а ім. Лисенка при вул. Шашкевича ч. 5. В четвер дня 24. серпня 1916 "Псотник", комедія на 5 дїй Коцебуе-го. З нїмецького перевів П. Франко. Початок о год. 7.30, конець о 10. вечером. Ранїйше набути білєти мож в "Народній Торговли".
Вінчанє Марійки Турянської, учительки ґімназіяльної, з п. Володимиром Антоном Кузьмичем, канд. авд., тепер десятником УСС., відбуло ся дня 29 липня 1916 у Відни в церкві св. Варвари. 