◦ ◦ ◦ ◦ ◦ ◦ ◦ ◦ ◦ ◦

Конфлїкт Мехіко зі Злученими Державами.
ВАШІНҐТОН. (Ткб.) Воєнні кораблі атлянтийської фльоти, які стоять в Гемтон Ровд, одержали приказ відплисти до Тампіко. Перевозовий корабель "Гембкок" дістав приказ відплисти з 800 жовнїрами маринарки на покладї в Нового Орлеану до Тампіко. Воєнний корабель "Санта Каролїна", який є в дорозї з Сан Домінґо до Сполучених Держав, дістав бездротну телєґраму з порученєм плести до Тампіко. Має там відплисти канонїрка, стаціонована в бостонській пристани і фльотиля терпедовців, стаціонована під Пензаколя.
Кабінет відбув двогодинну нараду. Державний секретар Бріян відложив свій виїзд на урльоп. Зачувати, що президент Вілзон не бажає уживати сили, має ся її примінити лише в найгіршім випадку. Коли прибудуть американські воєнні кораблї до Тампіко, контрадмірал Беджер мати ме до розпорядимости 20 великих воєнних кораблїв, зібраних на мехіканських водах.
Доносять, що мехіканський представник був в суботу у державного секретаря Бріяна і повідомив його, що Гуерта готов згодити ся дати привітні вистріли для американської канонїрки "Дельфін", яка сповняє почтову службу, але лише під певними услівями. Бріян заявив, що Сполучені Держави домагають ся, щоби дано вистріли без нїяких застережень. Приятелї Гуерти, що перебувають у Вашинґтонї, коли пізнали вагу хвилї, вислали телєґраму до Гуерти з порадою, щоби згодив ся на домаганє Сполучених Держав.
БЕРЛЇН. (Пр. тел.) В справі конфлїкту Злучених Держав з Мехіком запевняють в дипльоматичних кругах, що ще може буде полагоджений мирним способом. Гадають, що Гуерта в послїдній хвили сповнить домаганя Вілзона.
ЛЬОНДОН. (Пр. тел.) Воєнна американська ескадра прибуде до Тампіко на другий тиждень і висадить на сушу 15.000 моряків. В Ню Йорку цікавлять ся, як Гуерта поступить у відношеню до посла Злучених Держав. Евентуальне видаленє американського посла з Мехіка — становило би casus belli.
ФІЛЯДЕЛЬФІЯ. (Ткб.) Воєнний корабель "Мічіґен" відплив учера вечерем до Мехіко.
ТАМПА. (Ткб.) З залоги нїмецького корабля "Азаґе", котрий прибув сюди, двох моряків на покладї ранено підчас війни в Тампіко.
Заприсяженє ульстерської армії.
ЛЬОНДОН. (Пр. тел.) Вчера відбуло ся заприсяженє ульстерської армії. Заприсяженя доконав сер Едвард Керзон, а посьвяченя прапорів армії епископи, що стоять по сторонї Керзона.
Боротьби в Альжирі.
ПАРИЖ. (Ткб.) В Зеральдї 30 км від Альжиру звели кольоністи правильну боротьбу з тубильцями. 3 тубильці вбиті, 7 Европейців і 1 тубилець тяжко ранені від карабінових і револьверових куль.
Воздушна труба.
ЛЇСБОНА. (Ткб.) Воздушна труба знищила в Порто Амелїя (Мозамбік) посїлости товариства "Uyassa". Богато тубильців згинуло, богато є ранених. Европейців перевезено до Ібо.
Лет до Відня.
ЙОГАНІСТАЛЬ. (Ткб.) Летун Райтер піднїс ся о 4.40 рано разом з товаришем Найманом до лету до Відня. 