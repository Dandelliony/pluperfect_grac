◦ ◦ ◦ ◦ ◦ ◦ ◦ ◦ ◦ ◦

Анґлїйський плян подїлу Австро-Угорщини.
В сїчневім випуску журнала "Edinburgh Review" займаєть ся N. W. Steed, який довгий час проживав в Австрії як кореспондент дневника "Times", пляном подїлу Австро-Угорщини, при чім особливо впадає в очи мале узглядненє анексійних плянів Італії, Отже Західна Галичина відпала би до Польщі, а східна українська часть Галичини з північно-східною українською частю Угорщини до Росії. З Чехії, Моравії і північно-західної словацької части Угорщини була би утворена самостійна або бодай автономна держава, в останнім випадку в звязку з Польщею. Семигород і ромунські части Угорщини й Буковини дістала би Ромунія, при чім узгляднено би інтереси Саксів і Мадярів. Південно-славянські провінції були би влучені з Сербією. Мадяри задержали б угорську скредну рівнину і були б увільнені від своєї шляхотської олїґархії. Італїйцї відійшли би до Італії. Девять до десять мілїонів австрійських Нїмцїв могли би, коли-б захотїли, злучити ся під Габсбурґами з Нїмеччиною.
До сього Steed додає: "Проти такої проґрами не промовляє вже тепер співчутє до бідного старого цїсаря, але за те деякі инші мотиви. Так римський католицизм хотїв би бути заступлений володарем першої міри. Можна також зробити закид проти занадто великого зросту сили Нїмеччини, та вона з другої сторони втратить Познанщину, Ельзас і Льотаринґію і може й Шлєзвіґ, а також полїтично-мілїтарний вплив на осталу частину габсбурґської монархії. Що більше, австрійські Нїмцї були би деякою противагою проти пруського впливу, бо тодї склад союзної ради був би для Прусії менше корисний. Тому зруйнованє Австро-Угорщини належить по своїй сути до головної воєнної цїли антанту, якою є знищенє пруського мілїтаризму. Нїяка симпатія для "гарних Австрійцїв не повинна здержувати антант від подїлу Австро-Угорщини".
Південно-славянська держава — виводить далї Steed — мусить обіймати Сербію, Чорногору, Босну, Герцеґовину, Хорватію, Славонію, Дальматію і славянські части Істрії, Країни і Стирії: тільки так замкнеться Нїмеччинї дорогу до Орієнту. Італїя мусить в користь національного принципу зректи ся далекої "стратеґічної границї", до якої так само могла би мати претенсію Нїмеччина в Бельґії. Границя має обнимати Трієст і західну часть Істрії з Полею й істрійськими островами. Про вдержанє "Італїянїтів" на побережу Дальматії мала би Італїя порозуміти ся з південно-славянською державою.
Так фантазує анґлїйський журналїст.
Воєнні комунїкати австро-угорського ґенерального штабу з дня 3. марта.
Війна на сході. Виправа наших віддїлів над Нараївкою, про що донесено вчера, дала нам 3 офіцирів і 276 російських жовнїрів, як бранцїв та 7 машинових карабінів. Такий сам наступ, виконаний біля Ворончина на Волинї завів наші віддїли на фронтї ширини півтретя кільометра а на півтора кільометра в глибину неприятельських становищ і дала їм нагоду до успішної працї над знищенєм неприятельських укріплень. Після її покінченя ті віддїли вернули з 122 бранцями і 4 добутими машиновими карабінами.
Війна з Італїєю. У відтинку Cуґана італїйська артилєрія в кількох місцях хвилями удержувала сильний огонь. Неприятельський віддїл, який рушив проти наших лїнїй коло Scurelie (над потоком Масо) відперто назад на його становище. На захід від Aсіaro стежа тирольського загального ополченя в ночи переправила ся через провал Ассах, взяла приступом італїйський рів на захід від Канове, розправила ся з залогою і привела відти кількох бранцїв.
Війна на Балканї. Нема нїчого до оголошеня.
Воєнні комунїкати нїмецького ґенерального штабу з дня 3. марта.
Західний терен війни. Перед заходом сонця сильні стежні віддїли Анґлїйцїв коло Hulluch і Lievin, а у вечірних годинах в инших місцях фронту в Артоа менші ґрупи старали ся вдертись до наших ровів. Всюди їх відперто.
На обох берегах потока Анкр знова відбули ся нагальні бої піхоти. Неприятель крім крівавих втрат стратив 60 жовнїрів в бранцях та 8 машинових крісів.
Над рікою Есною і в Шампанїї наступи Французів на деякі наші рови остали без успіху.
Східний терен війни. Фронт баварського князя Лєопольда: Між Ілукштою і озером Нароч та над Стоходом артилєрійський огонь був значнїйший, як в попередних днях. Під Ворончином на захід від Луцка наші віддїли вдерли ся на ширині півтретя кільометра на яких 1500 м. в глубину російських становищ і вернули по знищеню закопів, приводячи 122 бранцїв та 4 машинові карабіни.
В наступі на схід від Нараївки число бранцїв збільшило ся на 3 офіцирів і 276 жовнїрів, а добича на 7 машинових карабінів.
На фронтї архикнязя Йосифа і в области Макензена при безнастанній снїговици боєва дїяльність остала ся малою.
Македонський фронт: Не стало ся нїчого важного. 