◦ ◦ ◦ ◦ ◦ ◦ ◦ ◦ ◦ ◦

Ґенерала-полковника Бема-Ермолї, команданта ІІ. армії, з якою він 22. червня 1915 вступив як побідник до Львова, вшанувала прибічна Рада м. Львова, називаючи дотеперішну вул. Панську вулицею Бема Ермолї. Святочне відкри тє орієнтаційної таблицї відбуде ся в суботу 20. с. м. Потім в ратушевій салї вручено Бемови Ермолї золоту памяткову медалю.
Дирекція одинокої міської школи з українською викл. мовою у Львові сміє звернути увагу суспільности на нужду, серед якої животіє убога наша шкільна дїтвора сеї школи. Голод, холод і брак відповідної домашної опіки підтинає сей цвіт нашого народа, а зима, що вже зближаєть ся, грозить йому просто катастрофою. Тому звертаємо ся до милосердних сердець нашого жертволюбивого загалу з найгорячійшою просьбою о поміч. Всякі (навіть найдрібнїйші) підмоги — чи то в формі гроша, чи переношеного, для власного ужитку нездатного одїня, обуви і т. п., чи також в формі споживних артикулів (картофель і т. д.) просимо складати в шкільній канцелярії при ул. Скарбківській 26, що дня рано і пополудня о кождій порі, за що в імени шкільної дїтвори вже наперед складаємо найсердечнїйшу подяку.
Зимовий розклад їзди на лїнїях міського трамваю у Львові розпочав ся з днем 16 с. м. Рух возів відбуваєть так: 1) Перші вози розпочинаючі правильний рух, будуть відїзджати: a) з Гетьманських Валів до всїх кінцевих стацій о годинї 6.40 рано, б) від кінцевих стацій в напрямі до Гетманських Валів о год. 7 рано. 2) Послїдні вози будуть відїзджати: а) з Гетманських Валів до всїх кінцевих стацій о год. 11 в ночи, б) з Гетманських Валів до пристанку побіч жандармерії (ул. Льва Сапіги) о год. 11.20 в ночи, в) з Гетманських Валів до жовківської рогатки о год. 11.20 в ночи.
Клич о ратунок. З Чортківщини пишуть нам, що тамошні відносини конче вимагають, щоби туди прибув як найшвидше посол округа, розслїдив докладно положенє населеня і старав ся дорогою чи парляментарної акції чи інтервенції у центральних властей прийти населеню в поміч.
Український учительський семинар у Віднї числить тепер стокільканайцять учеників. Богато молодїжи, яка вернула до краю і якій віднято підмоги, прибуло знова до Відня, де школу мають добру і з ц. к. іспитовою комісією та лекше можуть вижити, чим пр. у Львові. Старанєм укр. запомогового комітету (VIII. Strozzigasse 32), до котрого треба зголошувати ся о інформації в справі приїзду до Відня, принято богато молодїжи до т. зв. "Неim-ів", де мають дарове повне удержанє. "Культурна Рада" заняла ся матеріяльним полїпшенєм учительського збору. Управа поборола трудности, тому розвій сеї школи йде правильно і з найкрасшим успіхом. Користайте, земляки, зі своєї школи як найбільше, та вписуйте свої дїти до школи зараз при семинари, нехай у Віднї не винародовлюють ся! При семинари є приготовна кляса до семинара для учеників, котрі скінчили 14 лїт житя. 