◦ ◦ ◦ ◦

Зїзд Закарпатських Українців. УПБ. Станиславів, 30. IV. Вчора о год. 6. попол. відкрито угро-український зїзд. На з'їзд прибуло 35 заступників з ріжних угро-українських комітатів. При численній співучасти гостей з цілої території України відкрив зїзд голова Угро-української Секції тов. "Молода Громада" д-р К. Кисілевський. До президії вибрано заступників всіх областей УНР.: Д-ра Бращайка з Закарпатської України, В. Сірополка з Наддніпрянщини, Бачинську з Галицької України, п. Бриндзана з Буковини. Відтак привитали Зїзд представники товариств і партій. Від Угорських Українців відповіли на привіт Клемпуш та д-р Бращайко, який висловився, що недалекий час, коли всі території України злучаться в одну соборну Україну.   Від Редакції. Завтра з причини свята трудового народу "Република" не появиться.   8-годинний день праці. З нинішним днем входить в життя закон про 8-годинний день праці. Сей закон відноситься до всіх робітників як фабричних, копальняних, залізниць, міських, денних, промислових, торговельних і и., що працюють як в приватних так і державних підприємствах.   Війна за визволення України. (УПБ) Офіціяльне звідомлення з Галицького фронту з дня 29. цвітня 1919. Нині вчасним ранком заняли Поляки в сильній артилєрійській підготовці наступом на фронті Ляшки муровані Брюховичі—Ясниска—Ставки. Після переведеного головного удару на Брюховичі та висоту Михайлівщина продовжав ворог свій наступ дальше. Одну частину задержано у Завадова. Другу частинно розсіяно нашим проти наступом у Рокітна під особистим проводом сотника Тітлєра, Ясниска видерто назад ворогові проти наступом. Ставки лишились в ворожих руках. Инші польські частини продовжали наступ з висоти Михайлівщина та осягнули в вечірніх годинах лінію Підбірці—Каменопіль — Пруси—Жидятичі. На прочих фронтах без змін. Відділи, які вчора заняли Поршну, належать до І-го куріня ім. кн. Льва. Начальник штабу Галицької армії.   Република 