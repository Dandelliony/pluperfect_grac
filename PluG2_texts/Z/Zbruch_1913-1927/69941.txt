Скандал з ц. к. бюром кореспонденційним.

Українським послам під увагу.
Львів, 22. серпня 1917.
Як легковажно трактує українські справи віденське ц. к. бюро кореспонденційне, а властиво його польський орґан, котрий вибирає і пересилає телєґрами сього бюра з віденської централї до львівської філії — до сеї скандальної історії маємо нинї знов два сумні причинки.
В недїлю або понедїлок рано одержало віденське ц. к. бюро кор. депешу петроградської аґенції телєґрафічної про затвердженє статута Українського Ґенерального Секретаріяту тай подало депешу сю віденським ґазетам, котрі й принесли її в своїх понедїлкових пополудневих виданях. До Львова урядник Поляк віденського бюра сеї депеші не переспав. Він признав її нецїкавою, чи неважною, чи иншою якоюсь — або ми знаємо? — і збойкотував депешу, зміст якої має нетільки для львівських і галицьких Українцїв, а й для полїтичних відносин цїлої Европи значінє першорядне. Подаючи в "Дїлї" вістку про названу подїю, ми мусїли поневолї користуватись спізнено наспівшими сюди віденськими часописами. За те буде нас Полячок з віденського бюра засипувати довгими депешами про те, коли і як котрийсь там польський "дзялач" в Люблинї або Варшаві зволив пчихнути.
Одначе мало сього!
Сеї ночі, з дня 21. на 22 серпня, одержала наша редакція з ц. к. бюра кореспонденційного ось яку телєґраму з Київа дорогою через швейцарський Берн (подаємо сей спеціял. в польськім ориґіналї):
Prezydent ukraińskiej rady Winniczenko przesłał w drodze telegraficznej tymczasowej radzie stanu tekst nowej konstytucyi ukraińskiej. W konstytucyi tej powiedzianej jest ukraiński sekretaryat generalny wybrany przez radę i odpowiedzialny przed tą radą jest jedyną powagą rządową na Ukrainie, jemu podlega wyłącznie cała administracya kraju. Wszyscy urzędnicy z wyjątkiem wjbieranych będą mianowani przez generakny sekretaryat. Wszystkie ustawy rządu tymczasowego na Ukrainie wejdą w życie dopiero, skoro ogłosi je sekretaryat generalny w oficyjnym ukraińskim dzienniku.
Як вам подобається се знамените донесенє? Замість подати свіжу відомість про довершене затвердженє статута українського Ґенер. Секретаріяту, ц. к. бюро кор. подає нам давно вже перестарілу вістку про пересланє предложеня сього статута з Київа до Петрограду. Одначе мало й сього. Бо в змістї сеї телєґрафічної "новини" іменовано Винниченка президентом української "ради національної" (неістнуючої — бо істнує тільки "Центральна Українська Рада", головою котрої є проф. Грушевський), — тай відкрито у Петроградї якусь там нїкому невідому "тимчасову раду стану (?}".
Очевидна річ, що наш нічний співробітник, маючи перед собою о 3-ій годинї в ночи таку нїсенїтницю з ласки ц. к. бюра кореспонденційного, кинув таку депешу до коша, не хотячи компромітувати часописи і дурити читачів.
Свого часу одержали ми з сього бюра скарикатурований зміст історичної угоди між тимч. правительством і Укр. Центр. Радою — нинї воно нас поблагословило новими скандалами. Чи не знайдеть ся врештї хтось у Віднї, хто поговорив би у відповідних місцях про ті скандальні практики півофіціозної інституції? 