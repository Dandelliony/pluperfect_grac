◦ ◦ ◦ ◦ ◦ ◦ ◦ ◦ ◦ ◦

З Наукового Товариства ім. Шевченка. Засїданє історично-фільософічної секції буде в пятницю (24. падол.) о год. 6 веч. На порядку: 1) А. Чубатий — Західна Україна і Рим в ХІІ віцї; 2) біжучі справи.
Покритє недостачі збіжа. Дня 18. с. м. відбуло ся засїданє прибічної Ради для обороту збіжем. Принято резолюцію, яка домагаєть ся вибору комітету, який має виробити подрібні предложеня що до ревізії і зміни приписів про комсумцію млинарських виробів і хлїба, з окрема приписів про хлїбові карти. Принято також внесеня голови Ради, які взивають правительство, щоби воно недостачу збіжа і бараболь в Австрії покрило довозом в Угорщини. Шеф секції Келлєр заявив іменем правительства, що зміна розпорядку, який установляє цїни збіжа, не наступить під нїяким услівєм.
Важне для учительства. З приводу виїмкових теперішних відносин ц. к. шкільна Рада краєва уважає вказаним звернути ще раз увагу учительства, що конкурс на посади в народних школах оголошено в числї 12. урядового дневника шкільної Ради краєвої з дня 20. жовтня с. р., який розіслано шкільним Радам окружним в цїли дорученя всїм управам шкіл та війсковим командам в цїли роздачі між учителїв, що остають у війсковій службі. Коли яка небудь управа школи не одержала того числа дневника, нехай упімнеть ся про него в своїй шкільній Радї окружній. Реченець внесеня подань на конкурс минає з днем 31. грудня 1916. Одночасно подаєть ся до відома, що зачети на учительські платнї в цїли закупна движимостий утрачених наслїдком неприятельської інвазії розсилаєть ся і рівночасно асиґнуєть ся в дотичних державних касах.
На школу ім. Б. Грінченка. Хвальна Дирекція "Народна Торговля" у Львові одарила нашу школу в сам час, коли вже не маємо чим оплатити Збору учительського за місяць грудень 1916, субвенцією в квотї 100 К., чим уратуєть ся сю вельми потрібну для нашого народу інституцію від неминучого занепаду. За що в імени дїтвори шкільної і їх родичів складаємо Хвальній Дирекції сим прилюдно сердечну подяку. За старшину Кружка У. П. Т. Сіяк, о. Федусевич.
Новий український журнал в Росії. ВІДЕНЬ (Вл. тел.). Російське правительство дало дозвіл на видаванє в Москві нового українськего місячника п. з. "Промінь". В редаґованю близьку участь беруть м. и. В. Винниченко, М. Грушевський, С. Єфремов, Олесь. Перша книжка має вийти вже незабаром. В Москві буде український журнал вільний від примусу уживаня російської тзв. критої правописї, заведеної з вибухом війни в київськім ґенерал-губернаторстві. Останнїм українським журналом, що виходив у часї війни в царській імперії, була одеська "Основа", яку закрито саме рік тому на жовтневій книжцї. Яр. В-ий. 