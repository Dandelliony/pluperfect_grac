◦ ◦ ◦ ◦ ◦ ◦ ◦ ◦ ◦ ◦

Війна за Українську Народню Републику.
Власна допись "Дїла".
НАД КОРДОНОМ 24. сїчня. Докладного образу того, що дїєть ся тепер на Українї і загалом в Росії, не можна собі витворити. На підставі різних, зовсїм певних вісток старати ся му сяк так представити найновійший хід подїй спеціяльно на Українї.
Перш усего пригадуємо, що в нашій дописи п. з. "Рада большевиків на Українї" ми зазначили, що правительство Української Народної Републики своєю депешою заявило всїм державам, що подібні ексцеси большевиків на Українї можуть повторяти ся, але українське правительство заняте внутрішним уладженєм держави не має часу, щоби подібні річи стверджувати або простувати. Се слїд пригадати тому, що до нинї із сторони українського правительства нема ствердженя правдивости тих вісток в пресї. З того можна посередно вносити, що У.Ц.Р. або держить ся свойого рішеня що до большевиків на Українї з початку сїчня 1918 р., або приготовляє оружну відправу большевицьким самозванцям.
Вістки про нелад на Українї треба брати з великою резервою. Вони всї походять з одного жерела, а саме з Харкова, де "українські" большевики мають всї урядничі апарати в своїх руках і подають навіть суперечні собі вісти світови. Як тільки відізветь ся в сїй справі Київ, подам Вам його голос.
У. Ц. Рада зарядила 23. сїчня демобілїзацію всїх збройник сил на своїм фронтї. Демобілїзації противлять ся частини большевицьких війск на українськім фронтї. Корпуси й дивізії зараджують подекуди демобілїзацію на власну руку. Між большевиками й Українцями на українськім фронтї приходить до крівавих боїв. Досї на цїлім фронтї програли цїлком большевики. Ті останні крутять ся незорґанїзованими ватагами під фронтом. Коло Бердичева концентруються всї збройні сили України.
Над Доном триває крівавий бій большевиків з Калєдіном зі змінним щастєм. Раз одна, раз друга сторона горою. Досї набрали ми вражіня, що Калєдін горою, бо большевики дають розпучливі заклики о поміч.
Вістка про опанованє Катеринослава большевиками правдива. Катеринославщина є вся за Ц. Раду, а большевики опанували тільки само місто. Під Катеринослав ідуть походом українські війска. На днях відбудеть ся рішаюча битва.
Румунські війска стали всї по сторонї України. Заявила се управа румунської армії. Румунські війска злучили ся з українськими і радикально винищують большевиків. Головна сила машерує на Бендери і Кишинїв.
Головнокомандуючий українського фронту видав 23. сїчня такий приказ:
"Від нинї урядовою мовою у всїх частинах підчинених менї збройних сил заводжу мову тільки українську. Акти та документи писані иншою мовою не полагоджуєть ся. Подати се до відома всїм віддїлам. — Щербачів".
Неправдиві вісти про битву перед Київом і взятє Полтави.
ПЕТРОГРАД, 22 сїчня 1918. Війска "Совєтів" вислані з Харкова на Полтаву видали битву війскам Української Ради перед Київом й побили їх зовсїм. Місто в руках "совєтських" віддїлів. На спільнім засїданю рад солдатсько-робітничо-селянських з одушевленєм принято представників центрального видїлу з Харкова. В Полтаві спокій.
НАД КОРДОНОМ 23 сїчня 1918. Власна допись "Дїла". Подані вчора петроградською аґенцією відомости, що — мовляв — "коротке буде істнованє У. Ради на Українї" та що Полтава, Чернигів, Харків, Катеринослав, Ростів є в руках большевиків. — О стільки неправдиві, що окрім Катеринослава і Харкова нї одна з названих місцевостий не є в руках большевиків. 