Важне для духовенства

Комітет для справ духовенства, вибраний на загальних зборах тов. св. Ап. Павла у Львові, звертається до Всч ОО. з отсим зазивом:
Відомо нам всїм, які страшні удари задала всесвітна війна нашому духовенству трех галицьких дієцезій. Чисельно убуло нас більше одної шестої части всего духовенства. З погляду суспільного положеня всї ми свідомі страшних моральних ударів, нашої Готгофти. Матеріяльно більшість духовенства зруйнована. Саме тому теперішна хвиля кличе нас до тимбільше напруженої дїяльности. Мусимо длятого як найскорше скріпити наш орґанїзм. Хочемо дати почин до гоєня нашого матеріяльного знищеня. Хочемо зібрати потрібний до того статистичний матеріял і прийти з помічю нашим духовним і світським властям.
Нинї нїхто не знає, як живеть ся загалови нашого евакуованого духовенства, котре потратило дорібок цїлого житя. Нинї не знаємо, як живеть ся родинам їх і родинам тих, що потратили свої парохії і мучать ся в далекій Сибірі. До тепер нема нїяких постанов, в рамах котрих ми могли би домагатись помочи в двох напрямах:
1) Негайної, безпроволочної, для духовенства евакуованого і його родин.
2) Виданя норм для відновленя рільних господарств і поверненя матеріяльних страт, понесених наслїдком реквізицій і шкід воєнних.
Мусимо зорґанїзувати самопоміч. До всего того ми мусимо мати статистичний матеріял. Просимо Всч. ОО. виготовити кождий про себе точний спис всїх понесених страт з зазначенєм дієцезії, повіту і місцевости, а також, чи страта походить з реквізиції чи є шкодою воєнною, а також, чи священик є евакуований. В котрій парохії є родина якого священика вивезеного, просимо осібно предложити звіт про її положенє і страти. Всї письма просимо надсилати до тов. св. Ап. Павла у Львові (духовна семинарія, з листами о. ректора Іл. Паньківського).
Рівночасно пригадуємо Всч. ОО., що після закона конґруального прислугує парохови право жадати звороту з фонду реліґійного задля неврожаю або знищеня поля ерекц. через дїланя воєнні, від ц. к намісництва, куда і належить вносити поданя.
Рівнож просимо вносити поданя до ц. к. намісництва в Бялій, найлїпше через своє ц. к. староство, і просити о підмогу, зачет або позичку з титулу шкід, понесених через реквізицію або через війну, наводячи по можности подрібно висоту шкоди, документи на реквізицію, віддїл війска, що реквірував, і инші документи. На кошти депутацій і инші просимо прислати датки в висотї одного проценту конґруї на висше подану адресу.
Комітет: о. Микола Герасимович, о. Ст. Донарович, о. Маринович, о. Яворський. 