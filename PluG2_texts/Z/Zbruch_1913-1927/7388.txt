Галицька кріза.

Несподїване іменованє намісника. — Димісия мінїстра для Галичини. — Розвязанє сойму. — Краківські консерватисти проти "Ради Народової".
Львів, 14. мая 1913. Телєґраф і телєфон принїс нам нинї рано несподїванку, якої в полїтичних кругах ніхто не дожидав, і яка одним махом перечеркнула дотеперішні полїтичні комбінациї. Ся несподїванка звучить : Галицьку намісниківську крізу полагоджено дефінїтивним іменованєм намісника, а тим намісником — д-р Витовт Коритовський, бувший президент галицької дирекциї фінансів, бувший мінїстер фінансів, з полїтичних поглядів член краківської консервативної партиї.
Іменованя д-ра Коритовського, як се заявляє також ц. к. Кореспонденцийне Бюро, ще не оголошено офіцияльно, одначе є вже воно фактом доконаним.
Таким чином усї полїтичні комбінациї про обсадженє намісництва тимчасовим управителем, про значінє того обсадженя для виборів, і про те, хто потім стане намісником, усї ті комбінациї, той обяв полїтичних змагань галицьких партий, упали, і на їх місце поставлено факт, якого нїхто не дожидав.
Кажемо: нїхто не дожидав, бо факт іменованя д-ра Коритовського заскочив не тільки нас, пресу, але таксамо заскочив він галицьку парляментарну репрезентацию, як польську, так і українську, яку поінформовано доперва про доконаний факт.
Через те в становищи партий до іменованя д-ра Коритовського треба відріжнити два моменти. Особа д-ра Коритовського, який належить до одної з партий "бльоку", того самого "бльоку", який заключив з Українцями компроміс в справі соймової виборчої реформи, повинна би вдоволити партиї "бльоку" і — наскільки вони мали нагоду висловити ся — справдї вдоволяє їх.
За те спосіб іменованя так ріжнить ся від дотеперішних традиций, що в ж е викликав свої наслїдки, а саме: невдоволенє польського кола, що рішенє в справі іменованя наступило з поминенєм кола, того самого кола, яке доси мало в сїй справі монополїстично рішаючий голос, і ремонстрацию міністра для Галичини пос. Длуґоша, який з огляду на те, що в справі іменованя д-ра Коритовського не питали його думки, подав ся до димісиї.
Для нас спосіб іменованя д-ра Коритовського означав би рівнорядне трактованє репрезентаций обох народів краю. Коли доси правительство числячи ся з голосом польської репрезентациї, поминало нас, то тепер обі репрезентациїпоставило перед доконаний факт. Що правда, лїпше було би, щоби те рівнорядне трактованє обявило ся позитивно, в тім, щоб наш голос був рішаючий на рівні з польським, але в Австриї, де національна автономія поневолених народів обявляєть ся тільки в обструкциї національних репрезентаций, і такий "задаток на національну
автономію" добрий...
Повідомленє Голови Українського Клюбу. ВІДЕНЬ (Вл. тел.). На вчерашний день запросив президент мінїстрів ґр. Штірк д-ра Костя Левицького на конференцию в дуже пильній справі. На сїй конференциї ґр. Штірк заявив, що правительство сповнило домаганє партий, які стоять за виборчою реформою, і розвязало сойм тай розписало нові вибори. Що-до намісниківської крізи, то з огляду на те, що домаганя партий в справі іменованя управителя противорічили собі взаїмно, рішенє оставлено монархов и. Монарх зажадав рішучо дефінїтивного іменованя намісника без запитуваня парти й. На кандидата предложено д-ра Коритовського, який належить до одної з партий реформи. Д-р Коритовський спершу відмовив ся і аж на виразний зазив монарха згодив ся. Запитаний о становище, д р Кость Левицький заявив, що post factum здержуєть ся від означеня становища і бере справу ad referendum свому клюбови.
ВІДЕНЬ (Ткб.). Slav. Korr. оголошує інтервю з д-ром Костем Левицьким, який зазначив, що президент мінїстрів ґр. Штірк в розмові з ним заявив, що правительство відступило від свого первісного наміру іменованя провізоричного управителя галицького намісництва і рішило іменувати намісника, яким буде д-р Коритовський (Офіцияльного повідомленя про іменованє д-ра Коритовського намісником Кореспонденцийне Бюро доси не дістало. — Увага Коресп. Бюра).
ВІДЕНЬ (Тел. прив.). В розмові з журналїстами д-р Кость Левицький заявив, що Русини мусять заняти супроти нового намісника резервове становище. Своєї думки голова українського клюбу не може висловити зараз, бо не хоче пересуджувати думки клюбу, який збереть ся нинї, в середу, в 11. год. рано. Що-до способу трактованя намісниківської крізи, Русини мусять висловити своє здивованє. Запитаний про становище українського клюбу в справі фінансового пляну, д-р Кость Левицький заявив, що се буде предметом нинїшних нарад клюбу. Одначе думає, що Русини не дадуть собі вирвати з рук того атуту і перед виборами до сойму не могтимуть голосувати за фінансовим пляном.
Повідомленє презеса польського кола. ВІДЕНЬ (Тел. прив.). На телєґрафічне візванє ґр. Штірка прибув учера до Відня презес польського кола д-р Лєо і відбув з президентом мінїстрів довгу конференцию. На сїй конференциї ґр. Штірк заявив, що правительство рішило полагодити намісниківську крізу іменованєм дефінїтивного намісника в особі д-ра Коритовського. Презес кола заявив що-до особи намісника прихильне становище, бо д р Коритовський в спосіб, який виключає всякі сумнїви, заявив ся за проєктом соймової виборчої реформи, опертим на польсько українськім компромісї. Що-до способу іменованя д-ра Коритовського д-р Лєо застеріг собі занятє становища по обговореню справи на засїданю кола.
Зобовязанє д ра Коритовського в справі виборчої реформи. ВІДЕНЬ (Тел. пр.), Справа іменованя д ра Коритовського була порішена вже в понедїлок. Того дня покликано д ра Коритовського на авдиєнцию до цїсаря, де повідомлено його про намір правительства іменувати його намісником. Д-р Коритовський зразу відмовляв ся, одначе на виразне домаганє цїсаря згодив ся, причім виразно зобовязав ся перед ґр. Штірком перевести виборчу реформу на основі заключеного компромісу.
Розвязанє сойму. ВІДЕНЬ (Ткб.) Нинїшна Wiener Zeitung оголошує цїсарський патент з дня 9. мая с. р. про розвязанє галицького сойму.
Реченець нових виборів. ВІДЕНЬ (Тел. пр.) Вибори до галицького сойму в куриї сїльських громад мають бути розписані на день 30. червня с. р. Правибори мають розпочати ся 30 мая с. р.
Приготованя до виборів. ВІДЕНЬ. (Вл. тел.) Neue Freie Presse доносить, що пос. Стапінський скликав на 17-го мая управу партиї людовцїв до Ряшева. На сїй нарадї будуть розглянені пропозициї в справі виборчого порозуміня з иншими партиями. Партия людовцїв задумує перевести вибори в порозуміню з всїми краєвими партиями українськими й польськими, з виключенєм вшехполяків, подоляків і русофілів. В многих округах вентилюєть ся вже справу кандидатур. У Львові має бути поставлена така компромісова лїста: вшехполяки: д-р Адам Ґломбінський, през. Найман і демократи Рутовський, д-р Двернїцький (на місце Баталїї) і д-р Шляйхер (на місце Лєвенштайна). В Бродах, Ряшеві й Тернополи мають польські демократи поставити контркандидатів проти вшехполяків: Салї, Яблонського й Міхаловського. 
Краківські консерватисти проти "Ради Народової".
КРАКІВ (Тел. пр.) Вчера відбули ся тут в сали "Товариства взаїмних обезпечень" наради краківської ґрупи консерватистів. На наради, які почали ся в 10. год. рано, прибули майже всї посли соймові і парляментарні, члени ґрупи. В нарадах взяв участь також намісник Бобжинський. Зборами проводив ґр. Тарновський. На порядку нарад була теперішна полїтична ситуация, яку витворили події на послїднім соймовім колї. По довшій дебатї принято такі ухвали :
Краківське коло, вірне своїй полїтичній традициї, признає потребу сотвореня "Ради Народової", на скільки її істнованє по думцї внесень презеса правицї, принятих на послїднім засїданю польського соймового кола, опираєть ся на порозуміню всїх сторонництв, які входять в склад соймового кола. Та що до такого порозуміня не прийшло, краківське коло мусить витягнути з сего консеквенциї, наслїдком чого члени "Ради Народової", які репрезентують в нїй краківську ґрупу, в дїяльности "Ради Народової" участи брати не будуть. А що тимчасовий комітет рівнож не репрезентує всїх партий, які входять в склад соймового кола, бо три партиї заявили, що участи в нїй брати не будуть, краківське коло, ідучи консеквентно, візвало свого делеґата, вибраного до сего тимчасового комітету, щоби з него виступів.
Краківське коло рішучо відпирає закиди, які роблять декотрим його членам по причинї їх голосованя на засїданю соймового кола, і стверджує, що поведенє його членів в сїй справі в нїчім не вплинуло на єдність і одноцїльність кола.
Краківське коло признає конечність удержаня єдности соймової правицї і радо возьме участь в працях вибраної правицею д. 6. с. м. комісиї і буде змагати до спинюваня зрадикалїзованя краю і до порозуміня з партиями польської демократиї і людовцїв, о скілько людовцї в часї виборчої боротьби не дадуть пірвати ся до дїяльности суперечної з польськими національними інтересами, анї до бою з духовенством.
Краківське коло уважав пристрасну і особисту боротьбу партий за велику полїтичну хибу, яка грозить нашому краєви великою шкодою.
Димісия Бобжинського. — Іменованє Коритовського. ВІДЕНЬ. (Ткб.) Цїсар увільнив ласкаво тайного радника д-ра Михайла Бобжинського на його просьбу з уряду намісника в Галичині і рівночасно у вдячнім признаню його визначних услуг, відданих державі серед важких умов з повною посьвяченя ревністю, надав йому велику ленту ордеру Леопольда. Намісником в Галичинї іменований бувший мінїстер, тайний радник д-р Витовт Коритовський. 
Послїдні вісти. 
Становище Українського Клюбу до іменованя намісника і справи фінансового пляну. ВІДЕНЬ. (Ткб.) Український Клюб на нинїшнім своїм засїданю занимав ся крізою в справі галицької виборчої реформи і злученою з тим зміною на становищи намісника. Клюб ствердив, що правительство покликанєм на се становище консервативного чинного полїтика в незвичайний спосіб в конституцийних державах, показало свою зичливість для противників виборчої реформи при надходячих виборах до сойму. З огляду на се запорядженє, некорисне для успішного полагодженя виборчої реформи та невідповідаюче бажаням представників більшої части населеня, Український Клюб лишає цїлу відвічальність за евентуальне ударемненя виборчої реформи в будучім соймі центральному правительству, котре пішло за голосом зникаючої меншости противної виборчій реформі та її поплечників в мінїстерстві. Рівночасно Український Клюб рішив однодушно видержати на тім становищи, що фінансовий плян може бути полагоджений парляментом щойно по кориснім полагодженю галицької виборчої реформи. Тому Клюб ухвалює поборювати всякими способами друге читанє фінансового пляну в тій сесиї парляменту, бо се могло би бути попиранєм противників виборчої реформи. 