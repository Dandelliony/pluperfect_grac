◦ ◦ ◦ ◦ ◦ ◦ ◦ ◦ ◦ ◦

В недїлю 17. с. м. як в день праздника Найсвятійшої Тайни Евхаристії відправить ся в церкві Преображенській у Львові о год. 6.30 торжественна понтифікальна Служба Божа, по котрій слїдує процесіональний похід до ринку.
Жертва з фронту. На фонд ім. Митрополита А. ґр. Шептицького для українських сиріт прислав між иншими о. Микола Гентіш, полевий курат 15. п. п. 1500 К. як жертву, зібрану між своїми жовнїрами. Дякуючи Всч. о. куратови за ласкавий труд, висловлюємо надїю, що не тільки всї прочі наші оо. курати, але й Українцї офіцири та підофіцири займуть ся щиро збірками в своїм окруженю та поможуть значнїйшими датками до скорого здїйсненя сеї важної цїли. За комітет д-р Ст. Федак.
Жертви молодїжи. Вісьмох матуристів головної академічної ґімназії у Львові зложило з нагоди іспиту зрілости 60 К. на фонд ім. митрополита А. ґр. Шептицького для українських сиріт, а українські богослови у Львові з приводу відчиту д-ра Ст. Федака в духовній семинарії зібрали між собою на ту саму цїль 100 К. Одна і друга жертва є тим цїннїйшою, що походить від тих, які самі дуже мало мають, а все таки готові хоч би послїдним сотиком прийти в поміч народній справі.
Відзначенє по смерти. Погибший на Італїйськім фронтї хорунжий 24. п. п. Сильвестер Диско дістав по смерти золоту медалю хоробрости. 