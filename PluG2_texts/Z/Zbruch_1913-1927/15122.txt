Телєґрами.

Обструкция українських послів у водній комісиї.
ВІДЕНЬ (Вл. тел.). Надїючи ся, що Українці не схочуть дратувати цілої палати послїв обструкциєю на всї боки, скликав пос. Удржаль на четвер водну (каналову) комісию. Та чотири українські члени комісиї не вписали ся на лїсту присутних і через те до потрібного комплету хибували три посли. По годиннім вижиданю голова мусїв заявити, що засїданя не буде. Про реченець слїдуючого засїданя члени комісиї будуть повідомлені письменно. (Дай Боже, щоби з таким самим успіхом).
Греция і альбанська справа.
БЕРЛІН (Ткб). Lokalatizeiger доносить в справі відповіди Грециї на ноту Австро-Угорщини, що в Берлїнї, де правительство апробує поведенє союзників без застережень, сподївають ся, що грецьке правительство послухає приязної ради і покине спір проти постанов льондонської корференциї, бо дальший опір не лежить в добре зрозумілім інтересї Грециї.
Процес за ритуальне убийство.
КИЇВ. (Пр. тел.) В процесї проти Бейлїса промавляли приватні заступники обжалованя Замисловський і Шмаков. Вчера в ночи перервано засїданє і нинї Шмаков говорить дальше.
Коковцов в Парижи.
ПАРИЖ. (Ткб.) Росийський премієр Коковцов уповажнив часопись Matin подати таку заяву: Я прибув до Парижа лише для відпочинку. Очевидно, відбуду з членами француського правительства нараду про всї справи, які інтересують обі держави, але нема бесїди про державну позичку або будову стратеґічних зелїзниць в Росиї, як се подали деякі часописи.
Виборче право для жінок у Франциї.
ПАРИЖ (Прив. тел.) Комісия для реформи виборчого права при француській палатї послїв ухвалила проєкт закона, після котрого всї горожани по укінченю 21. року житя, без ріжниці пола, мають мати виборче право. Одначе проєкт містить застереженя, котрими виборче право для жінок обмежуєть ся лише до виборів до громад і ґенеральних рад, а не до парляменту.
Замах на Діяца.
ГАВАНА. (Ткб.) На Фелїкса Діяца, котрий прибув сюди з Веракруц, виконано вчера заговір підчас його проходу. Завдано йому рану ножем і кілька ударів палицею. Напасника увязнено. Діяца перевезено до шпиталю. 