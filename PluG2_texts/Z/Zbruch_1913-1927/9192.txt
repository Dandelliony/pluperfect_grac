Москвофіли всїх народів єднайте ся!

Ми доносили вже, що між галицкими москвофілами і всепольско-подоляцким бльоком заключено виборчий договір і що старокурсні москвофіли так низко оцїнили самі себе, що за цїну трох певних мандатів жертвували всї свої сили русиноїдам.
Нинї можемо до того додати, що під натиском польских союзників прийшло також між обома русофільскими фракциями старокурсною і дудикевичівскою до тихого поєднаня, бо ходить о одноцїльне змобілїзованє всїх москвофільских сил. В напрямі поєднаня видали обі русофільскі фракциї довірочні припорученя до повітових орґанїзаций.
„Polnische Nachrichten“ доносять, що виборчий компроміс між москвофілами і всепольско-подоляцкою спілкою виключений в тім дусї, що при перших виборах кожда партия буде голосувати на своїх кандидатів, а при тїснїйших виборах всеполяки і подоляки будуть голосувати на москвофільских кандидатів і навідворот, москвофіли будуть голосувати на всепольских і подоляцких кандидатів, ворожо настроєних для виборчої реформи. 