◦ ◦ ◦ ◦ ◦ ◦ ◦ ◦ ◦ ◦

Загальні збори тов. Української Бесїди у Львові, на яких довершено віднову орґанїзації сего товариства, відбули ся 29. сїчня с. р. В склад нововибраного видїлу увійшли пп.: директор Ілия Кокорудз, радник Осип Дрималик, проф. Володимир Масляк, о. Іван Туркевич, радник Володимир Штогрин, проф. Михайло Рибачек, комісар Володимир Гірняк і як заступник д-р Володимир Пежанський. Ново вибраний видїл уконституував ся, вибираючи головою директора Кокорудза, заступником голови проф. Масляка, секретаром д-ра Пежанського, касиєром проф. Рибачка, театральним референтом о. Туркевича, господарем радника Штогрина, біблїотекаром ком. Гірняка. На зборах ухвалено перемінити дотеперішну назву товариства "Руска Бесїда" на "Українська Бесїда". Продовженє загальних зборів тов-а відбудеть ся дня 23. с. м. в год. 6 вечером в комнатах товариства з отсим порядком: 1. Відчинанє протоколу загальних зборів з 29. сїчня с. р. 2. Вибір двох заступників членів видїлу і членів контрольної комісії. 3. Внесеня і інтерпеляції.
До рукоположеня у Львові зголосилось 18 кандидатів з львівської епархії, а ще приїде 6 з перемиської епархії. Ординувати буде вірменський архиепископ Теодорович, якому поручив се Апостольський Престол.
Карти на хлїб і муку в долїшній Австрії. В Австрії долїшній будуть від 20 лютого заведені 2-тижневі карти на хлїб і муку. Особи, котрі харчують ся в реставраціях або людових кухнях, дістануть карти тільки на хлїб.
Кореспонденція Нїмеччини з Варшавою. Берлїнські часописи оголошують розпорядок, яким від 1. с. м. допускаєть ся писати до Варшави кореспонденційні картки по польськи, але для листів на дальше приписуєть ся нїмецьку мову.
Нові зарядженя в справі нічних перепусток у Львові. Ц. і к. місцева Команда етапова в порозуміню з ц. к. Дирекцією Полїцїї видала в справі нічних перепусток, уповажняючих до ходженя по 11 годинї в ночи, отсї нові зарядженя: Дотеперішні ц. і к. Командою стаційною видані перепустки, тратять свою важність з днем 15. лютого 1916. — В їх місце будуть видані, почавши від 2-го лютого с. р. в ц. і к. стаційній Командї етаповій (Валова 16, І поверх) нові нічні перепустки тим особам, котрі точно викажуть свою ідентичність. (Пашпорт, картка тотожности особи, або инші рівноважні документи). Особи, котрі зголосять ся по перепустку, одержать її у названій Командї тільки слїдуючого дня, бо в межичасї будуть візовані в ц. к. Дирекції Полїції. Лише такі перепустки будуть мати важність з днем 15. лютого с. р. За кожду перепустку буде побирати ся в ц. і к. Командї етапової сума 10 с., котра припаде в хосен Червоного Хреста. Віза ц. к. Дирекції Полїції буде відновлювана що кварталу за кождоразовою оплатою по 50 с. в хосен Червоного Хреста. Перше відновленє візи призначуєть ся на конець І. кварталу с. р. себто на конець марта с. р. 