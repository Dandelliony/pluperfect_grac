◦ ◦ ◦ ◦ ◦ ◦ ◦ ◦ ◦ ◦

Вісти з Калуша. Приїзжі з Калуша оповідають, що відгомін боїв на галицькім Покутю було чути в Калуши вже з початком серпня. Серед першого переляку почали втїкати калуські купцї, вивозячи свої товари переважно до Відня. В містї остало ся ледви кілька тисячів людности, головно незасібні круги населеня і урядничі родини. Склепи тепер майже всї порожні і позамикані, торговля завмерла майже. Від гарматного огня дріжать стїни домів. Протягом послїдних двох тижнїв нагальність боїв стала ще більша. Евакуаційними доїздами виїхали на днях родини урядників до Стрия. В містї власти остали ся.
Виріб однакового мила для цїлої монархії. "Reichspost" доносить, що небавом буде оголошений розпорядок, яким буде заведений виріб однакового мила для монархії. Воно має заступити домашне мило і буде коштувати в гуртовій продажі 3 К. 20 с., в дрібній 3 К. 60 с. за 1 кільоґрам.
Українцї в Америцї. Папа іменував для дієцезії бл. п. епископа Ортинського двох адмінїстраторів: о. Понятичина для Українцїв з Галичини і о. Мертяка для еміґрантів з Угорщини. Не відомо ще досї, чи се заповідає подїл дієцезії на дві, та здаєть ся імовірно прийде де сього з огляду на домаганя угорського правительства. Бл. п. епископ Ортинський записав свою земельну посїлість, положену в Mерілянд, монастиреви св. Павла у Філядельфії, а церковну власність, яка була після американського звичаю записана на його назвище, свому наслїдникови. 