Цісар недужий.

Дня 23. м. м. цісар в легкім унїформі вичікував на двірци прибутя Вільгельма і тодї перестудив ся та набавив ся катару, який і досї не то що не покинув його, але ще і спричинює поважнїйші забуреня в орґанїзмі і викликує занепокоєне в публичній опінїї. Катар захопив горішні кінчини правої части легких і викликав легку пропасницю, через що кілька ночий цісар не відпочивав. Мимо сього не змінив він свойого порядку занять і як звичайно встає о 5 год. рано, та полагоджує чергові справи — що утруднює лїченє. Не помогли ту навіть просьби архикнягинї Мариї Валєриї. Згодив ся тільки на відложенє свойого виїзду до Будапешту та покликав архикн. Франца Фердинанда для обговореня престольної промови.
Лїкарі очеркують недугу цісаря терміном "brióncholitis circumscripta", яка дуже мало ріжнить ся від легкого запаленя легких, і сподїють ся, що сильна будова цісаря поборе недугу.
Цілий день цісар поза ліжком сидить тепло одітий при бюрку і працює. Вчерашного дня мало наступити замітне поліпшенє. З 37.1 рано впала температура вечером до 36.3, себто до нормальної в цісаря висоти.
ВІДЕНЬ. (Ткб.) Korr. Wilhelm доносить: Виданий вчера вечером бюлєтин про стан здоровля цісаря каже:
Катаральні прояви катару, що захопив найтонші каналики правої части легких, трохи поменшали, так само горячка. Сили скріпили ся, кашель триває дальше. Ґенеральний штабовий лїкар д-р Керцль, проф. д-р Отнер."
ВІДЕНЬ. (Ткб.) Заповіджений на 26 с. м. виїзд цісаря до Будапешту занеханий, бо стан його здоровля вимагає більшої дбалости, а виїзд мігби некорисно вплинути на стан здоровля цісаря.
Замість цісаря прийме делєґациї в королївськім замку архикн. Франц Фердинанд.
БУДАПЕШТ (Прив. тел.). Нинї буде у цісаря наслїдник престола для вислуханя диспозиций що-до отвореня делєґаций.
Відомість про недугу цісаря зробила тут пригнїтаюче вражінє. Трохи успокоюючо вплинула візита ґр. Тіси у цісаря.
ВІДЕНЬ. (Прив. тел ). О год. 3 по полудни був у цісаря на послуханю ґр. Берхтольд для зложеня звіту зі зїзду в Абациї.
ВІДЕНЬ. (Прив. тел.). Відомість про недугу цісаря некорисно вплинула на біржу віденську і заграничну.
ВІДЕНЬ (Ткб.). Про стан здоровля монарха доносить нинї Korrespondenz Wilhelm, що ніч була добра, сон спокійний, в катаральних обявах не появила ся зміна, апетит і загальний стан зовсїм вдоволяючий. 