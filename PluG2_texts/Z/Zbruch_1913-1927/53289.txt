◦ ◦ ◦ ◦ ◦ ◦ ◦ ◦ ◦ ◦

Воєнна вистава у Львові. На львівській повиставовій площі видно гарні нові будівлї. Серед них найбільша є поставлена в серединї будівля, збудована з березового дерева з копулою, якої верх прикрашений короною. Є й будівлї в українськім народнім стилю. Ось ще не викінчена красуєть ся серед площі сїльська церковця. Усї будівлї ставить війсковість. В них будуть поміщені предмети воєнної вистави. Працями кермує війсковий архитект. Працює тут яких 600 російських бранцїв серед веселого настрою. Довкола головного павільону поведено стрілецький рів, в якім будуть пороблені всї уладженя потрібні на війнї. Отже, будуть там: мешканя жовнїрів і офіцирів, машинові кріси, навіть гармати, добуті від Росіян. В однім крилї помістить міський архивар виставу предметів міста Львова, що відносять ся до війни, решту павільону займе армія дуже цїнними предметами і образами з терену війни. Будуть се річи цїкаві і досї невидані. Буде теж павільон Червоного Хреста з усякими санїтарними уладженями, павільон полевої почти, церковця за фронтом і т. д.
Закінченє шкільного року. Мінїстер просвіти рескриптом з д. 14. червня 1915. ч. 18.141 на внесенє шкільної краєвої ради дозволив, щоби у всїх середних школах Галичини з комбінованими клясами покінчено шкільний рік дня 15. липня 1916 р., а в школах середних після нормального пляну науки в дни 30. червня с. р. Се зарядженє не відносить ся до середних шкіл у Львові, Станиславові, Золочеві, Бродах і Камінцї струмиловій, в яких наслїдком окремого дозволу мінїстерства просвіти шкільний рік вже покінчено.
Українське педаґоґічне товариство у Львові подає отсим до відома, що від дня 13. липня отвирає приготовляючий курс до першої кляси ґімназійної. Зголошеня приймає п. дир. Микола Мороз з канцелярії товариства вул. Мохнацького ч. 12, партер, вечером по год. 6. Можна зголоситись також письменно. Наука буде відбуватись щоденно в школї товариства при вул. Мохнацького ч. 12 аж до речинця вступного іспиту до ґімназії. Оплата за науку виносить за весь час тільки 10 корон, які складаєть ся з гори при вписї. Хлопцї з провінцїї можуть найти приміщенє в інститутї товариства за відповідною оплатою. Постїль треба привести зі собою. — Бурса для хлопцїв У. П. Т. у Львові, як в шк. роцї 1915/6 не була реактивована, буде о творена для ґімназистів з початком шкільного року 1916/7, що імовірно зачне ся дня 21. серпня. Близші услівя принятя до бурси будуть небавом оповіщені в конкурсї в наших часописях.
Признанє нагороди для українського артиста. Пишуть нам з Відня: Колєґія професорів ц. к. академії штук красних у Відни признала особливу шкільну нагороду різьбареви Михайлови Бринському, родом з Долини, ученикови проф. Бітеріха у названій академії. — П. М. Бринський є автором величавого памятника, який стоїть на гробі посла Шумаєра на цвинтари XVI. віденського округа.
Вода в міських водопроводах. Ц. і к. Команда міста Львова оголошує: З огляду на обмежений запас води в міських водопроводах заказуєть ся кропленя улиць, хідників, подвіря і городів водою з водопроводів так приватним особам, як неменше і міським орґанам. До кропленя належить уживати по змозї води ставової, керничної і дощевої. — Управа м. Львова оголошує: Подаєть ся до загальної відомости, що з причини незвичайного зуживаня води в днях спеки приневоленою є Управа міста замикати від 10.30 год. вечер до 6. год. рано доплив води з міських водопроводів в долїшній полосї міських водопроводів, замкненій вулицями: Бема, пл. Юра, Матейка, Сиктуською, Оссолїнських, Фридрихів, Николая, Зиблїкевича, Вагилевича, Сакраменток, Пекарською, Гофмана Опата, долїшною частию вул. Личаківською, Чернецького, пл. Стрілецькою, Жовківською та III. дїльницею міста до улиць Жереляної і Бернштайна. З огляду отже на огневу безпечність припоручаєть ся мешканцям в висше поданім обсягу, щоби постійно удержували в реальностях в нічній порі начиня наповнені водою.
З нагоди Шевченківського концерту в новій салї Музичного Товариства ім. М. Лисенка пишуть нам з міста: Національний здобуток, зисканий нераз великим трудом і ще більшим накладом гроша, в дуже короткім часї марнуєть ся і вартістю спадає до значіня зовсїм пересїчного обєкту. Длятого булоб дуже вказане, щоб наші комітети, яких річю берегти вартість поодиноких здобутків, свят, обходів і т. п., були беззглядно рішучі у виковуваню сеї опіки і ось так виховували менше культурну часть суспільности до пошани народного труду гроша. Маємо у Львові нову хату, а що найважнїйше нову, чисту, порядну концертову і театральну салю. Нехайби вона такою лишилась, бо за рік два знов будемо Шевченкові і инші національні свята обходити по брудних, обридливих спелюнках. Обовязком управи сеї нової хати є по доброму чи по злому не допустити до знищеня працї і гро ша. Знаємо, що сего року комітет, уладжуючий концерт, намагав ся всїма силами звертати увагу публики на дотичні приписи. За те належить ся повне признанє комітетови, а тим більша догана тим, які до культурних поучень комітетових не любять примінюватись. Нехайби одначе управа дому жадала все рішучо від кождого, не винимаючи навіть найбільше впливових осіб, зовсїм точного перестеріганя тих ріжних написів, які поучають де можна курити, де відпадки кидати, де плювати і т. д., а вже нехай би таки зараз видала приказ службі не впускати до салї нїкого в плащи (хочби й на руцї), кальошах, капелюсї і т. п. Нехай-би люди знали, що там, де обходить ся патріотичні свята, се в Українцїв не каварня, а лиш сальон —так як в инших культурних народів. Нехай тих, дякувати Богу, вже небогато наших людий, які не знають видно, кілько працї і гроший ся будівля коштує, коли їм все готове подано, не жалують ще 20 сот. на ґардеробу і не зневажають ізза "ощадности" нашого свята. Управа зі своєї сторони повинна ще подбати о розширенє ґардероби і о заказ публицї самій в якийнебудь спосіб у ґардеробі рядитись. Тодї публика набере довіря до служби в ґардеробі і радо віддавати-ме навіть цїннїйші річи. 