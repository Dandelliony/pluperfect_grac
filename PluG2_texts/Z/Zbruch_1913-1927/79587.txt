◦ ◦ ◦ ◦ ◦ ◦ ◦ ◦ ◦ ◦

Замах на Грушевського виконав Михайло Гриник, родом з Сяноччини, абсольвент місцевої академії у Відни, який перед вступленєм до стрільцїв в Київі служив у сербськім лєґіонї в Росії. Показуєть ся, що він як москвофіл свідомо вступив до стрільцїв в здрадницьких цїлях. Коли Грушевський в війсковім мундурі виїздив разом з жінкою з будинку Центральної Ради, де держали сторожу Стрільцї, він прискочив до повозки і хотїв вистрілити, а коли не міг отворити кляпи безпечности, пхнув Грушевського баґнетом. Грушевський закрив ся рукою і баґнет пробив тільки рукав і здер шкіру, а за те вбив ся в грудь п. Грушевської, завдаючи їй важку рану. Присутний другий стрілець ударив Гриника карабіном по голові повалив його на землю. Зразу кинули ся на нього також присутні нїмецькі офіцири й почали бити, але коли довідали ся, що се замах на Грушевського, взяли Гриника в свою охорону і повезли з собою. Що з ним стало ся, невідомо.
  Звичайні Загальні Збори Ставропигійського Інститута у Львові відбудуть при вул. Бляхарській ч. 9. в салї засїдань Ставропигійського Інститута в недїлю дня 12. мая 1918 безпосередно по Богослуженю зі слїдуючим дневним порядком: 1) Відчитанє і принятє протоколу дослїдних Загальних Зборів; 2) принятє нових членів; 3)звіт Управи; 4) звіт контрольної комісії; 5) вибір членів Управляючої Ради; 6) вибір членів контрольної комісії; 7) запити і внесеня членів. — За Управляючу Раду Ставропигійського Інститута у Львові: Д-р Стефан Федак сеніор. Д-р Стефан Баран секретар.
  Другий концерт муз. тов. Ім. Лисенка, який мав відбути ся в пятницю, 10. с. м. відпаде з причини технїчних перешкод. Карти вступу на четверговий концерт, які ще остали можна відобрати між 9—12 і 3—6 в канцелярії товариства.
  З Народної Торговлї. Отсим повідомляємо, що дивіденду від членських удїлів за адм. рік 1916/17 в висотї 7 проц. виплачує за предложенєм удїлової книжочки наша головна каса у Львові і каси філїяльні при наших складах. Вп. члени нашого стоваришеня, бажаючі одержати звіти за рр. 1914/15, 1915/16 і 1916/17, зволять подати свої теперішні адреси. — Дирекція.   Дїло   