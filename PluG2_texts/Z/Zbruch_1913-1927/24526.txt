Австрийські архикнязї.

В Австриї з цісаром Францом-Йосифом включно є тепер 33 архикнязї. З них 16 не перейшло ще 21. року житя. Нїякий инший правлячий рід в Европі не є такий богатий в мужеських потомків. Найблизше до престола стоїть тепер 26-лїтний архикнязь Кароль Франц-Йосиф, небіж цісаря, який має вже й малого будучого престолонаслїдника, архикнязя Франца-Йосифа-Оттона, з подружа з княгинею Зитою Парменською. На третім місци стоїть його брат, 19-лїтний архикнязь Максимілїян Евген Людвик, який тепер студіює право. По нїм слїдують потомки помершого в 1847 р. архикнязя Кароля, побідника зпід Асперн, який був молодшим братом цісаря Франца І. (дїда цісаря Франца Йосифа І.), а саме архикнязь Фридрих, що має одного сина 16-лїтного архикнязя Альбрехта, архикнязь Кароль Стефан, батько трех синів у віці 25, 20 і 19 лїт, та нежонатий архикнязь Евген, колишнїй головний командант в Тироли. Закінченє робить лїнїя, що виходить від помершого в 1847 р. архикнязя Йосифа, угорського палятина, який був також молодшим братом цісаря Франца Йосифа І. Вона складаєть ся з одного внука, архикнязя Йосифа, який командує одною дивізиєю в Будапештї як полевий маршалок поручник (Feldmarschalleitnant) і його два сини, з яких старший має 19, молодший 13 лїт. Потім іде дім Габсбурґ-Тоскай, який виводить ся від архикнязя Фердинда, сего брата цісаря Франца І, який 1791 р. зістав великим князем тосканським як Фердинанд ІІІ. Його внук, великий князь Фердинанд IV., втратив корону 1860 р. коли то Італїя зєдинила ся. Дім Австрия Тоскана, що складаєть ся з трех синів, двох внуків, девятьох правнуків і одного брата великого князя Фердинанда IV, числить 17 архикнязів, отже є о одного члена сильнїйший від цісарської головної лїнїї. Лїнїя Австрия Модена або Есте має ще лише дві жінки, архикнягиню Адельґунду, 91-лїтну вдову послїдного князя Франца V., і його сестрінку, королеву Марію Тересу баварську.  