◦ ◦ ◦ ◦ ◦ ◦ ◦ ◦ ◦ ◦

Начальний редактор "Дїла" д-р Василь Панейко виїхав з нинїшним днем зі Львова на довшу відпустку для поратованя здоровля.
Смерть польського історика. В Кракові помер професор унїверситету Вінкентий Закшевський, якого підручники до всесвітної історії в перекладї Барвінського уживані у нас в середних школах.
Новий польський дневник у Львові. На днях має почати своє видавництво новий польський дневник "Nowe Słowo". Видавати його буде та сама ґрупа полїтиків, що видавала давнїйше "Dziennik Polski".
Скіри на упряжу. "Сїльський Господар" комунїкує: Ц. і к. Команда рільничих експозитур ц. к. намісництва в Кракові одержала 12.000 кґ. скіри на виріб упряжи і проче. З того призначила висше згадана Команда 4.000 кґ. для римарів у Львові і Кракові на виріб скіряної упряжи, роздачою якої займеть ся сама Команда. Прочих 8.000 кґ. призначено для рільничих експозитур в околицях найбільше знищених війною; всі експозитури мають придїлити скіру для поодиноких господарств. Звернїмо увагу всеї нашої суспільности, особливо нашої господарської орґанїзації на провінції, щоби в як найширшій мірі користала з сих засобів скіри, призначеної на господарський ужиток, які мають у себе ц. і к. рільничі експозитури ц. к. намісництва. 