◦ ◦ ◦ ◦

Посмертна згадка. Максим Ковалевський. Дня 5 квітня помер у Петербурзї знаменитий учений проф. Максим Максимович Ковалевський, відомий своїми роботами з історії французької революції й соціольоґії. Покійний відзначав ся симпатіями до української справи й був предсїдателем "Товариства ім. Шевченка для запомоги учням вищих шкіл у Петербурзї". Смерть його стрінуло українське громадянство з великим жалем, виразом котрого були численні вінцї, зложені на домовину, напр. запомоговим тов. ім. Шевченка. Українською Громадою у Петербурзї й. т. д. і телєґрами, поприсилані з усїх закутин держави, напр. від "Українського Наукового Товариства" в Київі й ин. і т. д. Уродив ся Ковалевський 1851 р. у Харкові. Ширшу згадку подамо в найблизшім числї. Честь памяти великого Покійника!
Др. Іван Крипякевич. Українське військо. Короткий історичний нарис. З малюнками. Відень. 1916. Стор. 22. Цїна 10 сот. Змістом сеї гарно й легко написаної книжечки є коротка історія українського війська від найдавнїйших часів до XIX р. включно. Відповідно до того розпадаєть ся сей нарис на такі роздїли: І. Княжі часи. II. Початки козаччини. III. Гетьманщина. Сїч. IV. Українські військові орґанїзації в Галичинї 1848 р. Ілюструють книжечку отсї образки: Козацьке військо в походї: Київське військо (з життя Бориса й Гліба); Козаки (сучасна гравюра); Запорозький корабель; Запорозька Сїч (у половинї XVII віку): Козак (Старинний малюнок); Сотник. Полковник. (З малюнків XVIII в.); Запорозька Рада; Запорожець; Чорноморець перших часів; Українські гірські стрільцї (1849 р.) І зміст книжечки і її ілюстраційний бік заповнюють книжечцї як найширше розповсюдненнє. А вже повинна вона найти ся в руках кождого члена У. С. Стрілецтва й кождого вояка-Українця загалом.
Українці й москвофіли. З нагоди святочного відкриття першої галицької ґімназії й курсів російознавства для Галичан, які скінчили австрійські середнї школи, "Новое Время" виступає гостро проти преси півдня Росії, яка дуже неприхильно віднесла ся до "москвофільських зайд". "У Ростові виступили проти них", пише "Новое Время", "замасковані мазепинцї, що тепло умістили ся в газетї "Приазовскій Край". І хоч "Карпато-руси" всюди відкрито й голосно проголошували, що вони поки-що тільки гостї Росії та яко гостї не можуть брати участи в партійній боротьбі в Росії, все-ж у першій статї, в якій повідомляєть ся про приїзд утїкачів до Ростова з титулом "Галичане в Росії", їх названо не "русскими", а тільки "москвофілами". Так відрікаєть ся преса та громадянство на Українї від москвофільських зрадників свого народу. 