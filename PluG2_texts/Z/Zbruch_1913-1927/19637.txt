 ◦ ◦ ◦ ◦ ◦ ◦ ◦ ◦ ◦ ◦ 

Непошанованє української мови зелїзничими властями. Переїзджаючи з Самбора до Перимишля, зауважає ся на стациї в Германовичах напись лише в польській мові. А стация Германовичі окружена селами, замешканими переважно українським населенєм і тому повинна бути також українська напись. Тому посли перемиської землї повинні звернути на се увагу ц. к. Дирекції зелїзниць, щоби постарала ся про таблицю в українській мові.
За яворівську ґімназию. В недїлю прибула з Яворова і околиці велика депутация в справі удержавленя української приватної ґімназиї в Яворові. Депутация явила ся у голови українського клюбу д-ра Костя Левицького, у намісника і маршалка. Проводив депутациї посол д-р Станислав Дністрянський. В справі ґімназиї промовляв іменем депутациї адвокат д-р Боцюрків, та покликуючи ся на статистичні дати і на великі кошта, які від довгих лїт поносив яворівський повіт, з осібна на готовий уже величавий будинок для ґімназиї, висказав домаганє цілого населеня яворівського повіта, щоби укр. ґімназия в Яворові якнайскорше стала удержавлена. При сїй нагодї висказав іменем депутациї д. Іван Загаєвич жалоби з причини невідповідного веденя ратункової акциї в яворівськім повіті. Д. Масюк підніс справу громадських виборів в Яворові, вказуючи на се, що стара громадська рада вже 6 лїт несправедливо урядує, а вічно вношені рекурси лїтами не полагоджені. Селянин Василюк з Яжева старого піднїс жалобу з причини неполагодженя громадських виборів. Голова українського клюбу заявив, що справа удержавленя української ґімназиї в Яворові належить якраз до першорядних постулятів клюбу, та що вона якраз має всїлякі вигляди на прихильну полагоду. Голова д-р Кость Левицький обіцяв також попертє усего клюбу в справі громадських виборів в Яворові і Старім Яжеві п. намісник і маршалок дали депутациї виясненє, в якій стадиї находять ся всї порушені справи, а з осібна прирекли, о скільки се лежить в обємі їх діланя поперти ратункову акцию в Яворівщинї, зглядно приспішити рішеня рекурсів в справі громадських виборів в Яворові.  