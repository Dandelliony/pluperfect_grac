◦ ◦ ◦ ◦ ◦ ◦ ◦ ◦ ◦ ◦

Відповідь союзників на російську ноту.
ЛЮҐАНО (Ткб). До "Corriere della Sera" доносять з Риму, що більшість союзників уже відповіла на ноту російського правительства в справі мира. Наспіла вже також відповідь Америки. Зміст відповідний можна льоґічно вивести з промов Рібо і льорда Сесіля в парляментах, в також з виводів італійського короля до Вільзона і Сонніка до Терещенка. Зрештою становище наслїдком помилки в перекладї дістало ся в неправдивій формі до прилюдної відомости. Російський текст подає мирову формулу "без анексій і без контрибуцій", а не "без анексій і без винагородженя шкід", що є великою ріжницею і на що союзники Росії годять ся.
"Все готове до офензиви".
КРІСТІЯНІЯ (Ткб). Після льондонської телєґрами Afton Рosten російський полковник Якубович з російського уряду заосмотрюваня армії заявив, що все є готове до офензиви, тільки нема конечного почутя обовязку у жовнїрів, які опустили фронт і не допустили до конечного заосмотреня армії в припаси поживи і мунїції.
Заворушеня в Росії.
КОПЕНГАҐА (Ткб). "Berlinske Tidende" доносить з Петрограду: "Після інформацій "Биржев-их Вѣдомостий" зайшли знов в останнім часї в петроградській губернії селянські заворушеня.
Польська армія у Франції.
"Frankfurter Zeitung" доносить з Швайцарії:
"Temps" пише: Тепер розглядаєть ся плян утвореня польської армії у Франції. До тої армії вступили би Поляки, що живуть у всїх державах коалїції. Польські війска мають бороти ся на франкськім фронтї під власними прапорами в цїли повної відбудови Польського Королївства.
По Волинї Литва.
Признавши право до самостійного національного житя Польщі та проголосивши акт 5. падолиста, нїмецьке правительство примінило подібну міру до литовських домагань про національну автономію. Державний секретар в нїмецькім урядї заграничних справ. Ціммерман, приймаючи литовську депутацію, пообіцяв їй автономію Литви. Обітницю ту нїмецьке правительство виконало в той спосіб, що вже тепер в ґубернїях: виленській гродненській і сувальській, утворено спільну, окрему управу. Се дало привід до польської трівоги, яка поки-що виявила ся тільки в заявах.
Дві з них, видані польськими полїтичними орґанїзаціями Польського Королївства, майже ідентичні. В них заявляють згадані орґанізації, що "Польща незломно буде стреміти до відновленя звязку з незалежною Литвою в сильнім пересвідченю, що народи, які замешкують Литву: Литовцї, Поляки і Білорусини, в добровільній і згідній злуцї обох держав знайдуть забезпеченє націонільного, культурного і економічного розвитку всїх суспільних верств".
Виразнїйше і щирійше виявлені польські бажаня того всесторонного розвитку для народів Литви і польські цїли в заяві польської державної Ради. Навязуючи до проголошеня автономії Литви і її переведеня в дїло, інтерпелює польська держава Рада Нїмеччину: "В яких то границях і якої держави має Литва стати автономічною провінцією. Адже за "wschodnie кresy", яких короною є Вильно, вів ся непокінчений досї історичний спір між Польщею і Росією. В часї неволї спір за "wschodne kresy Rzeczypospolitej", запліднені нашою культурою, виключав можливість польсько-російського компромісу. О скільки наші пограничні провінції перейшли би до Нїмеччини, антаґонїзм польсько-російський за ті провінції перемінив ся би в антаґонїзм польсько-нїмецький. Посїданє наших "wschodnich kresów" надасть Пальті постійну протиросійську лїнїю в зовнїшній полїтицї, дасть природні границї польській державі, що є важне для осередних держав, бо се буде їх оборонна лїнїя. Під господарським оглядом мають ті провінції першорядне значінє для Польщі, як кольонїзаційні терени і ринок збуту на промислові вироби".
Нїмецьке правительство досї на отсю інтерпеляцію не відповіло. Та вже польщить ся Холмщину, обсотують польські сїти волинську землю і в тій експанзії на схід добачують Поляки спільність інтересів польських з австрійськими, як се недавно було зазначено на краківських нарадах. Жадаючи від Нїмеччини для себе Литви, вказують Поляки знов на однаковість нїмецько-польських інтересів і грозять антаґонїзмом. 