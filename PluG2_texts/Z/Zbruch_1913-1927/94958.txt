◦ ◦ ◦ ◦ ◦ ◦

Виїзд д-р Петрушевича до Парижа. Д-р Евген Петрушевич виїхав до Парижа, щоби інтервеніювати, де слід, щоби антанта подбала про зміну системи в окупованих чужинцями українських землях, передусего в Галичині, аж до остаточної полагоди українського питання.   Отворення першої православної церкви на Підляшу. Польський департамент реліґійних віроісповідань поручив старості повіта Більського отворити замкнену православну церкву в монастирі св. Онуфрія в Яблочній.   Нова польська ґазета на Холмщині почала виходити в Замісті 3 рази на місяць. Редаґує повітовий "сеймік".   Випущених на волю знов арештують! Нам доносять: О.П. Олійника пароха і Рогачині, бережанського повіту, що був арештований 7. VII. м. р. й сидів у слідчій вязниці до 4. XI. м. р., а відтак конфінований у Львові та 2. XII. м. р. арештовано 11. с. м. вдруге. Як причину арештування подали: "żе ksiądz bez pozwolenia bywał w ruskich domach (?), że klątwę rzucał z ambony podczas kazania na tych, którzy przechodziłi na obrządek łaciński i nakazywał włościan, żeby tych odstępców unikali jak zadżumionych. Wkońcu mówił, żeby wszyscy trzymali się twardo, bo Ukraina jeszcze wróci". Ось се й арештовано о. Олійника. Дивний собі закид що до бування в українських домах — і коментарі до його злишні. А всі инші закиди се просто хіба видумка донощиків. О. Олійник тільки в одній одинокій проповіди на Різдво з душ пастирського обовязку остеріг парохіян, що перехід із одного обряду є тяжким гріхом і підлягає папській екскомуніці, однак відступників не пятнував щоб їх оминали як прокажених. Про Україну на проповіди ніколи не говорив.   Залізнича катастрофа на лінії Львів-Самбір. В ночи з 13 на 14-го с. м. стала ся на залізничій лінії Львів-Самбір в поїзді ч. 2115, що виїхав зі Львова по 10 год. вечером, страшна катастрофа. Ото недалеко стації Ставчани вибух етер в останнім возі призначенім для цивільної людности, а до неможливости, як звичайно, переповненім. Етер сей віз з собою, як показало ся, дроґерист з Самбора, Ляуфер Ейсіґ, в скількости 12 л. А що не було шнура безпеченства, не можна було заалярмувати машиніста, то поїзд гнав повною силою пари, що ще більше підсичувало вогонь. В возі повстав крик і замішання не до опису. Одні кидали ся до дверей, які в одній хвилі затарасовано, другі до вікон, шукаючи в вискакуванню спасення. А поїзд тимчасом гнав з горіючим возом дальше, аж задержав його кондуктор під самими Ставчанами. Ратункову акцію розпочав сейчас урядник руху, повідомляючи про нещастє Львів, Самбір і Рудки. Тим часом у Львові не було жадного лікаря ані помічничих середників. На місце катастрофи виїхав військовий лікар і тілько завдяки йому жертви не лишили ся без помочи. Зажадано від заряду краєвого загального шпиталю бандажів, але звідси відповіли, що там їх немає. Тому забрали від Червоного Хреста. В Ставчанах зібрали ранних і положили їх в почекальни. Відтак привезли тяжко ранених, яких є 17 — а з того 3 в безнадійнім стані, — до Львова до шпиталя і зложили на скірнім відділі. Сумно представляєть ся факт, що ані шпиталь з браку возів, ані ратункова поготівля з браку коней не поспішили на двірець з помічю, а доперва мусіли урухомити трамваї, щоби перевезти жертви до шпиталя. Жертви — переважно Жиди і Поляки.   Особовий рух буде здержаний на 14 днів у Польщі. Наслідком катастрофальної недостачі вугля буде здержаний в ночі з 17 на 18-го січня с. р. на 14 днів особовий рух у всій Польщі. Тільки на головних шляхах, що лучать головні середовища буде здержана одна пара поспішних поїздів. Рух підміських поїздів буде теж обмежений до конечних меж. Подробиці подасть ся до відома пресою та оповіщаннями на стаціях.   Начальним редактором "Гром. Думки" став п. Ф. Федорців, б. урядник Земельного Банку.   Велика крадіж у Львові. У Львові обкрадено оноді бюра "Союза для імпорту і експорту Полімекс". Шкода виносить до пів міліона корон.   Япанський ґенерал у Львові. В понеділок прибув до Львова япанський ґенерал Яма-Макі, котрий має звидіти Галичину.   Нова Рада 