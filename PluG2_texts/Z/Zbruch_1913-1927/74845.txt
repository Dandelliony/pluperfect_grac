З "Комісії для історії штуки" в Науковім Товаристві ім. Шевченка. 

В "Дїлї" з дня 15. с. м. (ч. 295) подав п. Яр. Пастернак фейлєтон п. з. "Подзвінне", де познайомив читачів з рефератом краєвого консерватора, п. Шидловського з Кракова, оголошенім в Mitteilungen der k. k. Zentral kommission für Denkmalpflege, посвяченім представленю реквізиції галицьких церковних дзвонів. З реферату виходить що наслїдком тої реквізиції мало би пропасти богато цїнного матеріялу для історії українського дзвонарства. "Для збереженя від цїлковитої затрати такого цїнного наукового матеріялу — каже п. Пастернак — роблять ся по збірних станицях дзвонів (для Східної Галичини у Львові) копії записів на них та відливи їх релєфів і орнаментів. На Східну Галичину переняв ту акцію на себе д-р К. Бадецький, архивар міста Львова; весь матеріял перейде на власність збору консерваторів Східної Галичини у Львові і там прийдеть ся нам шукати колись жерел до історії українських міст, сїл, орнаменту та цїлого людвісарства". Сказане п. Пастернаком містить у собі і недокладну інформацію про польські заходи для збереженя старини і якийсь — опертий также на недокладнім поінформованю — жаль, що Українцї в тім напрямі не зробили нїчого. Передовсїм недокладна інформація, буцїм то д-р Бадецький працює для збору консерваторів Східної Галичини у Львові й для нього збирає матеріял до історії галицького дзвонарства. Д-р Бадецький призначив цїлу свою збірку для Історичного Музею міста Львова головно тому, що таке призначенє найбільше припадало до вподоби тим польським одиницям, котрі поспішили ся допомогти йому до покритя коштів численних поїздок і праць. Але хоч історичний Музей м. Львова буде в посїданю цїлої збірки д-ра Бадецького, нам, Українцям, не прийдеть ся шукати жерел до історії нашого дзвонарства виключно в тім Музею, бо комплєтна збірка українського матеріялу — відливи орнаментів і написів з українських дзвонів знайдуть ся также в Музею Наукового Товариства імени Шевченка. Постарала ся про те в тім Товаристві Комісія для історії штуки. На внесенє єї Видїл Товариства, принявши до відома інформацію про працї д-ра Бадецького, ухвалив замовити в нього для свого Музея весь матеріял до історії українського дзвонарства та визначив відповідну квоту на покритє коштів замовленя. Збірку відливів з українських дзвонів м. Львова д-р Бадецький передав уже Музеєви Наукового Товариства ім. Шевченка. Дальші збірки з ріжних повітів Східної Галичини передавати-ме в міру викінчуваня відливів. Комплєт буде цїнним набутком нашого Музея, котрому наші люди моглиби в сїм напрямі ще хиба тим прислужити ся, що надсилали б на адресу Товариства (ул. Чарнецького ч. 26 Львів) відомости про утрачені або й заховані дзвони історичного змісту: інформації про фундаторів і дзвонарів, про час, в котрім жили, про місце їх побуту, про цїкаві пригоди з дзвонами, взагалї про все, що в звязку з дзвонами їх околицї оповідало ся або денебудь записувало ся. З окрема належало-б звертати увагу на підручні старші дзвоники часто з загадочними написами.
Д-р Василь Щурат, голова Комісії для історії штуки в Науковім Товаристві ім. Шевченка. 