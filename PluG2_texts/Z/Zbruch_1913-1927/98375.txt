◦ ◦ ◦ ◦

Поклик до політичних засудженців і їх родин. Український Горожанський Комітет у Львові взиває всіх засуджених польськими військовими і цивільними карними судами за так звані злочини проти оружної сили польської держави, щоби у власному інтересі негайно подали до відома Українського Горожанського Комітету у Львові, Секція Правної поради. Домініканська 11. імя і назвище, вік засудженого, число справи, місце розправи і суд, перед яким велася справа і назвище адвоката, який вів оборону. ВП. Панів адвокатів, які вели оборону в тих справах, проситься, щоби зробили це саме в загальному інтересі.   Новий парох в Коломиї. Презенту на пароха в Коломиї завдяки щасливо уложеній пропозиції, одержав о. Олександер Русин, коломийський декан і парох Корнича. Двайцять літ Коломия була без пароха, вибір о. Русина вкінці усуває цю аномалію.   З церков костели. На Волині, як подає "Dziennik Wolyński", поперемінювано на костели церкви в отсих місцевостях: в Михалівці, в Ляхівцях, в Рибчі і Вишнівці. Як причину сього подають польські власти це, що ці церкви були колись латинськими костелами.   Перші загальні Збори "Українського Товариства плекання чужих мов і культур" відбудуться в понеділок 14. червня ц. р. в салі засідань Товариства "Просвіта" Ринок ч. 10. о год. 5-тій пополудни з слідуючим дневним порядком: 1) Відкриття зборів. 2) Вибір виділу. 3) Внески. Всіх, кому судьба новооснованого Товариства лежить на серці о численну участь просять — члени-основателі.   Знесення залізничих знижок. Львівська дирекція залізниць оголошує, що з днем 1. червня зноситься на залізницях в Галичині всякі улегченя переїзду і перевозу для приватних осіб, між іншими для дітей, що їдуть на лічничі та вакаційні кольонії, для учителів і для незаможних осіб. Супроти цего дирекція залізниці не буде видавати ніяких залізничих знижок для приватних осіб. Ддя учеників публичних і приватних шкіл з правом публичности в новій тарифі є передвиджені улегчення, оперті на 50 проц. знижці цін білєтів ІІІ. кл. на основі осібних посвідчень безпосередної шкільної власти.   Спальні ваґони. Від пятниці 11-го червня будуть продаватися білєти до спальних ваґонів виключно в бюрі при вул. Панській ч. 25. Урядові години від 9—12 в полудне і від 3—б по полудни в будні дні, в неділю від 9—12 в полудне. По білєти поручається зголошуватися особисто.   На шляху Львів–Саліжанка–Сокаль привернено з днем 12. червня поспішний поїзд ч. 5.501 (відїзд зі Львова 19.25) і 5.502 (приїзд до Львова (8.25).   Завішення "Курєра Варшавского". П.А.Т. доносить, що рішенням окружного суду у Варшаві завішено ендецький щоденник "Курєр Варшавскі" за поміщення неопертих на фактичних даних інформацій, що до руху військ, їх розміщення та перебігу останніх операцій!   Громадська думка   