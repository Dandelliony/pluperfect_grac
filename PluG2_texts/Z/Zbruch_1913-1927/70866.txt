◦ ◦ ◦ ◦ ◦ ◦ ◦ ◦ ◦ ◦

Сила Зєдинених Держав.
РОТЕРДАМ (Райтер). "Northeliffe" в телєґрамі з Ню-Йорку до "Daily Mail" представляє образ зброєня в Зєдинених Державах. Після сих донесень Зєдинені Держави мають нинї до розпорядимости 1½ мілїона жовнїрів.
Росіяни боять ся нового пролому.
ПЕТРОГРАД (Ткб.) Головний вожд на західнім фронтї ґенерал Балуєв каже в дневнім приказї до підчиненої йому армії, що неприятель захоплений успіхами коло Риґи плянує проломанє російського фронту коло Двинська і Пинська. Головний вожд пригадує жовнїрам, що колиб ворогови вдало ся побідити, то була би втрачена вітчина і свобода здобута революцією. Жовнїри повинні дбати про карність і боєву силу армії, а всякі внутрішні справи полишити правительству.
Константин грецький в Швайцарії.
БЕРН (Ткб.) Швайцарська Аґенція доносить, що Константин грецький прибув по полудни з родиною й дружиною до Ціріха, де замешкає через зиму в наймленій віллї. Між членами дружини находить ся також б. мінїстер заграничних справ д-р Штрайт.
По смерти болгарської царицї.
ВІДЕНЬ (Ткб.) Архикнязь Максимілїян відїхав до Софії, щоби в заступстві Цїсаря взяти участь в похоронах царицї Елєонори. Архикнязеви товаришить амбасадор ґр. Найсторф.
В протестантськім костелї у Відни відбуло ся богослуженє за царицю, на якім в заступстві Цїсаря був архикнязь Йосиф Фердинанд. Присутний був також архикнязь Франц Сальватор.
Перед міжнародною конференцією в Стокгольмі.
СТОКГОЛЬМ (Ткб.) В заповідженім манїфестї до партій, що належать до інтернаціоналки є сказане, що комітет передовсїм рішучо заявляє, що зовсїм не закинув наміру скликаня до Стокгольму міжнародної соціялїстичної конференції та сього наміру не закине. Конференція відбудеть ся, як тільки справа пашпортів буде управильнена. Тодї також означить ся реченець конференції. Російська делєґація мала спромогу пересвідчити ся в Анґлії, Франції і в Італїї, що робітнича кляса є віддана далї ідеї стокгольмської конференції та що рух в користь спільного дїланя для осягненя справедливого та тривалого мира заєдно зростає у всїх кругах. Брутальна відмова пашпортів не зможе зразити пролєтаріяту. Буде річю робітників Італїї, Анґлїї, та Зєдинених Держав не допустити до поваленя такої елєментарної свободи якою є свобода виміни думок.
Судьба стокгольмської конференції є звязана з російською революцією. Реакція старала ся зробити революцію відповідальною за анархію, в яку царат вкинув Росію. Робітничі круги всїх країв, які з радістю повитали поваленє царату, ставляють опір махінаціям міжнародної реакції. Сподїваємо ся також, що робітники російські, нїмецькі і австро-угорські сповнять свій соціялїстичний обовязок і запротестують енерґічно проти тактики, яка хотїла би зробити Нїмеччину співвинуватою в протиреволюції.
Виміна полонених між Австро-Угорщиною і Росією.
СТОКГОЛЬМ (Укр. прес. бюро). Відпоручники російського і австро-угорського Червоного Хреста відбули від проводом шведського князя Карла конференцію, в якій порішено, щоби в околиці Пинська уладити невтральну область в якій вимінювано би воєнних бранцїв обох держав. Виміна обнимати буде не тільки хорих на чихотку і тяжко ранених, але й цивільних бранцїв та заложників. Через уладженє такої невтральної сфери на фронтї буде виміна полонених не тільки прискорена, але стане безпечнїйшою, бо досї переважено бранцїв кораблями, що все було получене з деякою небезпекою. Австрійські полонені будуть переходити через Берестє Литовське.
Усуспільненє землї Росії.
ВІДЕНЬ (Укр. прес. бюро). В Київі відбув ся конґрес відпоручників соціял демократів, меншевиків з пяти ґубернїй. В конґресї взяло участь понад 100 відпоручників. Що до аґрарного питаня конґрес ухвалив отсї рішеня: В переконаню, що усуспільненє землї є найкрасшим способом до скріпленя демократичного приципу, вважає конґрес найважнїйшим завданєм установчих вборів знести приватну власність землї і знаціоналїзувати землю. Для усуненя тяжких господарських кріз, мусять бути виплачені всїм приватним власникам відшкодованя. Всї ті землї та церковні і монастирські добра мусять бути передані державному фондови і віддані до розпорядимости всїм тим, що ізза недостачі землї не можуть вихіснувати своєї робучої сили.
Воєнна цензура в Росії.
СТОКГОЛЬМ. Українське пресове бюро доносить з Петрограду: На тайнім засїданю російського правительства обговорювано взаємне положенє на всїх фронтах та рішено завести війсковий нагляд над почтою і телєграфом, щоби не допустити до поширюваня вісток, шкідних для Росії і її союзників.
Після побіди Керенського.
ПЕТРОГРАД. (Ткб.) Заявою тимчасового правительства оголошено Росію републикою.
Ся заява звучить: Бунт Корнїлова здавлено. Та значне було замішанє, викликане ним в армії і в краю. Знова вітчинї і її свободї загрожує смертна небезпека. Розваживши, що є конечним означити полїтичну форму правлїня краю та з огляду на однодушну симпатію для републиканської ідеї, тимчасове правительство заявляє, що полїтичним устроєм Росії є република, та проголошує Росію републиканською державою. Пильна конечність хопити ся безпроволочно рішучих мір, щоби обновити захитану власть державну, спонукала правительство віддати всю власть пяти мінїстрам під проводом голови мінїстерської ради. Тимчасове правительство вважає своїм головним завданєм відбудову держави і обнову боєвої сили у війска.
Воно висказує переконанє, що тільки зєдиненє всїх живучих сил краю вирве вітчину з прикрого положеня, в якім вона опинила ся. Правительство буде змагати до того, щоби доповнити ся, покликуючи в свій склад заступників всїх инших чинників, які висше ставляють вічні і загальні інтереси вітчини від случайних приватних чи державних інтересів. Тимчасове правительство певне того, що в найблизшім часї йому поведеть ся сповнити зовсїм своє завданє.
Директорія пяти.
ПЕТРОГРАД. (Райтер). Як доносять, після успішних переговорів утворено воєнний кабінет, зложений з пяти членів: Керенський, президент мінїстрів, ґенерал Сарховський — війна, адмірал Вордеревський — маринарка, Терещенко — заграничні справи, Нїкітин — почти і телєґрати. 