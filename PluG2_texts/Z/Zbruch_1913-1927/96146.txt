◦ ◦ ◦ ◦ ◦ ◦

Що чувати в світі?   Анґлія хоче перевести демобілізацію але Франція й Польща противляться цему і на конференції випросили понехання цего пляну, бо розоруження Анґлії поставилоб в розпучливе положення Польщу і держави давньої Австро-Угорщини.   Шведський кабінет подався до димісії. Новий кабінет має утворити бувший премієр.   З Християнії доносять, що норвежський король підписав ноту приступлення до союза народів.   Константинопіль обсадили анґлійські піхотинні і морські війська.   Бальфура приділено як делєґата Анґлії до міжкоаліційної комісії, яка на днях відїзджає до совітської Московщини.   Слідуюче засідання міжнародньої фінансової комісії має відбутися в Брукселі під прапором Союза народів можливо з участю Німеччини.   Анґлійська воєнна комісія поїхала на остров Гельґолянд, щоби розоружити зовсім тамошні німецькі форти.   Висліди дотеперішнього плєбісциту в Шлєзвіґу представляються так: До голосування записалося 111.191 осіб, голосувало 101.642 т. зн. 81.1 процент; з того за Данією 75.431 зн. 66.1 прц. a за Німеччиною 25.339 зн. 24.9 прц. Білих карток було 882 голосів зн. 9 прц.   Німецькі порти в Штрасбурзі і Кєль будуть віддані під управу центральної комісії плавби на Рені. Обома портами може без ніяких обмежень покористуватися Франція.   Вперед!   