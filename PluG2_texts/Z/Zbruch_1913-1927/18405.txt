Ширший Краєвий Шкільний союз. — Дрібні вісти.

Ширший Краєвий Шкільний союз радив передучора від год. 9. до 1. під проводом о. сов. Юлїяна Федусевича і дир. Прийми над теперішною шкільною ситуациєю в українській части Галичини. На внесенє д-ра Барана рішено вислати депутацию (о. Городецький, о. Ваньо, дир. Прийма, дир. Бойцун, проф. Білецький) до українського соймового клюбу з жаданєм рішучого домаганя удержавненя українських приватних ґімназий, знесєня утраквізму в паралєльках в Стрию і Бережанах і їх переміни на самостійні ґімназиї. Депутацию, яка предложила домаганє в справі удержавненя українських приватних ґімназий, а поки що належного субвенціонованя, приняв в соймі голова д-р К. Левицький, обіцюючи причинити ся зі всїх сил до сповненя сих оправданих домагань. По рефератї проф. Саля "Про національне вихованє" розвинула ся незвичайно оживлена дискусия. Підчас нарад переведено вибір тїснїйшого Комітету КШС., в склад котрого увійшли: як члени: д-р Богдан Барвінський, Василь Білецький, д-р Іван Брик, о. Омелян Ваньо, Семен Демидчук, д-р Іван Джиджора, Іван Кивелюк, о. Дамян Лопатинський, о. Евген Монцібович, Людвик Сальо, Іван Сїтницький, о. Юлїян Федусевич, Омелян Терлецький, д-р Василь Щурат, о. д-р Дмитро Яремко; як заступники: Юлїян Балицький, Володимир Бандрівський, Ярослав Весоловський, Лушпінський, Гриньовський; контрольна комісия: Кость Паньківський, Омелян Саєвич, Микола Мельник, Іван Петрушевич. З уваги на рївночасні збору У.Т.П. наради зїзду покінчено о 12. год. в пол.
Дрібні вісти. З причини льокавту в Льондонї 37.000 будівляних робітників, застрайкувало 100.000 инших робітників. — Наслїдком бурі Нева піднесла ся о 7 стіп і залила низше положені части Петербурга. Великі втрати. — В Ростові над Доном, підчас транспорту з двірця до почтового уряду зрабовано 100.200 рублів. Арештовано одного з почтових слуг. — Соціялїстична фракция в думі внесла інтерпеляцию з причини знищєня річевих документів в справі убитя Ющинського. 