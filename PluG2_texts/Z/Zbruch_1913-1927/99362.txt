Хто обрабував головну почту у Львові в листопаді 1918 р.?

Перед спеціяльно делєґованим з Кракова військовим трибуналом ведеться від кількох днів карна розправа проти 12 офіцерів, підофіцерів і рядовиків польських військ. Акт обжаловання закидує їм, що вони в часі між 10. і 15. листопада 1918. по обсадженню польськими військами головної почти у Львові (підчас боїв між Поляками і Українцями) розбили кілька вертгаймівських кас і зрабували з них найменше яких міліон корон, якими обжаловані поділилися, причім одному з них припала квота 350.000 корон.   Дальшим тром обжалованим закидує акт обжаловання розбиття каси австрійського військового шпиталя, який находився тоді в будинку гр. кат. духовного семинаря при вул. Коперника 36. Кромі сього закидується їм, що підчас вуличних боїв у Львові, користуючи з опорожнення головної почти і приватних помешкань забирали для себе, або для инших чуже добро як матерії, одежу, футра, білля, машини до писання, біжутерію і т. п. Останньому закидує акт обжаловання, що він стріляючи з кріса до вертгаймівської каси в помешканню лікаря д-ра Освальла Ціона, ушкодив її в злосливий спосіб, потім забрав з неї дорогоцінности.   Обжаловані вели дуже виставне життя і це звернуло увагу орґанів польської полевої жандармерії. Один з обжалованих напр. запалював папіроси десятькоронівками. Доходження виказали, що ці гроші походять з ограблення почтового будинку.   Скілько грошей зрабовано з почтових кас, не вдалося ствердити, в кождім випадку забрано над міліон корон. Кромі сього обжаловані дібралися до почтових маґазинів, звідки забрали також ріжні товари.   Розправа потреває довший час. Для нас інтересна вона тим, що викаже наглядно хто обрабував почту, бо, як відомо, польські часописи закидували цей і усі подібні вчинки українським жовнярам.   Громадська думка 