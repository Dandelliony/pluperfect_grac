◦ ◦ ◦ ◦ ◦ ◦ ◦ ◦ ◦ ◦

На Українї і в Росії. 
НАД КОРДОНОМ 25 сїчня 1918. На Українї відбуваєть ся без нїякого заколоту вибори до української конституанти. Вислїд виборів покищо незвісний.
Із Севастополя доносять: Більшість чорноморської фльоти стоїть по сторонї України. Большевицька акція невдала ся. Навіть їх сторонники заявили невтральність в братній боротьбі.
Большевики виступають дуже остро проти нїмецьких анексіонїстів, відбувають ся демонстрації по російських містах. Ґр. Чернїнови закидують крутарство, несамостійність, брак всякої щирої волї і вічне потакуванє Кільманови.
Лєнїн назначив Чичеріна помічником Троцькому. Підчас його неприсутности урядувати-ме помічник.
Професор Іван Левинський українським мінїстром працї?
Виданий п. Марком Бардахом комунїкат "Українського бюра в Австрії" доносить, що У. Ц. Рада мала предложити пробуваючому в Київі проф. Левинському теку ґенерального секретаря працї тай що проф. Левинський застеріг собі час до надуми. Потвердженє сеї вістки з иншого жерела покищо не маємо.
Битва під Рівним.
ЛЬВІВ, 26. сїчня 1918. Доповненє донесеня нашого кореспондента з над кордону про битву під Луцком між большевицькими й українськими війсками знаходимо в переданій дня 24 с. м. берлїнською "Nationalzaitung" звістцї петроградської большевицької "Правди" про битву під Рівним між Березною і Клеванем. Битва ся вела ся з великою завзятістю і тривала кілька днїв. З обох сторін брала в битві участь численна артилєрія, наслїдком чого втрати воюючих були значні.
Про оконечний вислїд битви донесеня покищо нема.
Національні сили в Київщинї.
НАД КОРДОНОМ, 26. сїчня 1918. Київщина з містом Київом включно належить до найбільше національно мішаних ґуберній України. Тим відраднїйше, що така "зрусифікована" і "спольонїзована" область дала у вселюднім голосованю до російських установчих зборів подавляючу більшість українській лїстї. Ось головні числа виборчих вислїдїв: Українцї 1,256,271, Жиди 90.704, кадети 28.630, чорносотенцї 48.641, Поляки 33.525, большевики 59.413, російські соціялїсти революціонери 19.379.
Таким чином на 22 членів рос. конституанти від Київщини вийшло 20 Українцїв. 