Хабарництво урядників. — Друга зелїзниця через Сибір — Президент Америки елєвтериком. — Вибір нової президиї м. Львова.

Хабарництво урядників. Gazeta Lwowska помістила такий комунїкат: „В політичній адмінїстрациї став ся прикрий і болючий случай. Проти старшого повітового комісаря Івана Лопушанського приділеного до служби в ц. к. намісництві, появили ся познаки тяжкого надужитя урядової власти, наслідком чого застановлено його в урядованю, а справу віддано ц. к. державній прокураториї. Слідчий судия зарядив арештованє Лопушанського. Сумний той факт дав основу деяким часописям, особливо руським, до ґенералізованя обжаловань і поріканя загалу полїтичних урядників. Така метода поступованя сама себе осуджує. В кождім тїлї урядничім може знайти ся і находить ся від часу до часу одиниця, котра, сходячи з дороги обовязку, допустить ся згіршаючого вчинку. Дійсне зло зазначило би ся аж від хвилї, в котрій така одиниця стрітила би зі сторони власти і товаришів байдужність і толерованє. То не наступило, коли власть поступила з цілою безоглядностию і справу віддала на дорогу судову. Судове доходженє вияснить остаточно, в чім і о скільки п. Лопушанський провинив ся. Можемо одначе ствердити, що п. Лопушанський перенесений до намісництва в 1907 р. був насамперед занятий в бюрі для справ метрикальних і жидівських, опісля в радї шкільній краєвій, в бюрі для справ орґанізациї і будови народних шкіл, а вкінци від кількох місяців в бюрі для громадських сарае. До бюра для шинкарських справ нїколи не був придїлений і з тими справами урядово не мав нїчо спільного". До сего комунїкату слід завначити, що добрі ради про ґенералїзованє повинен був примінити до себе передовсім автор урядового комунїкату, поки вибрав ся атакувати „особливо руські часописі“ за попрікане загалу урядників, бо се не відповдає дїйсному станови. Впрочім таксамо попріканє загалу урядників булоб неумістне як загальне вихвалюванє їх і оборона перед конкретними закидами, на які пускають ся дуже часто представники уряду й правительственних партий. З окремаж слїд підчеркнути, що мабуть нема нїкого, хто належно не цїнив би факту, що прецїнь настали часи, коли за хабарництво ком. Лопушанського віддано перед суд, місто того, щоб з народових або полїтичних зглядів тушувати безправства ц. к. урядника, як се прм. діяло ся цїлими роками з другою „одиницею, що дійшла з дороги обовязку“, а іменно з засуспендованим отсе інспектором Фалькевичем. Ревізия переведена слїдчим судиєю Ґольдберґом в його помешканю, в Ряшеві дала докази, що він хабарництво управляв від довшого часу і то в 30-ти случаях. В його бюрку найдено кількадесять відтинків від переказів, які стверджують бранє хабарів; крім сього сконфісковано книгу з нотатками, що відносять ся до справ перекупства. Надужитя Фалькевича походять ще з часів, як інспекторував в Дрогобичи, звідки раз у раз містили ми дописї про переслїдуванє учителів п Ф-чем. Фалькевич рівночасно з ним засуспендований учитель жидівської релїгії Векер остають на вільній стопі. Прямо сором подумати, аби в конституцийній державі інспектор лакомив ся на хабарі від таких білих муринів і безсреберників як народні учителі та щоб рівночасно за всякі конскрипцийні або виборчі заслуги міг кидати українськими учителями по цїлім краю!...
Друга зелїзниця через Сибір. Росийське правительство задумує побудувати другу транссиберийську зелїзницю, яка буде йти рівнобіжно з першою тільки о 800 верст дальше на полудне, через країну дуже богату в уголь, металї та инші природні богацтва. Будова сеї зелїзницї буде розложена на шість; лїт, а коштувати буде коло 700 мілїонів рублїв. Часть коштів буде покрита акциями на внутрішнім ринку з державною порукою, а прочу суму дістануть з облїґаций 4 і пів процентових, які видано в Парижи. Росийське правительство хоче затягнути тепер позичку. Пертрактациї вже зачали ся, а провадить їх один з керманичів петербурського міжнародного банку.
Президент Америки елєвтериком. Новий президент Сполучених Держав північної Америки Вільзон є антиалькоголїком. На принятях, які буде уряджувати в Білім Домі в Вашінґтонї, не буде зовсїм алькогольних напоїв.
Вибір нової президиї м. Львова. На вчерашнім засїданю міської ради вибрано президентом міста Йосифа Наймана 97 голосами на присутних 98 радних, І віцепрезидентом дра Тадея Рутовського 87 голосами, а II віцепрезидентом дра Леонарда Шталя 78 голосами. Кромі того довершено вибору пятьох маґістрацьких секций. На дневнім порядку ради була також справа підвисшеня оплати від пива. Досї виносила ся оплата 3 кор. 81 сот. і 4 кор. 30 сот. від гектолітра. Референт сеї справи др. Обмінський поставив внесень, щоби її підвисшити на 7 кор., що дасть підвишку 486.000 кор. Міська рада ухвалила се підвисшенє додатку і на сїм закінчила засїданє. 