◦ ◦ ◦ ◦ ◦ ◦ ◦ ◦ ◦ ◦

Мінїстерська конференція в апровізаційних справах.
ВІДЕНЬ (Ткб.) Дня 12. і 13. с. м. відбула ся під проводом мінїстра заграничних справ ґр. Черніна в мінїстерстві заграничних справ конференція інтересованих скарбових мінїстрів обох держав монархії і Нїмеччини в апровізаційних справах. Конференція виявила повну однодушність що до предмету, над яким раджено і дала деякі певности, що запотребованє монархії і Нїмеччини є до найблизших жнив покриті в цїлій повнї запасами, які маєть ся до розпорядимости.
Американська "програма війни".
ПАРИЖ (Ткб.) "Petit Parizien" доносить з Ню Йорку, що правительство З'єдинених Держав виробило ось яку проґраму війни: Уживанє воєнних кораблїв до спільних акцій із союзниками, достави мунїції, завдаток трьох мілїярдів долярів для союзників, запевненє запровіянтованя слюзників, вправленє мілїона жовнїрів в першім родї, другого мілїона в другім роцї війни.
Конфіската австрійських кораблїв в Америцї.
ЛЮҐАНО, (Ткб) "Petit Parisien" доносить з Вашінґтону: Правительство зарядило конфіскату 14 австрійських пароплавів.
Вислїд війни підводними човнами в місяци мартї.
БЕРЛЇН (Таб.) Бюро Вольфа доносить: Після наспівших вістий затоплено дальших 6100 реєстрових том брутто неприятельських і невтральних торговельних кораблїв. Тим самим вислїд місяця марта представляєть ся як 435 торговельних кораблїв о загальнім обємі 861.000 реєстр. тон брутто. Остаточний вислїд з марта буде відомий що йно в останнїх днях с. м. і буде дещо висший. Супроти фантастичних тверджень неприятельської і невтральної преси про втрати підводних човнїв, стверджує шеф адміральського штабу маринарки, що протягом перших місяцїв замкненя моря втрачено 6 підводних суден.
Майно царя Миколи.
КОПЕНГАҐЕН (Ткб.) Після донесеня з Петрограду, рішено, щоби всякі домени, фабрики і копальнї, які належать до царя, перейшли на власність держави. Що до приватного маєтку царя, не видано ще заряджень. Капітал, який належить до царя, не має бути сконфіскований. В цїли покритя видатків на удержанє царської родини має бути випрацьована свіжа цивільна лїста.
Пос. Чехеідзе про умови мирових переговорів.
ПЕТРОГРАД (Пет. Аґ.) Дня 11. с. м. отворено в Таврійській палатї конґрес представників окружних рад делєґатів робітників і жовнїрів. Пос. Чехеідзе виголосив промову, в якій між иншим сказав таке: Надїйшла хвиля, в якій наші народи мусять розвивати питанє війни і мира. Можемо сказати, що прилучаємо ся до всїх тих, котрі обстають при тім, щоби всї правительства безпроволочно заявили, що резиґнують з усяких добичий і що треба приступити до переміни договорів. Мусимо дїлати в тім дусї, бо наша дїяльність має довести до закінченя війни.
Проти обмежень часу працї в фабриках.
ПЕТРОГРАД (Ткб.) Рада делєґатів флоти Балтійського моря вислана до ради делєґатів робітників і жовнїрів заяву, в якій ганьбить робітників, що домагають ся 8-годинного дня працї і жадає, щоби у всїх заведенях і фабриках працювано з напруженєм усїх сил. 