Суфражетки у анґлійського міністра торговлї. — Бійка унїверситетських студентів.

Суфражетки у анґлійського міністра торговлї. Дня 23. с. м. приняв Льойд Джордж в Оксфордї три делєґациї суфражеток. Перша делєґация була радикальних суфражеток, друга лїберальних суфражеток, а трета сих жінок, які мирними способами стремлять до здобутя прав. Войовничим суфражеткам висловив він жаль, що вони насильствами старають ся здобути права, лїберальним суфражеткам подякував за їх супокійне поведенє, а третій делєґациї заявив таке: "Я можу вам лише поґратулювати за спосіб, в який ви видвигнули справу. Ви зробили се з таким тактом і зручностию, що я тепер більше як коли переконаний, що жінкам належить ся право голосованя".
Бійка унїверситетських студентів. Вчера рано італїйські студенти зібрали ся під унїверситетом в Ґрацу і вислали до ректора депутацию з просьбою здержати на унїверситетї виклади доти, доки не полагодить ся жаданя італїйських студентів в справі утвореня італїйського факультету. Ректор відкинув се жаданє, потім депутация повідомила італїйських студентів під унїверситетом про відмовну відповідь ректора. Перед рампою уставили ся тїсним рядом нїмецькі студенти і заняли супроти італїйських студентів грізну поставу. Прийшло до бійки на палиці. Полїция розігнала студентів. Німецькі і словінські студенти подали ся до унїверситету. Вісїм нїмецьких студентів ранених в голову, один дуже тяжко. Легко ранених заосмотрено на унїверситеті. Італїйці забравши зі собою ранених товаришів, відійшли, тому годї було сконстатувати число ранених по їх сторонї. Є здаєть ся 15 ранених, в сїм 5 тяжко. Ректор видав відозву, в котрій осуджує як найострійше бійку студентів, тим більше, що проти писемної заяви, зложеної сенатови, що не допустять до нарушеня спокою, спровокували бійку. 