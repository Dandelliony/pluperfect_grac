"Ратункова" акция.

Роздїлюванє правительственної підмоги для потерпівших селян в Камінеччинї іде разячо "галицьким" способом. Староста Дільц в супереч практикам по инших повітах обмежив у себе ратункову акцию лиш до бульби, котра тепер тратить вже смак, кільчить ся і псує ся та як харч не представляє сеї вартости, що риж, пшоно і т. п. Розсилаючи по селах квестіонарі для списаня заслугуючих на підмогу, втяв п. Дільц таку дотепну штуку, що помістив в них рубрики з питанями, чи петєнт хоче 1) сплатити чи 2) відробити чи 3) може не є в силї нї одно нї друге зробити.
Поляки використали се та у власнім інтересї почали баламутити наших біднїйших селян, котрі бульби до садженя конче потребували, щоби давали себе для більшої певности одержаня уміщувати в рубриці "сплатити". Таким чином в сю першу рубрику "сплатити” попадалось найбільше і звичайно найбіднїйших наших людий, а в трету "не є в силї нї сплатити нї відробити" попри мале число справдїшних бідолах, попалась велика скількість богатих селян, котрі спокійно могли резикувати і з евентуальної відмови з гори зрезиґнувати.
І шож дїєть ся?!
Староста Дільц "uwzględnia" в цілости як раз написаних в третій рубриці, з котрих більшість могла би обійти ся без підмоги, записаних в другій рубриці "відробити" зачеркує або вичеркує після власного уподобаня, а селян з першої рубрики "сплатити" викидає цілковито з пропозиції, а на численні устні жалоби відповідає спокійно, що зробив се тому, бо "хто має чим сплатити, — сей підмоги не потребує"...
В додатку при обдїлюваню цілих сїл (про що писалось вже у наших часописях) маніпулює ся так зручно, що польські меншости одержують все більшість підмоги. (Прим. Язениця польска в порівнаню з руською, Горпин і т. д.) Всякі протести і жалоби покривджених лишають ся без успіху.
Загально домагають ся, щоб ц. к. намісництво провірило сї кривди та як найкорше зарядило що треба.
Посол. Сїнґалевич наслїдком одержаних жалоб інтервенїював вчера в намісництві, жадаючи як найенерґічнїйших заряджень, — і се йому обіцяно.
Камінецька філїя "Сільського Господаря" і наші репрезентанти в ратунковім Комітетї мають тепер нагоду допильнувати справи. 