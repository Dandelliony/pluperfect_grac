З орґанїзациї Українців міста Львова. — Перерва.

Річні загальні збори Українців міста Львова націонал-демократичного сторонництва відбули ся в недїлю 21. с. м. в сали "Руської Бесїди" при значнім числї учасників і загальнім заінтересованю. По вислуханю звіту з дїяльности орґанїзациї за минулий рік вивязала ся широка дискусия, котрої ціль була, якби орґанїзацию в місті скріпити і поширити. Опісля вибрано нову управу, до котрої яко головні орґанїзатори увійшли 1) радник Д-р Озаркевич, 2) адвокат Д-р Михайло Волошин, і 3) рев. Александер Пісецький і 7 членів управи. Вибрано також 10 делєґатів на "Народний з’їзд". — Цікавою і дуже влучною новостию було впровадженє полїтичних "поговірок" на біжучі теми, спосіб практикований у инших народів давно, що дуже причинюєть ся до розбудженя національної сьвідомости. Сї "поговірки" розпочав радник д-р Озаркевич, виголосивши реферат про "Значінє міст в національнім житю". Бесїдник виказав історичне значінє міст взагалї в житю народів, а з осібна значінє наших міст. Опісля пояснив ролю Львова в минувшинї і відтак в нашім народнім відродженю та виказав хронольоґічно усї наші вже істнуючі орґанїзациї в містї та їх значінє і вагу. Вкінци подав вказівки до дальшої роботи. Присутні з вдоволенєм приняли сю новість і рішили дальше устроювати такі поговірки, а зі слїдуючим полїтичним рефератом зголосив ся Вп. Д-р Іван Франко. Можна надїяти ся, що ся особа прелєґента стягне ще більше число учасників.
Перерва. Проти всїх сподївань і навіть запевнень з міродатної сторони не пущено вчера парляментарних послїв на сьвяточну перерву, та назначено засїданє на нинїшний день. Вістка про назніченє засїданя на нинї наспіла до Львова щойно вчора вечером — так пізно, що присутні у Лівові українські посли, в сїм числї п. д-р Кость Левицький не могли вже наспіти до вечірного поїзду і мусїли по неволї лишити ся у Львові.
Справа переговорів про виборчу реформу — в завішеню. Намісник д-р Коритовський, дізнавши ся, про присутність д-ра Костя Левицького у Львові, запросив голову українського клюбу вчера до себе і заявив йому, що хоче як найскоршого веденя дальших переговорів. Первісно плянував був намісник, щоби ше перед лат. Різдвом відбули ся наради президий всїх соймових клюбів, одначе стаяула сьому перешкодою обставина, чільні польські провідники не можуть в сих днях виїхати з Відня. Будуть отже переговори зараз по сьвятах.
Покищо, від минулого понедїлка, нїяких переговорів в справі соймової виборчої реформи не було. 