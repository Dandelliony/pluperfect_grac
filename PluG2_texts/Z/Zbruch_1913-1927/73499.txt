◦ ◦ ◦ ◦ ◦ ◦ ◦ ◦ ◦ ◦

Віденські "дарунки" для Поляків. Львів, 22. падолиста 1917. Польські часописи доносять: Делєґація холмської землї, котра була недавно у Віднї, оголошує тепер, що у віденськім мінїстерстві загр. справ одержано заяву, що прилученє Холмщини до Королївства є безглядно запевнене і не підпадає нїякому сумнївови...
Львів без трамваїв. Від четверга 22. с. м. аж до часу достави відповідної скількости вугля здержано у Львові зовсїм рух трамваїв.
Нові реквізиції на селах. Як доносять праські дневники, небавом розпічнуть ся по селах нові реквізиції по селах. Після донесень тих дневників в реквізиціях не будуть брати участи учителї, тільки самі війскові особи. Провідниками реквізиційних комісій будуть сим разом офіцири і вахмайстри жандармерії.
Підвисшенє запомоги на відбудову. В суботу, 17. с. м., була в мінїстерстві публичних робіт конференція, в якій взяли участь заступники мінїстерства рільництва, публичних робіт, торговлї і фінансів, а також шеф Централї відбудови Галичини і шефи рільничої і промислової торговельної секції Централї. За підставу служили внесеня Централї, поставлені в вересни с. р. в тім напрямі, що Централя може удїляти на відбудову селянських осель запомоги до висоти 14.000 К (доси 6.000 К), на инші цїли 40.000 К (доси 10.000 К), на справленє домашної обстанови, біля і дрібних рільничих знарядів 5.000 К (доси 2.000 К).
Важне розширенє дїяльности "Карпатії". При шестій воєнній позичцї віденські асекураційні товариства придумали нову форму обезпечень на житє, а саме, щоб замість капіталу обезпечувати собі облїґації воєнної позички. Має се те значінє, що хто обезпечуєть ся таким способом, той рівночасно підписує воєнну позичку і так сповняє обовязок, який вкладає на него держава. Аґенції згаданих віденських товариств розвинули при шестій воєнній позичцї велику аґітацію за таким обезпеченєм у воєній позичцї між українським населенєм Східної Галичини й осягнути знамениті результати. Розумієть ся, всї зиски припали при сїм чужим: наш нарід не тільки дав воєнну позичку державі, але також збагатив чужі асекураційні товариства і їх аґентів. При семій воєнній позичцї згадані асекураційні товариства ведуть знов таку саму акцію. Та тепер наш нарід не має вже потреби через обезпечуванє в воєнній позичцї збогачувати чужих. Підписку семої воєнної позички через обезпеченє на житє приймає також одиноке українське товариство обезпечень на житє "Карпатія" у Львові (вул. Руська ч. 18), отже хто хоче обезпечити ся в воєнній позичцї, не тільки може, але просто обовязаний робити се тільки через "Карпатію", щоби зиски з сеї акції остали в українських руках, причинили ся до зросту одинокого українського Товариства обезпечень на житє і в дальшій мірі вийшли на користь українсьkoго загалу. Се повинні мати на увазї всї ті, що підписують сему воєнну позичку. Повинні її підписувати тільки через обезпеченє в "Карпатії".
Конкурс на популярні розвідки. Головний видїл Товариства "Просвіта" оголошує отсим конкурс на три премії з фундації ім. Стефана Сас Дубравського за написанє популярних розвідок в українській мові з области історії, ґеоґрафії; етноґрафії, полїтичної економії, господарства і права. Також можуть бути нагороджені історичні оповіданя (белєтристичні). Висота премії виносить: 1. За працю (мінїмально) 7 аркушів друку 900 корон, 2) 4 аркуші друку 540 корон, 3) 3 аркуші друку 360 корон. Пожадане, щоби зміст розвідки був ведений в тонї оповіданя. Преміовані працї переходять на власність Товариства "Просвіта", а неприняті будуть звернені авторам. Оцїнка праць і преміованє наступати-ме в міру їх впливу. Працї належить надсилати до канцелярії Товариства "Просвіта" у Львові, Ринок ч. 10. — За Головний Видїл Товариства "Просвіта": Іван Кивелюк, голова, Антін Гапяк заст. секретаря.
Лягли головами. Андрій Кормова, хорунжий полку стрільцїв поляг в 21 р. житя дня 3. вересня с. р. геройською смертію на російськім фронтї. Син селянина з Борового, жовківського повіта, бл. п. Андрія К., покінчив VI. ґімн. клясу та своєю трудячістю і ширшим поглядом на світ давав надїю, що стане одним з красших робітників нашого поневоленого народа. За своє хоробре поведенє два рази відзначений срібною медалю, а по смерти золотою медалю хоробрости. Полкова команда висилаючи золоту медалю батькови бл. п. Андрія з признанєи підносить його незвичайну хоробрість, за яку товариші і підчинені відносились до нього з правдивою пошаною. — В.й.п. 