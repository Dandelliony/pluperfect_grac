За здоровий і чесний тип громадянина

Львів, 24 березня.
Хтонебудь мав до діла з підставовими історичними документами, як, наприклад, архівальні акти, спомини сучасників, тощо, той може ствердити м. ін. і такий факт, що в таких лихоліттях, як війна, стрічаємось постійно восновному з двома типами людей.
Перший тип — це той ідеаліст, який для добра батьківщини та для справи, за яку вона в даний мент бореться, посвячує все своє особисте, сімейне, всі свої матеріяльні добробутки і спішить туди, де кличе його загальнонаціональний обов'язок, щоб своєю груддю і кров'ю захищати те, що впродовж віків набули, або за що боролись, цілі покоління. Він виставляє себе і свою сім'ю на всі особисті невигоди і матеріяльні труднощі, що їх спричиняє кожна війна, він готов місяцями перебувати в полі, без відпочинку, в холоді, а іноді теж і в голоді, серед слоти, спеки, або тріскучих морозів, він рішений покласти свою голову і осиротити свою сім'ю, як того тільки вимагає інтерес батьківщини. На таких типах людей спирається ціле життя нації, вони бережуть її славу і національні надбання поколінь, вони створюють для нації всі найкращі умовини до дальшого її мирного існування і повного розвитку та вияву її творчих сил, вони уможливлюють нації сповнити ту місію, що на неї поклали її географічно-економічні обставини та історія, що її вимагає від неї біологічний гін. Щаслива та нація, в якій переважає вищезгаданий тип громадян!
Але є й другий тип людей. Він — це повна протилежність першого типу. Цей другий тип людей намагається використати, як мога найбільше, всякі труднощі, зв'язані з війною і виключно для своїх, зовсім особистих, приватних, просто шкурних, а інколи навіть дуже низьких інтересів. Інтереси нації — це для нього ніякі святощі. Він з ними зовсім не рахується, він бачить тільки себе, може все валитися, щоб тільки йому було добре, щоб тільки він розпливався у вигодах, щоб тільки він був вдоволений. Ба більше: цей тип людей стараєтеся якнайшвидше розбагатіти і то коштом своїх же бідніших земляків, яким усі труднощі війни, очевидна річ, найбільше дошкулюють. Для тієї цілі для нього всі засоби святі, всі ганебні шляхи правильні. А що найшвидше збагачення дає чорна торгівля, паскарство, то цей другий тип людей старається використовувати це джерело свого індивідуального розбагачення повними пригорщами, майже зовсім не зважаючи на те, що це шлях дуже ховзкий, що на ньому дуже часто можна повністю перевалитись і більше не піднести ся. Те, що ці люди найганебнішими засобами набивають собі гаманець коштом своїх земляків, це їх зовсім не зворушує, бо для земляків вони мають зовсім закам'яніле серце, подібно, як повна відсутність у них зрозуміння для національних інтересів. Байдуже їм теж і те, що хтось пізніше з погордою говоритиме про них, як про тих, "що розбагатіли на війні". Горе тій нації, що має дуже багато того типу людей.
Коли одні боряться на фронті з ворогом, чи з труднощами в запіллі для перемоги фронту, коли одні мають На першому плані тільки національні інтереси і посвячують для них навіть своє життя, то другі стараються використувати воєнні труднощі для своїх особистих, а то й шкурних інтересів. Невелика ще небезпека для національних інтересів з того, коли це робить невеликий гурток, так би мовити, професійних паскарів, бо ж для нації це і так втрачені люди і скорше чи пізніше само життя змете їх з лиця землі. Далеко гірше виглядає справа, коли ця зачумлена струя паскарського збагачення починає охоплювати чимраз ширші круги національно-здорового громадянства, а навіть молоді, того квіту народу, що на нього він покладає стільки своїх надій і сподівань, тієї молоді, що повинна бути вихована виключно на ідеалістичних, здорових основах.
Як усякий живий організм дуже живо реагує на всякі небезпечні захворювання та поборює їх, так теж і організм здорового суспільства, здорової нації мусить не тільки усіма силами боротися з такими явищами, як чорна торгівля, паскарство і їм подібні, але й мусить їх і побороти, знищити, виполоти, бо це явища, що затроюють здоровий організм, гангренують його і доводять до повного розкладу. Боротися з цими явищами повинно не тільки громадянство як цілість, але й кожний громадянин зокрема своєю поведінкою супроти тих типів, які коштом кервавиці загалу хочуть легким способом особисто розбагатіти, а водночас таким чином защепити в організм народу їдь морального розкладу, ба що більше, потрясти морально здоровими, ідеалістичними основами виховання молоді. Тільки масовим вихованням першого, чесного типу людей і повним знищенням другого типу з їхнім, ворожим національним інтересам, наставленням до життя, можна успішно боротися за ті цілі, що їх ставлять обставини і само життя перед національною громадою. 