◦ ◦ ◦ ◦ ◦ ◦ ◦ ◦ ◦ ◦

Доля митр. Шептицького. Як доносить "Р. Слово", оберпрокуратор синоду Н. П. Раєв у відповідь на письмо мінїстра внутрішніх справ А. Д. Протопопова в справі зміни зарядженя дотично увязненя митр. Шептицького відповів, що на підставі його реферату синод згодив ся увільнити з заточеня й передати його до розпорадимости мінїстерства внутрішніх справ. Мінїстерство внутрішніх справ проєктує перевести митрополита Шептицького в одно із південних міст, де йому буде даний окремий дім.
Панахида по М. Лисенкови у Київи. Як доносить "Кіев. Мисль", в церкві київського унїверситету св. Володимира була панахида по найбільшім українськім композиторі М. Лисенкови. Співав хор студентів унїверситету і слухачок висших жіночих курсів. Дириґував хором український композитор А. Кошиць.
Рукодїльники і дрібні промисловцї, що хотять одержати субвенцію з державного кредиту признаного на підмоги для рукодїльників і дрібних промисловцїв, мають поданя адресовані до управи громади міста Львова в реченци до 23. грудня 1916. вносити до властивого стоваришеня промислового. В сїм поданю мають виявити, яких знарядів працї, сирівця, додатків потребують для веденя їх званя і о котрі просять. Одиноко тільки при предложеню доказів виїмкового недостатку, можна в поданю просити о підмогу в готівцї. — Управа громади кор. прест. міста Львова. Львів, дня 12. грудня 1916 р.
Нові гроші. Невдовзї вийдуть нові монети з образом цїсаря Карла; також почтові значки будуть мати образ нового цїсаря. Після ухвали ґенеральної ради Австро-угорського Банку ввійдуть в рух нові 50-коронові папері 18. грудня, а 1-коронові 21. грудня.
Промоція п. Анатоля Мельника, укр. студ. фільоз. й медицини, на доктора фільоз. відбула ся дня 18. грудня с. р. на ц. к. унїверситетї в Градци в присутности Е. М. Ректора Шаріцера.
Правительство, Поляки і відокремленє Галичини. В звязку з поданими у нас вчера інформаціями про шлях до відокремленя Галичини "N. Fr. Presse" доносить: Польські провідники заявляють, що анї Кербер ані Шпіцміллєр не звертали ся до них з жаданєм прискорити сформулованє польських бажань в справі відокремленя Галичини. Парляментарна комісія польського кола з власної ініціятиви рішила взяти ся до працї над сформулованєм тих бажань, щоби не дати ся заскочити подїями і на всякий випадок мати готовий еляборат про польське становище в сїй справі.
Читанє книжок. Коли Адмінїстрація "Дїла" звертаєть ся отсе до українських родин з предложенєм надзвичайно корисного набутя цїлого ряду книжок, то робить се в свідомости, що предложенєм сим сповняє дїло вповнї патріотичне і громадянське. Бо патріотичним і громадянським уважаєть ся кожде дїло, котре служить до збільшеня того засобу думок і відомостей, які стоять до розпорядимости членам суспільности в їх особистім житю і в їх щоденній працї в національній области. Книжки, які предкладаємо на святочні дарунки українським родинам, належать — кожда в своїм обсягу — до найлїпших сього рода: свідчать про се імена авторів, першорядних письменників, рівво як імена перекладників, добре відомі нашій суспільности. При сїм не належить спускати з уваги, що цїнна біблїотечка, яку становлять предложені виданя "Дїла", коштує безпримірно низько. В ориґіналї кожда предложена книжка коштує бодай вдвоє (декотрі навіть втроє і вчетверо) більше тої цїни, за яку український читач має отсе нагоду її набути. Переконатись про се можна в кождій книгарни. За смішно низьку цїну предкладає отже наше видавництво українським родинам біблїотечку, яка становити буде найкрасший дарунок з нагоди Різдвяних Свят. Припас книжок, які ще стоять в наших маґазинах, вже невеликий — тож є річю вказаною приспішитись з замовленями, бо така нагода придбати собі ряд цїнних книжок лучить ся нескоро. Василь Весоловський, адмінїстратор "Дїла". 