◦ ◦ ◦ ◦ ◦ ◦ ◦ ◦ ◦ ◦

Знесенє австрійських засудів смерти в Херсонї на інтервенцію українського правительства.
КИЇВ, 24. цвітня 1918. Мала Рада на засїданю 23. цвітня займала ся м. ин. інтерпеляцією сего змісту:
Австрійський воєнний суд в Херсонї засудив на кару смерти 12 людий. Член української розслїдної комісії Гіндес запротестував проти сього, а вертаючи увагу австрійських властий, що на території Української Републики кара смерти знесена; заява не мала нїякого успіку. Про інцидент донесено зараз телєґрафічно до українського мінїстерства. Президент мінїстрів Голубович разом з президентом Ради Грушевським зараз в ночи звернули ся телєґрафічно до австрійського головного команданта Бем-Ермолїя і він відложив виконанє вироку смерти. Нарештї вже підчас засїданя Ради зголосив ся австрійський представник Фляйшман до президії з повідомленєм, що засуд смерти на 12 людий в Херсонї знесено.
Росія царством?
КОПЕНГАҐА, 28. цвітня (Ткб). На основі телєґрами, яку одержав "Aftonbladet" з Або, кружляють там певні поголоски, що колишнього наступника престола Алексія Миколаєвича окликано російським царем, а великого князя Михайла Александровича, брата колишнього царя, реґентом.
Український Посол в Румунїї Галаган в українськім комісаріятї в Кишиневі.
ЛЬВІВ, 29. цвітня 1918. Одеське "Вільне Життя" доносить:
Кишинівські ґазети повідомляють, що посол Української Народньої Републики при румунському дворі Ґалаґан разом з місією, яка знаходить ся з ним, був два днї в Кишиневі для обзнайомленя з дїяльністю місцевого українського комісаріяту. Посла відвідали всї представники місцевих українських орґанїзацій і просили його відвідати місцеву Просвіту. Галаґан в Просвітї був стрінутий представниками меншостий Бесарабії, делєґаціями деяких повітів. На привитання, в тім числї від Болгар, Великоросів, Галаґан відповів їм подякою за теплий привіт і запевнив, що ідеали України близькі до здїйсненя, коли тільки всї горожани її будуть переняті таким патріотичним почуванням, яке він бачив у бесарабських Українцїв. Після кількох нарад з українськими представниками Галаґан відїхав до Яс.
Мирові переговори в Румунїєю.
БУКАРЕШТ, 28. цвітня. (Ткб.) Мінїстер заграничних справ бар. Буріян наспів сюди нинї в товаристві посла бар. Містаґа і лєґаційного радника ґр. Кольоредо. Тим самим поїздом приїхав державний секретар Нїмеччини д-р Кільман.
Нїмецький похід у Фінляндію.
БЕРЛЇН, 28. цвітня (Вольф). Урядово: Ґенерал ґр. Ґольц заняв по боротьбі Tavastehus. Населенє міста витало з одушевленєм наші входячі війска.
Бої на Кавказї.
ЦАРГОРОД, 27. цвітня (ткб). Наші бої за Карс довели до упадку сеї кріпости. Добича виносить 860 гармат здатних до ужитку, богато мунїції і воєнного знаряду. 