Намісник Коритовський — Мешканя у Львові подешевіли. 

Намісник Коритовський приїздить до Львова в суботу, дня 24. с. м. блискавичним поїздом о год. 8.45 рано. Офіцияльне представленє властий і урядників намісникови відбудеть ся в понедїлок, 26. с. м., почавши від год. 11. передполуднем в намісниківськім будинку.
Мешканя у Львові подешевіли. Хоч будівельний рух устав майже зовсїм, треба зазначити, що мешканя у Львові подешевіли і чинші все більше спадають. Від кільканайцять лїт не було стільки вільних мешкань, як тепер. Показуєть ся, що визиск доведено до крайности і що наступила кріза. Побоюючи ся порожних мешкань, властителї домів у власнім добре зрозумілім інтересї годять ся на кожду можливу цїну. Богато вільних мешкань пояснюєть ся сим, що богато пенсіонїстів і малих капіталїстів перенесло ся на провінцию до малих місточок, де житє дешевше, а постійні мешканцї Львова не могучи оплачувати більшого мешканя, обмежили ся на меншім. Замітне також се, що навіть кавалїрські мешканя, котрих цїна вишрубована до неможливої висоти — спали в цїнї о 10 до 20 процент. 