Вражінє у Відни.

Відень, 17. IV. 1913. (В.) Вість про запечатанє справи реформи виборчої з неґативним результатом не зробила на пробуваючих у Відни українських полїтиках, не велике зачудованє чужих дневникарів і послів, нїякого вражіня. Українцї передовсїм вже привикли до того, що всяка акция полїтична Поляків, в котрій також розходить ся о домаганя чи права українського народу, все кінчить ся, з вини Поляків, неґативно, або й простим скандалом. В додатку, знаючи, які були тайні пружини, що бічними стежками старались знївечити компроміс з Українцями, заключений під пресиєю висших чинників і публичної опінїї в цїлій Австриї, Українцї були майже певні, що бодай в посліднїй хвили, як не скорше, то бодай при третім читаню, явні і замасковані вороги реформи цїлу справу унеможливлять. Для Українцїв не була отже вість про зірванє дальших нарад над реформою нїякою несподїванкою.
Несподїванкою і то дуже прикрою була ся вість для всїх негалицьких партий. І правительство і всї сторонництва вязали з успішним полагодженєм сего питаня внутрішної полїтики галицької найріжнїйші далекосяглі пляни. Правительственні сторонництва і сторонництва працї надїялись, що виборча реформа утихомирить на якийсь час українську делєґацию бодай до того степеня, що вона, залишить обструкцийні атентати проти державних конечностий. Чейже тому за згодою всїх сторонництв і правительства проволїкано наради фінансової комісиї аж до заключеня русько-польського компромісу в справі виборчої реформи. Таксамо за згодою всїх рішаючих чинників відложено полагодженє фінансового пляну в повній палатї. Цїлию було уможливити скоре зреалїзованє компромісу, аби відтак вже без нїякої перешкоди, без ломаня обструкциї сторовництва, котрому всї признають слушність, полагодити фінансовий плян.
Правительство і всї парляментарні сторонництва надїяли ся, що галицька реформа виборча вплине додатно за Чехів та чеських Нїмцїв, так що вони, щоби на бути гіршими нїж Галичани, також погодять ся.
Чехи знов инакше загадали використати русько-польську "угоду", до якої, на їх думку, було би цїлком певно прийшло по згіднім ухваленю (в що нїхто з них не сумнївав ся) галицької виборчої реформи. В тій певности, що Українцї з Поляками зійдуть ся тепер в парляментї, загадали Чехи відтворити Славянську унїю, але таку, що обіймала би всїх австрийських Славян, себто також Поляків і Українцїв. Сею унїєю вони надїяли ся запанувати в парляментї. Очевидно, що се рахунок без господарів.
Сумний кінець виборчої реформи розвіяв всї ті найріжнїйші надії і пляни сторонництв і правительства.
Вся віденська преса обговорює розбитє виборчої реформи в тонї розчарованя і резиґнациї. В осудї і в ставленю гороскопів вона, покищо, здержлива. Причина в тім, що вся віденська преса в жидівських руках, а виборчу реформу розбив католицький епископат. Жидівська преса не хоче, щоби, атакуючи противників реформи, не стягнути на себе закиду, що руководить ся жидівським фанатизмом, а виборчу реформу лише тому підпирає, щоби Галичину віддати в жидівські руки. Такий закид не може стрінути редагованого самими клєрикалами католицькими органу нїмецьких клєрикалів. Через те Reichpost приняла вість про розбитє реформи замітками, на які не могли позволити собі часописи лїберальні.
"По довгих переговорах — пише Reichpost — прийшло між Поляками і Русинами до компромісу. По заяві польського епископату судьба сеї реформи виборчої була вже запечатана. Цїла будівля "бльокової" реформи виборчої завалила ся з крахом.
"Що тепер? За 14 днїв має зійтись палата послів державної ради. Заяви і поведенє Русинів не позволяють сумнївати ся, що розбитє компромісу возьмуть за виповідженє війни і що рішено розпочати борбу також в парляменті. На порядку дневнім палати послів стоїть фінансова реформа. Певна річ, що такому соймови галицькому, яким він є нинї, не дадуть тих мілїонів, які край мав дістати з фінансового пляну. Певна також річ, що в інтересї Русинів не є збільшувати тягар податковий на се, щоби польським урядникам в руськім краю підвисшити платню. При помочи Русинів явні і замасковані противники фінансової реформи можуть звалити цїлий плян фінансовий. В небезпецї також провізоричний реґулямін палати послів, котрого правосильність кінчить ся послїдного червня. Що станесь з палатою послів, як упаде се його послїдне стебло ратунку ?!
"Несупокій у Львові є поважною небезпекою для цїлої держави, і нема нїякого вищого виходу: галицька реформа мусить бути зроблена за всяку цїну".
Погляди Reichpost-у є поглядами всїх не польських політиків австрийських. Се, що якраз клерикальний орган католицький виступив перший отверто з сими поглядами, є найлїпшим доказом, що польські епископи не руководили ся релїгійними мотивами, лише виключно національним шовінїзмом польським.