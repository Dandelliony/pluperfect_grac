Українське військо а Укр. Нар. Республіка.

Постій, 26. марта.   Під теперішню хвилю вся давна державна сила тратить своє значіння. Ті сили, що удержували давну Россію, Австро-Угорщину, Німеччину, пішли в повне розладдя, а на місце тих держав повстають нові держави чисто народні як: Україна, Чехія, Югославія, Польща, Сербія, Литва і другі. І лиш ті держави, які успіють під той скрутний час зорґанізувати сильне військо, будуть могли оперти ся напорови сусідів, будуть в силі охоронити свої границі і удержати лад в державі.   Таке велике завдання мусить сповнити українське військо, та головна підпора нашої Укр. Нар. Республіки. Не лише оборона границь перед наступом відвічного ворога Поляка і Москаля, а й удержати внутрішний лад в державі без огляду на се, що діє ся на заполю, без огляду на се, який напрям політики правлячих кругів. — Українському війську є байдуже, чи сегодня є міністрами національні демократи, чи завтра соціялісти, а чи по завтра коаліційний секретаріят або большевики.   Україньске військо буде все підпорою якого небудь українського правительства наколи в його програмі першою точкою стане:   1.) Повна самостійність Української Республіки і дійсна злука всіх українських земель від Сяну по Дін.   2.) Основне переведення демократичних реформ: а) земельної, б) робітничої, в) адміністраційної.   3.) Сильна концентрація всіх сил укр. громадянства для оборони і закріплення Укр. Нар. Республіки.   Українське війско мусить бути свідоме того моменту, що як довго держить ся у нас карність, послух і сей огонь пожертвовання за Україну, що вів нас до тепер, скріпляв і все кликав ми поляжем за Укр. Нар. Республіку, безогляду на се, чи ми голі, чи ситі, чи в чоботах, чи босі, з пушкою чи сокирою, так довго числять ся з нами наші сусіди, чи Румуни, чи Мадяри, чи Поляки, чи Антанта, чи большевики. Тому памятаймо, що байдуже яка будучність наколи має бути і удержати ся Укр. Нар. Республіка, мусить держати ся сильна, з’орґанізована свідома укр. армія, яка все буде тямити: Нема для нас повороту домів, до рідних сіл і хат, наколи весь світ не скаже: є Україна одна, від Сяну по Дін, вільна самостійна.   А тоді підемо домів як дійсні герої, як вірні сини Укр. Нар. Республіки, що свій обовязок сповнили до послідного вистрілу до послідної каплі крови.   Стрілець   