Галичина й Українська Република.

Львів, 24. сїчня 1917.
Становище творцїв і дїячів невої української держави до нас, західної галузи України, міра розумового, чутєвого й волевого інтересу їх до прикарпатської области українських земель — все те було і є доси одним з предметів цїкавости й жури кождого члена нашої тїснїйшої вітчини. Частинну відповідь на питанє пре сї справи знайшли ми в числї з 21. грудня найбільше розповсюдненого київського українського орґану, "Народньої Волї" — хочемо змістом статї сеї подїлити ся з нашими читачами.
Пише "Народня Воля":
"Одним з важних питань, яке виникає в звязку з національним визволенєм українського народу і створенєм вільної української держави, є питанє про те, як постановить ся до сеї держави український нарід в Австрії. Як відомо, протягом двох з половиною років війни австрійські Українцї були завзятими австрійськими патріотами і богато сил і жертв поклали на те, щоб допомогти австро-нїмецькому союзови одержати перемогу над Росією. Робили так не з почутя якоїсь особливої любови до Австрії, бо не дуже солодко жило ся українському народови від австро-польським панованєм. Але все ж положенє Українцїв в Австрії було безмірно краще нїж в Росії під самодержавним чоботом Миколи II і його прибічників, і тому цїлком зрозумілими були горячі бажаня австрійських Українцїв визволити український народ в Росії з під того самодержавного чобота і забезпечити йому хоч такі можливости культурного й полїтичного розвитку, які давала Австрія.
"Але з вибухом в Росії революції відносини різко змінили ся. Український нарід по тім боцї кордону дістав повну можливість бороти ся за свій вільний розвиток і сей розвиток здїйсняти. В звязку з сим мусїла різко змінити ся й полїтика галицьких Українцїв.
"Трудно слїдкувати за сими змінами в українській полїтицї в Галичинї, бо звязку між Україною й Галичиною нема нїякого, і навіть часописи галицькі доходять сюди дуже рідко й непостійно. Але всеж і на підставі того матеріялу, який маємо, певні висновки можна зробити. Таким матеріялом є кільки чисел найбільшої і найвпливовійшої української ґазети в Галичинї "Дїло", що прийшли сими днями до Київа і торкають ся як раз дуже болючої для нашого народу справи — справи прилученя східної (української) частини Галичини до Польського королївства, яке хотїли були в свій час зробити нїмецькі та австрійські дипльомати.
"Хто читав українські ґазети в Австрії до революції і підчас резолюції, тому відразу кидаєть ся в очі різка зміна самого тону ґазет. Коли ранїйше галицькі часописи були пересякнуті вірнопідданчим духом, то тепер прим. "Дїло" пише про ті самі справи в тонї дуже холоднім. Се можна помітити не вважаючи на дуже велику обережність в словах і не вважаючи на сувору австро-польську цензуру, від якої в кождім числї "Дїла" білїють великі лисини". —
Тут "Народня Воля" наводить за нашим дневником відомі вискази пп. Сїнґалевича і Петрушевича, і робить з них такий висновок:
"Отже від представників наших держав, і зокрема від представників української держави чекають австрійські Українцї поратунку. В чім саме полягає сей поратунок, про се говорить "Дїло" в передовій статї:
"Не хочемо бути частю польського державного орґанїзму, хочемо бути самостійним, незалежним народом".
"В такім самім дусї говорить і один з найбільше відповідальних, що до Австрії українських полїтиків, посол д-р Кость Левицький. Заявляючи співробітникові віденської ґазети, що українська частина Галичини повинна дістати автономію в межах Австрії, він додає:
"Колиб же Австрія не хотїла нас мати, домагаємо ся прилученя до української pепублики".
І навіть найбільше відповідальний з австрійських Українцїв, посол М. Василько, про котрого "Дїло" каже, що йому "можна закинути все инше, тільки не недостачу австрійського патріотизму", навіть він заявляє:
"Колиб було правдою те, що оголошують ґазети в Берлїнї й Відни, австрійським Українцям дїйсно не зоставило ся би иншої дороги, як надїя на поміч инших держав на мировій конференції".
"Треба ще зауважити, що все се писало ся перед оголошенєм Української Народної Републики, і що се говорять представники поміркованої національної демократичної партії. Голосів представників лївіщої частини українського громадянства в Галичинї ми не знаємо, але безперечно, що вони говорять ще яснїйше і рішучійше.
"Сї надїї галицьких Українцїв на українську републику складають на її найвисші орґани — Центральну Раду й Ґенеральний Секретаріят — велике й поважне завданє. Хоч погроза включеня української Галичини в Польське Королївство, як доносять останні ґазетні відомости, нїби поки ще проминула, але орґани української републики повинні доложити всїх сил, щоб українському народови в Австрії дано було змогу вільно висловити ся про свою дальшу долю". —
Що-до того, за ким заявились би австрійські Українцї, коли б мали змогу свобідно висловити своє стремлїнє, що до сього питаня "Народна Воля" на підставі наведених голосів не має нїякого сумнїву. 