◦ ◦ ◦ ◦ ◦ ◦ ◦ ◦ ◦ ◦

Земельна реформа в Росії.
Доносять з Петербурга, що правительство установило комісію для приготовленя і переведеня селянської реформи. Орґан соціялїстів революціонерів як першу точку реформи ставить перенятє державою цїлої земельної власности і домагаєть ся, щоби конституанта рішила сю справу.
Греція проти Італії.
Ліон, 7 цвітня. Доносять сюди в Атен, що грецьке правительство вручило Італїйському послови протест проти походу італїйських війск в Епірі, а головно проти заміни грецького прапора на фортї Арґіро Кастрон прапором альбанським. Заразом доручено також протест людности і послів Епіру.
Російська суспільність за республикою.
БЕРН (Ткб.) До "Temps" доносять з Петрограду: Майже всї більші дневники які почали виходити після революції, заявляють ся за республикою. Монархісти ще залякані і пригноблені та поводять ся з резервою. В теперішній хвилї нема сумнїву, що струя за демократичною републикою є дуже сильна серед суспільности.
Російський штаб про битву над Стоходом і під Золочевом.
ВІДЕНЬ (Ткб). Російський штаб оголошує: По безуспішних боях, які звели наші війска за склад оружя на лївім березї Стоходи в околицї Тоболи Оленин, наші війска обсадили правий беріг тої ріки.
Після звідомлень вождів наші війска, які боронили тої точки, понесли тяжкі втрати. З двох полків 5 дивізії стрільцїв лише кількадесять жовнїрів перейшло на правий беріг Стоходи. Оба команданти тих полків убиті. Третий полк тої дивізії відступав із стратою половини свого чисельного стану. З двох полків двох инших полевих дивізій втекло тільки по кількасот жовнїрів. Инші полки мали менші втрати.
Дня 4. цвітня вечером неприятель спрямував загальний артилєрійський огонь на відтинок Пеняки—Чепелї—Свинюхи в сторону Золочева, острілюючи нашу першу і Другу лїнїю та всї наші полученя по заду. Лїтаки кермували артилєрійським огнем і рівночасно кидали бомби. О год. 7 вечером неприятель пішов нагальним приступом на село Чепелї, але його відперто огнем. Небавом опісля неприятель виконав ще 5 наступів в напрямі села Чепелї. Підчас пятого наступу повелось йому вдерти ся до наших ровів, але протинаступом його зараз заперто. Шестим наступом вспіла неприятельська піхота заволодїти частю наших ровів біля села Чепелї, та на другий день наші війска знов її виперли і привернули в цїлости Нашу першу лїнїю. На прочім фронтї карабІновий огонь і дїяльність летунів.
Успіхи підводної війни.
ШЕРБУР. (Ткб.) Затоплено бразилїйський пароплав. "Tarana" обєму 4.661 тон. Мабуть утонуло 13 моряків.
КОПЕНГАҐЕН. (Ткб.) Д 1. цвітня затонули на Північнім мори пароплави, які везли вуголь до Aarhus.
Нїмецькі лїтаки над Анґлїєю.
БЕРЛЇН. (Б. Вольфа.) Ескадра нїмецьких лїтаків обкинула бомбами в ночи 5. цвітня з добрим успіхом кораблї в Down та рефлєктори і фортифікації на північний захід від Ramagase.
Турецький комунїкат.
ЦАРГОРОД. (Ткб.) Комунїкат головної турецької кватири. Кавказький фронт. Відперто пробу вивідного наступу неприятельських патруль. Санайський фронт: В часї вивідного наступу на південь від Ґаза здобуто сто скринь мунїцїї, телєфони і инший воєнний матеріял. На фронтї наших війск, що бють ся в Ромунїї, була боєва дїяльність дуже оживлена. Корабель, який затопило одно з наших підводних суден в портї в Александрії, мав обєму 8.500 тон та віз 7000 тон вугля і 1000 тон паші.
Бої в Месопотамії.
ЛЬОНДОН. (Ткб.) Анґлїйський комунїкат з Мезопотамії доносить: Висунені наперед анґлїйські і російські віддїли получили ся д. 2 цвітня на лївім березї Дяльц. Доносять, що Турки завертають в напрямі Кірін.
Воєнний кредит Америки.
ВАШІНҐТОН (Ткб). Сенат приняв перший воєнний кредит. Закон дає до розпорядимости президентови 100 мілїонів долярів.
Увязненє Нїмцїв. Зарядженє мобілїзації.
ВАШІНҐТОН (Б. Райтера). Департамент справедливости видав приказ увязненя около 60 Нїмцїв. В ріжних американських портах сконфісковано близько 100 нїмецьких кораблїв. Заряджено мобілїзацію війска, фльоти і моторових суден.
Конфіскати нїмецьких кораблїв.
ЛЬОНДОН (Ткб.) Бюро Райтера доносить з Ню Йорку: В Ню Йорку, Бальтіморе і Ню-Льондон сконфісковано нїмецькі кораблї. Се буде мабуть і у всїх портах. Загалом є в американських портах 91 нїмецьких кораблїв. Дотичний приказ мінїстра скарбу не подає близше, що станеть ся з сими кораблями. 