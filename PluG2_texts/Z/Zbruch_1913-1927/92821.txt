◦ ◦ ◦ ◦ ◦ ◦ ◦ ◦

Що чувати в світі?   Лотва, Фінляндія і Естонія рішили почати сейчас переговори з большевиками. Причиною є невдоволення населення з війни, недостача одіжі та харчів.   Новий литовський кабінет вже готовий. Склад його ось який: міністер президент, торговлі й фінансів в одній особі, Ґальванаускас, заграничних справ Вольдемарас, справедливости Норелька, хліборобства й просвіти Тубеліс, комунікації Смолюнас, внутрішних справ Зілінскас.   З Омська доносять, що Колчак наслідком мілітарних неповоджень зрікся власти на річ Денікіна та вицофується з політичного і військового життя.   Мадярський парлямент займається ухваленням нової виборчої ординації та вибором директорії, зложеної з 5 членів. Завданням директорії буде переведення виборів та ведення державних справ аж до часу утворення нового уряду.   Француський сенат на засіданню дня 11 п. м. ратифікував мировий трактат.   Кандидатами соціялістичної партії у Парижі назначені відомий письменник Анатоль Франс і Жак Садуль, капітан француської армії, який в часі російської революції перебував в Петрограді, де брав живу діяльність в праці совітів.   Вісти про опущення Будапешту румунськими військами неправдиві. В місті далі находяться румунські відділи й біла ґвардія.   Анґлія й Франція стараються о позичку 200 міліонів долярів в Америці, яку то суму думають вихіснувати для піднесення курсу франків та штерлінґів.   "Daily Mail" доносить, що япанський парлямент одноголосно ратифікував мировий трактат.   В Малій Азії вибухло повстання Турків.   Вперед! 