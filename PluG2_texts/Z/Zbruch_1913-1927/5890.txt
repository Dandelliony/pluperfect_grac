Кілька слів до нашої львівської публики в справі нашого театру.

Виїхавши на пару неділь за границю, не був я тепер у Львові на виставах нашого театру. По повороті видїв я дві вистави. Хочу з сеі нагоди сказати кілька уваг. В остатних часах осуджує критика дуже остро наш театр і має в неоднім рацию; але й поведене публики супроти свого одинокого театру є таке, що сором для столичного міста. На вчерашнім „ювилейнім“ представленю Франка — на знаменитій його комедиї „Учитель“ — кромі десяти може інтелїгентів та малої горстки студентів, не було більше нїкого. Ві второк відкликано в послїдній хвиля представленє, бо розпродано лише кілька білетів. Правда, веденє театру в остатних часах заслугує ва осуд, одначе треба взяти під увагу, що певна часть вини за недостачі театру лежить у байдужности публики, котра спричинює невідрадний стан фінансовий підприємства, який знова відбитись мусить на артистичній стороні. З сього творить ся справдішнє блудне колесо. Тимчасом театр наш не заслугує на таке крайно байдужне трактованє. Недавно як-раз бачив я драматичні вистави у Відни, був у Франциї на виставі першої в сьвіті париської „Comedie Française“, а ще в порівнаню до них гра наших артистів потрафила мене вдоволити. Длятого сьмію звернути ся тепер з зазивом до нашої публики, щоб бодай на конець побуту театру у Львові— підперла його живійше ніж дотепер. — Д-р Ярослав Олесницький, голова „Руської Бесїди“ у Львові. 