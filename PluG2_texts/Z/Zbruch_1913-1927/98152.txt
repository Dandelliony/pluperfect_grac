◦ ◦ ◦ ◦

Признання републики далекого Сходу. Амстердам. З Владивостоку доносять, що Чічерін повідомив сибірське правительство, що совітська република готова признати републику далекого Сходу й зачати з нею переговори.   Керзон уступить. Париж. Радіо. "Intrasigeant" доносить з застереженням, що льорд Керзон має уступити зі становища міністра загр. справ.   Фінляндія переговорює в большевиками. Польські часописи доносять, що фінляндський уряд під натиском фінляндських соціялістів рішив розпочати мирові переговори з совітським урядом. Ці переговори мають розпочатися дня 9. ц. м.   Ватикан і Квіринал. К. Б. доносить з Риму: Папа згодився, аби католицькі пануючі складали візити в Квіриналі. Першим католицьким пануючим, котрий відвідає італійського короля в Квіриналі буде король Альфонс еспанський.   Премєр Тусар в тешинській справі. П. А. Т. доносить з Тешина: Чеський премєр Тусар в експозе, виголошенім в чеськім парляменті зложив таку заяву в тешинській справі: Негайно по мирових переговорах домагалися ми, аби антанта віддала нам область Тешина, до якого маємо історичні і господарські права. Поляки станули на становищі плєбісциту, одначе тепер бачуть, що значна скількість людности заявиться при плєбісциті за нами, і роблять все що тільки можуть, аби плєбісцит унеможливити. Взиваємо антанту, аби забезпечила життя і здоровля людей в плєбісцитовій области.   Громадська думка   