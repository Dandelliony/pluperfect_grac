◦ ◦ ◦ ◦ ◦ ◦ ◦ ◦ ◦ ◦

Йорданське свято відбуло ся у Львові на ринку серед гарної зимової погоди, при великій участи духовенства і вірних, в присутности представників властий і з асистою війска. Серед публики мало значну перевагу жіноцтво — чоловіки і сини святкують йорданське свято в поли...
Casino de Paris, знаний у Львові льокаль, знов отворене. Сим разом не для кабарету і для приватних цїлий а для кіна Червоного Хреста, якого весь дохід призначений на поміч для ранених у сїй війні жовнїрів і для їх родин. Наші читачі, вибираючись у вільній хвили до кіна, не забудуть про сей льокаль і про приміщене там, друге у Львові, кіно Червоного Хреста, яке кождого тижня дає більш-менш по 1.000 корон на шпиталї Червоного Хреста і на підмоги для сиріт по тих, котрі лягли головами.
Двотижневі хлїбові карти. Невдовзї у Львові мають бути заведені двотижневі хлїбові карти замість тижневих, що вже в основі порішене. Дотеперішна скількість побираної муки і хлїба остане незмінена. Ріжниця буде в тім, що на два тижнї буде можна закупити 1 клґр. муки, а решта відтинків припаде на хлїб (1260 ґр.).
Відзначені ордером pour le merite в Нїмеччинї. В часї теперішної війни в Нїмеччинї відзначено ордером pour le merite 71 осіб, між ними 8 князїв, 4 полевих маршалків, 7 ґенералів полковників, 31 ґенералів, 8 ґенералів-поручників, 1 полевого маршалка-поручника і 3 підпоручників, а в маринарцї 1 великого адмірала, 1 адмірала і 3 капітанів.
Наші припаси золота. Припаси золота в монархії, на скільки знаходять ся в приватнім посїданю як дорогоцїнности, обчислюють на 400 мілїонів корон. 