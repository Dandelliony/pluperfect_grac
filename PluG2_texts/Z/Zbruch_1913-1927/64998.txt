◦ ◦ ◦ ◦ ◦ ◦ ◦ ◦ ◦ ◦

Зєдинені держави предкладали Австро-Угорщинї окремий мир з антантом.
"Deutsche Tageszeitung" пише: З віродостойних донесень слїдує, що амбасадор Злучених Держав Пенфільд предложив австро-угорському урядови заграничних справ пропозиції, яких цїлю було спонукати Австро-Угорщину до зірваня з Нїмеччиною і союза з антантом. Австро-Угорщина мала би зректи ся части Галичини, Трентіна, Банату, Босни і Герцеґовини, і за те після побіди над Нїмеччиною одержала би Баварію і Шлезк. Відкиненє предложень відбуло ся в такій формі, що американський амбасадор переконав ся про злишність свого дальшого побуту у Відни.
Мирові умови антанту.
До нїмецьких дневників доносять в Амстердаму:
Після відомостий з анґлїйських жерел мав заявити анґлїйський полїтик Buxten на конференції, яка відбула ся в справі мира в Льондонї, що держави антанту були би схильні заключити мир під отсими услївями:
1) Нїмеччина мусить повернути всї здобуті области.
2) Осередні держави мусять згодити ся на те, що Сербія одержить доступ до моря, а Тридент припаде Італїї.
3) Бельґія і Сербія мають бути привернені і одержати воєнне відшкодованє.
4) Нїмеччина мусить віддати Франції часть Льотаринґії з кріпостю Мец. Дарданелї перейдуть під надзір Америки. Часть кольонїй буде Нїмеччинї повернена.
Нові несупокої в Петроградї.
Проти провізоричного правительства.
КЕЛЬН (Ткб.) "Кolnische Zeitung" доносить з Стокгольму: На основі приватних відомостий з Гапаранди вибухли в Петроградї нові великі несупокої проти провізоричного правительства, які є ще поважнїйші від несупокоїв мартових. Подорожних до Росії задержано в Гапарандї, бо рух поїздів до Росії є перерваний. Від чотирох днїв не надїйшла зовсїм почта з Росії.
Соціялісти в російськім кабінетї.
КОПЕНГАҐЕН. (Ткб). "Berl. Tidende" доносить з Петрограду: Тепер уже є певне, що соц.-дем. провідник Церетелї, який вернув з засланя на Сибір, вступить в склад тимчасового правительства як мінїстер працї, а Плєханов буде іменований мінїстром без теки як муж довіря соціяльних демократів.
Контрреволюція в Росії?
СТОКГОЛЬМ (Ткб.) "Svenska Dagbladet" доносить з Гапаранди, що в околици Київа прийшло до поважних заворушень. Уоружені ватаги розброїли мабуть мілїцію і взяли власть в свої руки. Війско, вислане з Київа, мусїло вести бої з ватагами. В Брусилові прийшло до погрому жидів. На широкій области панує цїлковита анархія. Також з Одеси надходять подібні вісти. Увязнено там в четвер 12 земельних властителїв з Бесарабії, тому що аґітували за давним правительством.
Брусїлов начальним московським командантом.
ЖЕНЕВА (Ткб.) Аґ. Радіо доносить, що ґенерала Брусїлова іменовано начальним командантом в московськім відтинку.
Анґлїя боїть ся о Росію.
КРІСТІЯНІЯ (Ткб.) Льондонський кореспондент "Aften Posten" телєґрафує, що в Анґлїї появляють ся побоюваня що-до російського фронту, який творить одиноку слабу точку в зелїзнім колесї, потягненим антантом довкола осередних держав.
Анґлїя супроти приступленя Америки до війни.
ЛЬОНДОН (Ткб.) В палатї громад канцлєр скарбу Бонар Ляв поясняючи резолюцію, яка витає приступленє Зєдинених Держав до антанту, заявив, що Америка як і Анґлїя була витягнена у війну проти власного бажаня і не наслїдком власних похибок, тільки тому, що инакше поступити по могла. Найважнїйшим з питань, які мають рішити ся в тій війнї, є питанє, чи свободолюбиві зарядженя, на яких полягає поступ культури і добробут людськости, мають задержати ся в силї проти зєдиненої сили війскового деспотизму. З того становища приступленє до війни великої республики є відповідним pendant до революції, яка поставила російський нарід, то зносив такі великі терпіня, в рядї висвободжених народів. Не буде воно пересадою, коли поступованє Америки назветь ся найбільш безінтересовним в історії. Америка поступає під непереможною силою людської совісти в хвилї, коли була загрожена цїла будучність культури а передовсїм демократії, а коли хтось, що стоїть на боцї, затикає уши або закладає руки і відвертає очи, а завдяки своїй силї мігби інтервенїювати, є нетільки звичайним свідком але й співвинним.
ЛЬОНДОН (Б. Райтера). Палата громад приняла резолюцію, яка висказує правительству і народови Зєдинених Держав глубоку подяку за приступленє до коалїції.
Питанє поживи в Зєдинених Державах.
БЕРН. (Ткб.) Співробітник "Matin-a" доносить з Ню Йорку, що за кілька тижнїв питанє поживи в Зєдинених Державах найдеть ся в тім самім положеню що й в Европі.
Нїмецькі втрати на Заходї.
ВІДЕНЬ (Ткб.) Комунїкат француського ґенерального штабу з д. 18. с. м. подає число неранених нїмецьких полонених на 17.000, число здобутих і перечислених гармат на 700.
Комітет робітничий прихильний Українцям.
"Pyсское Слово" доносить: Комітет робітників підпирає змаганя України до самостійности. Завдяки заходам сьогож комітету вже видано декрет про самоуправу надбалтійських провінцій.
Слїдство проти великого князя.
Проти вел. князя Миколи Миколаєвича заряджено слїдство про те, о скільки він завинив невдачу на Мазурських озерах.
Осїдок для бувшого царя.
Рішенє про вибір місця осїдку для бувшого царя Миколи буде видане що-йно конституантою, бо провізоричне правительство не почуває себе покликаним до того.
Настрій російської армії.
ПЕТРОГРАД (Пет. Аґ.). Президент мінїстрів кн. Львов і кількох инших мінїстрів, які були в головній кватирі, заявили, що тепер відносини в російській армії значно поправили ся. Справа припасів і достави не викликає нїяких побоювань. Карність війска не зменшила ся, боєвий настрій зростає з кождим днем. 