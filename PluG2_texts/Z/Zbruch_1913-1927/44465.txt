Український нарід — Українським Сїчовим Стрільцям на коляду!

Уже другий рік стоять хоробрі Українські Сїчові Стрільцї в полї. Друге Різдво не засядуть у теплій хатї до Святої Вечері, не роздїлять просфори, не їстимуть кутї в крузї рідних і найблизших...
Кожда українська родина має когось зі своїх найблизших і найдорожших, хто в полї проводитиме се старинне свято. — Цїла українська суспільність має своїх найдорожших Стрільцїв, котрих і сьогорічнї Різдвяні Свята застануть в окопах.
Про них, про славу та гордість українського народу хочемо отсим нагадати нашій суспільности. Не тому, начеб вона хоч на хвилинку набули на них. Нї! Надто сильно сплетена ся золота пряжа ідейних змагань, що лучить і вяже Українських Сїчових Стрільцїв з цїлим українським народом, щоб було можна їх забути. Пригадати хочемо тільки, що недалеко вже ті церковні свята, в котрі по старому прадїдному звичаю обдаровують себе взаїмно найблизші.
А найблизші нам Українські Сїчові Стрільцї не тільки тому, що між ними наші брати та сини, але передовсїм тому, що всї ми споріднені тою самою цїлю, тим самим змаганнєм, тим самим гарячим бажаннєм: воля України, краща доля народу — се ті ідеали, які цїлу українську суспільність звяжуть в одну сердешну родину з тими борцями, що з оружєм у руках стоять тепер на полях бою.
Як одна велика родина приготовляймо ся стрінути се старинне традиційне свято. Обдаруймо наших Стрільцїв, як батько й матір обдаровують дїти, як сестра брата, як любчика любка. Нехай ті, що свої сили, своє здоровлє та своє життє несуть у жертву за кращу будучність народу, не чують ся в днях старинного родинного свята осиротїлими й відокремленими. Хоча дїлять нас простори, але лучить в одно велика безсмертна ідея. Осолодїм їх долю хоч дрібним і доказом, що памятаємо про них!
Вартість тих святочних дарунків не в їхнїй предметовій цїнности, а в тій щирости та любови, з яких випливає охота зробити кождому Стрільцеви хочби маленьку приємність, вручити хочби дрібненьку пригадку. Чим хата багата, тим рада!
Збираннєм тих святочних подарунків на коляду Українським Сїчовим Стрільцям займають ся у спільнім порозумінню: Українські Боєва Управа й Українські Жіночі Комітети в Віднї та Львові.
Щоб получити приємність з пожитком, хочемо передати Стрільцям від суспільности передусїм практичні річи, отже охорони всякого рода перед зимовим вітром і морозом, потім якусь тривальшу памятку, вкінцї дрібні предмети, котрі звичайно роздаровуєть ся при таких нагодах (папіроси, шоколяда й т. ин.).
Звертаємо ся до української суспільности з просьбою, щоби складала такі предмети між собою та відсилала на руки Комітету Українок у Львові, вул. Петра Скарги.
Просимо передусїм безпроволочно завязати по всїх усюдах окремі комітети для збірки грошевих датків від хати до хати, щоби придбати як найбільшу квоту на закупно дарунків. Гроші просимо слати до Відня на руки Української
Боєвої Управи (Zentralleitung der ukrainischen Legion, Wien, XIV, Goldschlaggasse 108). Туди-ж треба звернути ся по чеки почтової каси ощадности.
Відень, 19 падолиста 1915.
Українська Боєва Управа. 