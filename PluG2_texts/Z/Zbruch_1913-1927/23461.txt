◦ ◦ ◦ ◦ ◦ ◦ ◦ ◦ ◦ ◦

Небезпечний Шевченко. Абсольвенти земської ремісничої школи в Полтаві прикрасили вінєту своєї фотоґрафічної ґрупи портретом Шевченка з приводу ювилею поета. Учительський збір, довідавшись про се, порішив знївечити групу й неґативу та приказав відфотоґрафуватись ученикам без Шевченка.
Руссифікация Холмщини. В звязи з переіменованєм назв ріжних місцевостий в Холмщинї на чисто росийські наспів з мінїстерства внутрішних справ циркуляр до місцевої адмінїстрациї, в котрім говорить ся: що позаяк до холмської ґубернїї належать місцевости з росийським населенєм, а також на підставі затвердженої постанови ради мінїстрів з 30. мая 1905 р., рахунки і кореспонденцию приватних товариств і інституций дрібного кредиту, які провадять свої справи в межах сеї ґубернїї, слїд вести виключно росийською мовою. Рівнож адреси почтових посилок ріжного рода (крім тих, які кидають ся до скринок) в межах холмської ґуб., як і отриманих з ґубернїй варшавського ґенерал-ґубернаторства повинні бути виключно росийські.
Конфіската книжки М. Драгоманова. Київська судова палата затвердила арешт, який наклав київський тимчасовий комітет для пресових справ на книжку М. Драгоманова — "Шевченко, українофіли і социялїзм". Проти видавництва "Криниця" заряджено карне доходженє по деяким пунктам §§.128. і 129.
Огонь в податковім уряді. В Печенїжинї на другий день Зелених сьвят лучила ся така подїя: Податковий касиєр Білїнський мав передати перед полуднем згаданого дня касу контрольорови Пінчаковському. А що рахунки не годили ся, відложено ту справу до полудня. Коли відтак по полудни оба урядники увійти до уряду, побачили страшний вид. Увесь уряд був заповнений димом, а всї бюрка і ціла проча бюрова обстанова потапала в поломіни. В тій хвили завізвано поміч і погашено огонь. Опісля заряджено доходженє причин огню, та на разї стверджено лише то, що в бюрі була банька бензини, яка займила ся з незвісних причин. Огонь обхопив бюрко і підручну касу, в якій було 12.800 К. готівки в банкнотах, які очивидно до тла згоріли. Власти зарядили строге доходженє. По містї ходить чутка на тему дефравдациї, поповненої в тім урядї, якої слїд мав затерти огонь.
Перемиський офіцир-дефравдант арештований. Вчера арештовано в Кракові поручника Фрідріха Раба з 10. баталїону саперів у Перемишли, котрий перед кількома днями здефравдував 3.000 К, призначених на виплату жолду жовнїрам. Він скрив ся в своєї любовниці Ополївної. Коли полїция входила до її помешканя, вона укрила Раба в ліжку і перечила, наче би він був у неї. Раба викрито й арештовано, а разом з ним і Ополївну за поміч в утечі війскового втїкача.
Вільчек арештований. Вчера повідомлено краківську полїцию, що в Дрезнї арештовано дефравданта Вільчка. Сейчас виїхав туди комісар полїциї Крупінський. Досї устійнено, що Вільчек по дефравдациї втїк до Нїси на Шлеську, звідси до Липська, Франкфурту і Візбадену. Їздив по ріжних нїмецьких містах, подаючи себе за якогось Труна Ґуру, а також показував паспорт на імя Юлїяна Ганїшевського. Часто висилав до Кракова листи до своїх спільників, щоби інформувати ся про хід слїдства. Полїция викрила в спільника Крулїковського 140.000 К, бракує ще 50.000. 