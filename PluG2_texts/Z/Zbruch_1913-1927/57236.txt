◦ ◦ ◦ ◦ ◦ ◦ ◦ ◦ ◦ ◦

Зима в Карпатах.
Безвиглядність російських зусиль.
Воєнний кореспондент "Frankfurter Zeitung" пише про положенє з Карпатах:
В останних днях був я в Прослопськім провалї, в долинї Золотої Бистрицї і в ровах на Цимброславі, які вже представляють чисто зимовий образ з снїгом на метер і з великими бурями. Мимо боєвої павзи житє нїмецьких карпатських війск зовсїм не є легке. Кожду дошку, кождий цвях до будови позицій треба двигати по тисячі метрів у гору по болотї, серед снїговицї і мраки. Просто дивно, чого тут в короткім часї серед найважчих обставин довершено, особливо, коли знаєть ся, що для довозу є тут тільки мала, ще підчас мира збудована зелїзниця з Борзи через Прислоп до Кірлїбаби і Дорни Ватри.
Коли Росіяни хотять у жовтни перевести свій плян очищеня Карпат, то зустрінуть віддїли, які тепер значно міцнїйші і значно лїпше хоронені нїж у вересни, де вони й тодї відперли всї російські наступи. Тепер сї віддїли почувають ся зовсїм панами положеня і опановують терен перед своїми позиціями.
Ромуни уступають з Семигороду й евакуують свої пограничні области.
БЕРН (Ткб). До "Temps" телєґрафують з Букарешту: Щоби забезпечити обсадженє східної части Семигороду й охорону національної території, ромунський ґенеральний штаб рішив взята свої війска з південного Семигороду й розмістити їх в граничних горах між Оршовою і Кронштатом. Таким чином ґенерал Зеттен орґанїзує оборони чотирох провалів, які з Трансильванських Альп ведуть до ромунської рівнини. З приводу трудностий, які зустріла ромунська армія на південь від Дунаю, треба було перервати семигородську офензиву, зарядити відворот до границї і так виректи ся дорого окуплених набутків.
МАҐДЕБУРҐ (Прив. тел.). "Magdeburger Ztg." довідуєть ся з Льондону, що в ромунських округах Сїная і Стамбулов на зарядженє війскових властий переводить ся евакуація.
"Рєч" про промову канцлєра.
СТОКГОЛЬМ. (Пр. тел.) характеризує останню промову канцлєра як ряд плаксивих нарікань, що неприятелї ображають бідну Нїмеччину. Ґазета боронить анґлїйської полїтики і стараєть ся закиди канцлєра проти Ромунії ослабити похвалами мудрости Братіяну. Замість про побіди міг канцлєр говорити тільки про недостачу поражень. Прибитий тон його промови пробиваєть ся нетільки в тім, що він сказав, але також в тім, чого він не сказав.
Воєнні комунїкати австро-угорського ґенерального штабу з 10 жовтня.
Війна на Сходї. На північний схід від Черна-Гевіз наші війска відперли ромунські наступи. В граничній области на південь від Гатсеґ забрали ми неприятелеви гору Неґрлюі. Добича з битви під Брассо виносить досї: 1175 бранцїв, 25 гармат, в тім 13 тяжких, багато возів з мунїцією і багато оружя, 2 льокомотиви, більше як 800 ваґонів переважно налакованих поживою і багато иншого воєнного матеріялу. За побитою 2. ромунською армією ідемо погонею в гори.
Армія ґенерала ф. Aрца відперла задні сторожі неприятеля, які станули до бою і доходить до виходу в долину Чік і до долини Ґієрґіє.
З російського фронту остає ся до оголошеня тільки відпертє неприятельських наступів в области Ледової і добутє нїмецькими війсками села Гербутів над Нараївкою.
Війна з Італїєю. На фронтї в Побережу Італїйцї після 8-дневного сильного артилєерійського і мінового приготовленя перейшли пополудни у відтинку між Сан Ґрадо ді Мерна і озером Добердо до загального приступу проти наших становищ на височинї Красу. Був се славний день для наших війск, які там бють ся. Безпереривний огонь не вспів їх захитати. З незломимою силою відпирали вони могучі удари, завдаючи неприятелеви дуже великі втрати і задержали в своїм посїданю всї становища без виїмку. Бої на фронтї в долинї Фляймс тривають дальше.
В области Люсія одна з наших стеж полонила 53 бранцїв. Кілька італїйських наступів на відтинок Gardinal—Busa alta відперто. Також між долиною Сутана і долиною Адижі місцями неприятель проявляє великий рух. На Пасубіо ведеть ся значнїйша боротьба.
Подїї на мори. В ночи з 8 на 9 с. м. одна з наших ескадр гідроплянів дуже успішно обкинула бомбами стацію летунів і будівлї в пристани Вльора. В ночи з 9 на 10 с. м. одна з наших ескадр гідроплянів з добрим успіхом заатаковала війскові предмети в Монфальконе і стацію гідроплянів коло Ґрадо, а инша дворець і війскові урядженя в Сан Джорджіо ді Ноґаро. Було богато влучних метів. Всї лїтаки вернули з тих виправ неушкоджені мимо нагального острілюваня.
Воєнні комунїкати нїмецького ґенерального штабу з 10. жовтня.
Західний терен війни. Ґрупа війск нїмецького наслїдника престола Рупрехта: І вчера неприятель переважно в вечірних і нічних годинах вів сильні наступи на великім боєвім фронтї між Анкрою й Соммою. Всї вони остали без успіху. Проби наступу Французів на схід від Вермандєвіллєрс ударемнено.
Фронт нїмецького наслїдника престола: По обох сторонах Мози значні гарматні й мінові бої.
Східний терен війни. Фронт кн. Баварського: Коло Кол. Острова (над Стоходом на північний захід від Луцка) виперли ми Росіян з висуненого наперед становища й відперли протинаступи. Нїмецькі віддїли здобули приступом село Гербутів на захід від Нараївки, поносячи самі дуже малі втрати, при чім полонили 4 офіцирів і 200 жовнїрів і здобули кілька машинових карабінів.
Фронт архикн. Карля. В Карпатах скінчили ся нїчим російські протинаступи перед становищами, які ми здобули 8. с. м. на Бабі Лудовій.
Фронт в Семигородї. На східнім фронтї всюди зроблено поступи. Ми здобули вихід з гір Гарґітта і гір Барольських до горішної і долїшної Цік (долина Альту). По обох сторонах Кронштату побідні війска остро напирають на уступаючих побитих Ромунів. Доси з тридневої битви під Кронштатом полонено 1175 жовнїрів і здобуто 25 гармат, в тім 15 тяжких, богато возів мунїції й оружя. Крім того здобуто 2 льокомотиви і над 800 возів, наладованих переважно поживою. По згідним донесеням усїх війск неприятель понїс дуже важкі кріваві втрати.
На захід від провалу Вулькан здобули ми граничну гору Неґралюп.
Балканський терен війни. Фронт македонський: Положенє не змінило ся.
Ґрупа війск Макензена: Неприятель вів далї свої атаки на болгарські війска в луку Черна (на схід від зелїзницї Монастир— Фльоріна). Коло Скосіціра осягнув він малі користи, зрештою скрізь його відперто. 