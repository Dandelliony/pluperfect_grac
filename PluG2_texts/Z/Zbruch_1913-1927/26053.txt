◦ ◦ ◦ ◦ ◦ ◦ ◦ ◦ ◦ ◦

Вибір нового папи.
РИМ. (Ткб.) Corriere d’ Italia доносить, що кардинали постановили скликати конклявс на понедїлок 31. серпня на полудни. По відправленю останних абсеквій сьвята колєгія збереть ся в каплици сьв. Павла, де перед полуднем буде богослуженє до сьв. Духа. Опісля буде латинська промова pro eligendo pontifice, а потім зачнуть ся приписні формальности відокремленя.
Увязненє нїмецького конзуля.
СТОКГОЛЬМ. (Ткб.) Після вістий, які сюди наспіли, увязнено нїмецького конзуля в Або (в Фінляндиї) і його родину і відставлено до Петербурга. Вісти про страченє консуля неправдиві.
Анґлїя ломить міжнародне право.
ГАҐА (Ткб.) Gazeta de Holande доносить Іміден під датою 21. с. р.: голяндський пароплав "Нїколяс", що прибув з Ляйт до Іміден, мав на покладї 37 рибаків. Була се залога 6 рибацьких човнів. З сих човнів чотири затопили анґлійські воєнні кораблї, а два зловлено. Хоч сї рибаки голяндської національности, перевезено до Івернес, а відтам відставлено їх до вязниці в Перт. Так пять днїв держали їх у вязници, обходили ся з ними зле і живили їх недостаточно. Потім сих 37 рибаків завезено до Едінбурґа, де їх знова держали 8 днїв у вязници. Увільненє завдячують одиноко енерґічній інтервенциї капітана корабля "Нїколяс".
Як згинув командант "Дайтшмайстрів".
ВІДЕНЬ. (Ткб.) Korrespondenz Wilhelm доносить, що вістка начеби команданта полку "Дайтшмайстрів" Гольцгавзена застрілено з засїдки, є неправдива. Після наспівших докладних звітів Гольцгавзена убито в лїсї, як проводив хоробрим полком.
Арештованє Грібара.
ВІДЕНЬ. (Пр. т.) Die Zeit доносить з Ґрацу, що б. посадника Любляни д-ра Грібара арештовано за державну зраду.
Сербський князь Юрій ранений.
ВІДЕНЬ (Пр. т.) Südslavische Korrespondenz доносить, що найстарший син сербського короля, кн. Юрій, який відбував що дня інспекцию війска в Білгородї, зістав ранений в голову як переїздив автомобілем. Приватно доносять з Угорщини, що він мав навіть згинути. Кн. Юрій є командантом 18. полку сербської піхоти. Оповідають, що був з одним полковником коло муру одного з фортів, коли почали падати в тамту сторону австрийські ґранати, Кн. Юрій хотів утїкати, коли нараз один ґранат експльодував недалеко і повалив мур, котрого камінє зранило князя в голову.
Царська родина подорожує.
МОСКВА via Берлїн (Ткб.) Царська родина відїхала до Царського села.
Мобілїзация Швециї.
БЕРЛЇН (Пр. т.) Зі Стокгольма доносять, що шведське правительство запорядило покликанє дальших річників жовнїрів. 