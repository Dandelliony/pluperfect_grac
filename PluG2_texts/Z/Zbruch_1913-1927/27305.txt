Дїяльність української репрезентациї.

Дня 15. вересня с. р. відбула ся нарада українських послів з Галичини і Буковини.
Голова українського клюбу п. д-р Кость Левицький предложив звіт про інтервенцию президиї укр. парляментарної репрезентациї галицької й буковинської у властий в актуальних справах та повідомив про заходи коло сотвореня одного спільного комітету ратункового для Галичини й Буковини без ріжниці віри і народности. Супроти того, що польська сторона нашого предложеня не приняла, сотворено на внесенє президиї окремий український комітет ратунковий.
Вибрано екзекутивний комітет ратунковий з правом кооптациї, про котрого склад і дїяльність доносимо осібно.
Переведено загальну дебату над полїтичним положенєм.
Дня 19. вересня відбула ся конференция комісиї парляментарної з представниками Боєвої Управи Укр. Сїчових Стрільців. Принято до відома звіт про стан українських війскових віддїлів і постановлено інтервенїювати в поодиноких справах.
Дальше засїданє української парляментарної репрезентациї Галичини і Буковини відбуло ся в парляментї дня 22. вересня с. р. під проводом голови п. д-ра Костя Левицького.
Голова представив заходи президиї в справі акциї ратункової для українських збігців з Галичини і Буковини, почім голова Комітету ратункового п. віцепрезидент Романчук предложив звіт з дїяльности комітету ратункового.
Удїлено по дебатї дальші директиви в ціли успішного веденя акциї для українських збігців, пробуваючих у Відни і в инших місцевостях держави.
Голова відчитав письмо президента мінїстрів ґр. Штірка в справі прискореня виплати поборів службових для учителїв (професорів) і урядників, котрі перебувають поза краєм.
Дальше представив Голова заходи президиї в справі орґанїзациї Українських Сїчових Стрільців і заспокоєня домагань, поставлених Боєвою Управою.
По звітї про орґанїзацию нашої преси у Відни представив Голова зміст послїдної конференції президиї з президентом мінїстрів і мінїстром внутрішних справ.
Справами виплати поборів службових для урядників судових займає ся з припорученя репрезентациї парляментарної п. Сїнгалевич, справами поборів службових учителів (професорів) займають ся пп. Днїстрянський і Колесса, справами виплати додатків конґруальних для сьвящеників п. Фолис.
Президия української парляментарної репрезентациї функціонує постійно і остає в контактї в міродатними кругами. 