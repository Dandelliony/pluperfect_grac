◦ ◦ ◦ ◦ ◦ ◦ ◦ ◦ ◦ ◦

Затоплено.
БЕРЛЇН (Вольф) В области замкненій довкола Анґлїї наші підводні лодки знов знищили неприятельські торговельні кораблї поємности 22000 тон.
Анґлійські жінки за миром.
БЕРН (Ткб.) Полїція розвязала зараз по отвореню численні збори, скликані міжнародним мировим союзом жінок 8 с. м. з Маншестері. Як доносить "Manchester Guardian", збори мали приняти резолюцію такого змісту: Збори взивають населенє сеї держави, як також демократів усїх держав, щоби зажадала від своїх правительств безпроволочного навязаня мирових переговорів на основі російської формули "без анексій, без контрибуцій".
Подібні манїфестації жінок були в богатьох містах.
Ґраф Люксбурґ persona ingrata.
БЕРЛЇН (Вольф.) Арґентинський посол вручив нинї в урядї заграничних справ ноту, повідомляючу з припорученя арґентинського правительства, що ґраф Люксбурґ з причини своїх телєґрам не є persona grata і що видано йому пашпорти. Після заяви арґентинського посла то зарядженє звертаєть ся виключно до особи ґрафа Люксенбурґа.
Відручне письмо в справі війскових осіб.
ВІДЕНЬ (Ткб). Цїсар видав ось таке письмо: Довготреваюча війна наложила тяжкі обовязки на всїх горожан держави. Щоби найтяжше діткнені родини в міру можливости ухоронити на будуче від нових тягарів, приказую, щоби низше наведені особи війскові і боєвих формацій, о скільки не належать до заводового стану, були уживані на таких службових становищах, системізованих для здатних до служби на фронтї, які не є наражені на постійні дїланя неприятеля:
1) Оставші одинокі сини родин, з яких 2 або більше синів уже полягло або вмерло від ран, віднесених на війнї або від воєнних трудів або від хороби, набутої в часї сповнюваня воєнної служби;
2) Батьки 6 або більше незаосмотрених дїтий, про удержанє котрих мають дбати.
Заразом повідомляю про те мойого мінїстра війни, спільного мінїстра скарбу (з огляду на Боснїю і Герцеґовину), мойого мінїстра краєвої оборони, мойого угорського мінїстра краєвої оборони, шефа ґенерального штабу, мойого коменданта моєї маринарки і шефа віддїлу доповненя цїлої оружної сили, щоби порозумівши ся взаїмно, казали видати дальші зарядженя в цїли перепровадженя тої справи.
Охорона льокаторів.
ВІДЕНЬ (Ткб.) "Wiener Zeitung" оголошує, що розпорядженє мінїстрів справедливости внутрішних справ і публичних робіт з дня 14. грудня про охорону льокаторів має мати приміненє також в Ярославі.
Арештованє небезпечного злочинця.
КРАКІВ. (Ткб.) До тутешного арешту ґарнїзонового суду відставлепо нинї пополудни дезертира 13 полку піхоти Людвика Врескі-ого, арештованого в Меріш Вайскірхен, який замордував і зрабував нотара в Новім Чинї і застрілив в Моравській Остраві двох полїційних аґентів та вахмайстра жандармерії, які силкувались арештувати його. Злочинця привезли до Кракова три жандарми і два поліційні аґенти.
Загальний страйк в Портуґалїї.
ЛЬОНДОН (Ткб). "Daily Mail" довідуєть з Мадриту, що в Портуґалії розпочав ся загальний страйк, який обіймає всї фабрики, а також банки і ріжні господарства. Ґазети не виходять. Заведено стан облоги.
Події в Росії.
Зміни ґенералів.
ПЕТРОГРАД. (П. Т. А.) Ґенерал Рузський іменований головним командантом північного фронту на місце ґенерала Клембовського, якого зложено з уряду. Ґенерал Драґоміров став головним командантом армії на південно-західнім фронтї в місце ґенерала Денїкіна, якого арештовано і під закидом державної зради поставлено перед революційний суд.
Арештованє кн. Львова.
КОПЕНГАГА (Ткб). "Berlingske Tidende" доносить дорогою на Гапаранду з Петрограду, що б. президента мінїстрів кн. Львова і 80 зближених до нього полїтиків арештовано.
РОТТЕРДАМ (Ткб). До "Daily Telegraph" доносять з Петрограду: Володимир Львов відіграв, здаєть ся, двозначну ролю як посередник між Корнїловом і Керенським. В тім, що він сказав Керенському, посунув ся він далї, нїж йому сказав Корнїлов. Навіть є взагалі сумнївне, чи Корнїлов давав йому яку повновласть.
Калєдїн арештований.
ПЕТРОГРАД (ПТА.) Після останних звідомлень арештовано коло Ростова ґенерала Калєдіна.
Арештованє заговірників.
АМСТЕРДАМ (Ткб.) "Nieuve Rotterdamsche Courant" доносить: "Після інформації "Daily News" з Петрограду під датою 2. с. м. богато офіцирів з ріжних головних кватир прибуло до Петрограду і робило приготованя до виступленя проти тимчасового правительства і виконуючого комітету та замордованя Керенського. Готель Асторія, де заїхали офіцири, окружено несподївано моряками під проводом офіцирів в присутности членів виконуючого комітету Ради робітників і жовнїрів. Арештовано 14 осіб.
Резолюція большевиків.
СТОКГОЛЬМ (Ткб.) Після вістий з Петрограду Рада робітників і жовнїрів 279 голосами проти 115 припала резолюцію большевика Каменева, яка жадає негайного запронованя демократичного мира і усуненя тайних договорів.
Вірність тимчасовому правительству.
ПЕТРОГРАД (П. Т. А.). Керенський і Алєксєєв приняли депутацію т. зв. дикої дивізії, якої командант вручив їм резолюцію, заявляючи вірність тимчасовому правительству всїх полків дивізії, які є ядром війск Корнїлова. Центральний видїл балтійської фльоти вислав до Керенського телєґраму, яка подає до його відома одноголосну резолюцію за попертєм правительства. Рада офіцирів в Москві вислала до цїлої залоги відозву й справі оборони вітчини проти всяких протиреволюційних замахів. Правительство зложило з уряду ґенерала Калєдіна, отамана донських козаків, який хотїв оголосити себе диктатором південної Росії та віддано його під суд.
Самовбийство вожда війск Корнїлова.
ЛЬОНДОН (Ткб). Бюро Райтера доносить з Петрограду: Вожд війск Корнїлова ґен. Крилов прибув до Петрограду, завізвавши війско, щоби зложило оружє і піддало ся правительству. Приняв його Керенський. Опісля Крилов удав ся до свого мешканя, де револьвером відібрав собі житє. 