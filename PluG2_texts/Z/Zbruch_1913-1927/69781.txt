◦ ◦ ◦ ◦ ◦ ◦ ◦ ◦ ◦ ◦

Реклямації хлїборобів. Нам пишуть з Відня. Посол д-р Кость Левицький звернув ся в дорозї телєґрафічній до мінїстерства краєвої оборони в справі рільників і осіб, занятих в рільничих орґанїзаціях. Многим рільникам, які мають бути реклямовані від війска для господарських цїлий і яким удїлений реченець упливає, не були покликані і через те інтереси господарства не були наражені на шкоду. Не відомо отже, що з ними станеть ся, і для того в тій справі конче потрібне виясненє. На отсе запитанє дістав посол д-р Кость Левицький від полїтичної секції мінїстерства краєвої оборони ось таку відповідь: Хоча дотичні поданя о реклямованє доси не полагоджені, всеж таки рільники і особи, заняті в рільничих орґанїзаціях, дістають автоматичне продовженє визначеного їм реченця аж до 30. вересня с. р., а то на основі розпорядку мінїстерства краєвої оборони, віддїл XIV, ч. 1224 з дня 20. серпня 1917.
На днях — як нам пишуть з міста — розіслало друки міське бюро роздачі хлїбових карт у Львові так властителям реальностий, як і поодиноким родинам до виповненя, зладжені виключні в мові польській. Не знаємо, о скільки хто з поодиноких мешканцїв Українцїв запротестував супроти такого "wyodrębnienia Galicyi" міським бюром роздачі хлїбових карт, але чи запротестували бодай наші інституції, як "Днїстер", "Земельний Банк" і инші проти такого "wyodrębnienia".
Українське педаґоґічне Товариство видало сими днями власним накладом всї шкільні друки для народних шкіл, як: дневник лєкційний, виказ науки, виказ клясифікаційний, шкільне повідомленє і т. д. Повідомляючи про се, просить згадане Товариство всї Хвальні Управи шкіл Вп. Українське Учительство, щоби при надходячім шкільнім роцї замовляли і куповали потрібні шкільні друки лише в канцелярії сего Товариства у Львові при вул. Мохнацького ч. 12.
В Угнові. Заходами комітету і Секції Живого Памятника відбуде ся в недїлю, дня 26. серпня с. р. величавий фестин в Угнові, в лїску "Річне", з богатою проґрамою.
Відзначенє. Надпоручник провіянтовий п. Мирон Гаврисевич відзначений золотим хрестом з короною на стяжцї хоробрости. 