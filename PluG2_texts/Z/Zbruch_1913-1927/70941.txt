◦ ◦ ◦ ◦ ◦ ◦ ◦ ◦ ◦ ◦

Телєфон редакції "Дїла". З нинїшним днем заводимо в нашій редакції знов телєфон, якого число є 565. — Як відомо, по випертю російської інвазії зі Львова війскові власти всї приватні телєфони у Львові знесли, узалежнюючи уживанє приватного телєфону від свого дозволу. Тодї знесено і наш передвоєнний телєфон (ч. 261). Тепер за дозволом війскової власти заводимо на ново телєфон, який одержав число 565.
Консекрація епископа Коциловського. Пишуть нам з Перемишля: Обряд консекрації розпічнеть ся в недїлю, 23. с. м., точно о годинї 9. перед полуднем торжественним процесіональним походом митрополита і епископів з епископської палати до катедральної церкви. З огляду на се, що цїлий акт консекрації довго триває, ен. Коциловський буде могти принимати депутації українських перемиських товариств аж слїдуючого дня, себто в понедїлок, 24. с. м.
Відзначенє. Інж. лїсн. Мирон Крижановський одержав велику срібну медаль за хоробрість перед ворогом. Відзначений брав участь в вересневих боях 1914 в східній Галичинї, а ранений під Львовом в обі ноги, дістав ся до неволї, звідки удало ся йому в часї відвороту Росіян зі Львова відзискати свободу та вернути до своїх. Тепер як надпоручник придїлений до етапної команди в характері рільничого референта в Отинїї.
Не дійшов... Читаємо в "Linzer Volksblatt": Одна із сцен, які доводилося бачити при походї союзних війск в східній Галичинї, заслугує на те, щоби її присвятити окрему згадку. Один український стрілець, з рядів того лєґіону, що в сїй війнї виявив скільки геройства, йшов з своєю сотнею наступом на верх гори. Молодий герой йшов жваво й радісно, не вважаючи на ворожі кулї, щоби тільки все вперед, вперед, бо по тім боцї гори було його родинне село. Там стоїть його люба рідна хата, там вештаєть ся його мати, там певно працює його батько із сестрами на своїм поли. Від часу, як молодий стрілець в осени 1914 р. пішов в добровольцї, щоби обороняти свою вітчину, не мав нїякої вістки від своїх найдорозших. Радістю забило ся його серце на вид свого рідного села і ся радість прискорювала його кроки. Та коли тільки він як перший вийшов на вершок гори, впав, поцїлений смертною кулею. Хвилину тільки бачив свою родинну землю і в туж мить упав молодий герой. Після битви занесли його товариші до села, до його родичів та поховали в добрій рідній земли. 