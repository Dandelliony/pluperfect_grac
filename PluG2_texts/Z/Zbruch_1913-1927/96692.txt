◦ ◦ ◦ ◦

Патріотичний педаґоґ. Про учасника нападу на о. д-ра Юрика проф. Стемпєня дістаємо від колишнього його ученика такі інформації: Часто приходив проф. Стемпєнь до ґімназії пяний. А все з грубою палкою як згінник і за що небудь бив нею учеників. Одного разу в осени 1907 року сталася така подія: На коридорі розмовляли по українськи голосно два ученики, оден з них латинник, син селянина з с. Вишнівчика, пов. Бережани, який так як і його батько Поляком не був, був Українцем римо-кат. обряду, по польськи говорити не вмів і щойно почав учитися по польськи в ґімназії; з товаришами говорив все по українськи. Надійшов підчас цеї балачки в українській мові проф. Стемпєнь зі своєю палкою і коли почув, що цей латинник говорить по українськи, то це довело його до такої бішености, що він так брутально і дико з криком почав бити хлопця, ученика ІІ кл. ґімназії, що палка зломалася. І тому педаґоґови ні волос з голови не спав. Батько хлопця хотів Стемпєна запізвати до суду, одначе Стемпєнь вдобрухав його невеликою квотою і селянин "дав спокій".   Державна почта! З Варшави пишуть: Лист, наданий у Львові 24. грудня 1919 дійшов до Варшави 28. марта 1920.   Чи є хліб у Львові? У Львові вибухли були страйки через недостачу хліба. Та він є. У склепі Чижевського при Зеленій вулиці можна дістати хліб щодня. Тільки, що бохонець коштує 58 "маречек".   Між Львовом і Ряшевом курсуватимуть від дня 1. цвітня особові поїзди ч. 42 (відїзд зі Львова 2.35 і ч. 41. приїзд до Львова 16.55). Поїзд призначений до льокальних подорожей.   Польський посол дає хабарі. Польські денники доносять, що оноді в міністерстві апровізації лучилася ось яка пригода. Посол з Нового Санча Поточек, складаючи подання в руки одної з урядничок, всунув їй дискретно хабара. Урядничка повідомила про се свою власть. Списали протокол з нею і з послом Поточком, а що в соймі недавно ухвалили закон, який за хабарництво передбачує навіть кару смерти, тож посол Поточек повинен бути суджений по ним самим і його товаришами ухваленому законови.   З Малпи — Ґавліковський. Міністерство внутрішних справ оповіщує, що соймовий посол пан Ян Малупа vel Малпа вніс подання о зміну свойого родового назвиська на "Ґавліковський". Є це перша зміна назвиська серед соймовнх послів. Пан Ян Малупа vel Малпа належить до партії ПСЛ. і пястовців. Закон про зміну назвиськ ухвалений в соймі на внесення посла Малупи vel Малпи, який був теж референтом сеї справи в повній палаті.   І в "Бриґідках" крадуть. Оноді вкрадено з тюрми "Бриґідки" 230 простирал. Поліція арештувала дві особи, підозрілі о крадіж.   Громадська думка 