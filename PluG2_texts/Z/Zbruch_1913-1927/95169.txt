◦ ◦ ◦ ◦

Арештовання в Софії. Зі Софії доносять: Президент Стамбулинський приказав арештувати всіх большевицьких провідників. Досі арештовано 56 осіб.   Виборча кампанія в Америці. З Льондону доносять: Н. Ворльд розпочинає виборчу кампанію за Говером. Преса доносить, що Говер є найбільш підходячим кандидатом.   Балтійські держави дальше радять. З Ґельзінґфорсу доносять, що конференція балтійських держав продовжила свою сесію.   Ґрей президентом Союза народів? "Globe" доносить, що Ґрейови мається запропонувати президентуру Союза народів. Супроти сього мабуть вже не верне до Вашинґтону.   Спільний виступ Румунії, Югославії та Чехословаччини проти Апоні. Кореспонденція Дація доносить з Букарешту: Телєґрама, яка надійшла до уряду заграничних справ, доносить з Парижа, що президент міністрів д-р Відо, чехословацький міністер загр. справ д-р Бенеш і Пасіч та Трумбіч рішили виступити спільно перед мировою конференцією проти голови мадярської делєґації ґр. Апоні, як що він виступив би з новими жаданнями в Парижи.   Домагаються свободи рухів для Літвінова. З Москви доносять: Народній комісар заграничних справ Чічерін доніс по радіотелєґрафу анґлійському міністрови заграничних справ льордови Курцонови, що совітського делєґата в Копенгазі Літвінова мимо приречення анґлійського правительства анґлійська поліція ограничила в горожанських вільностях. З тої причини переговори не можуть відбуватися в Копенгазі, тільки треба їх перенести на инше місце. Як довго анґлійське правительство на се не згодиться, дальші переговори не можливі.   Донецький басейн в руках большевиків. "Экономическая Жизнь" доносить: Всі копальні в донецькім басейні перейшли в наші руки в кращому стані, ніж се можна було сподіватися. Більшість копалень вже в русі, добуваючи около 25 міліонів пудів місячно.   Конференція окраїнних держав. "Berlinske Tidende" доносить з Ґельзінґфорсу: Конференція окраїнних держав прибрала розміри більші, ніж сподіванося. Супроти сього показується потреба перенести конференцію до Варшави. Переговори між совітською Росією і Естонією добігають до кінця.   Становище Галичан. "Gazeta Wieczorna" подає: З Москви радіо доносить: Всі галицькі Українці, що перейшли перше на сторону доброволецької армії, прилучилися тепер до червоної армії, бажаючи битися зі своїм найбільш запеклим ворогом — Поляками.   Моравія жадає автономії. "Der Morgen" подає: Чехи і моравські Німці зложили на руки Масарика і Тусара протест проти проєктованої конституції, опертої на основі централізму — і зажадали полишення дотеперішної автономії.   Совітська пропозиція Румунії. "Der Morgen" доносить: Совітське правительство запропонувало Румунії заключення мира, згоджуючись на прилучення до неї Бесарабії.   Трієст і Чехи. "Secolo" подає: В Трієсті має відбутися конференція представників Італії ї Чехії в справі обнови економічно-торговельних зносин.   Ґданьск, Рєка і Константинопіль. "Danz. Ztg." подає: Ґен. Робілян — делєґат Начальної Коаліційної воєнної Ради заявив в сенаті, що анґльо-американський капіталізм вибрав Ґданьск, Рєку і Константинопіль за точки опертя для опановання центральної Европи під зглядом промисловим і торговельним.   Громадська думка 