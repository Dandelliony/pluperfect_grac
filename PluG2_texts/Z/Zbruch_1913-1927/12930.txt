Українська Громадо!

В 1911 році, як в 100-лїтні роковини уродин Маркіяна Шашкевича, здвигнув український нарід на Білій Горі в Підлисю зелїзний хрест — памятник Маркіянови. Комітет, який заняв ся здвигненєм того памятніка, перетворив ся в Товариство ім. Маркіяна Шашкевича з осїдком в Золочеві, яке взяло на себе обовязок довершеня будівлі того величавого памятника та його консервациї, а крім того поклало собі за ціль ширити культ Маркіяна Шашкевича через збиранє і консервацию памяток, що відносять ся до його особи, уладжуванє прогульок та народних торжеств на Білій Горі, сходин, викладів, концертів в Його честь і т. и.
Маркіянів хрест — се найбільший памятник, який поставила галицька Україна на своїй земли для свого великого Сина, гідний побратим Тарасового Хреста на могилї над Днїпром і ним повинен дорожити цілий український нарід, найбіднійший в історичні памятки зі всїх народів.
Підлисє, як місце уродженя першого Пророка відродженя галицької України, а до того прямо чудо сільської природи, повинно бути для нас тим, чим є для Поляків Вавель, а для Німців Ваймар.
Ми повинні ту, поетом оспівану Білу Гору, тугою повиту і те типове, патриярхальне приходство в Підлисю з тим „колодязьом студененьким, де дуб воду тягне", де вродив ся, жив і співав Пророк України — викупити на власність народа і зробити нашою сьвятою Землею!
До зреалїзованя тої великої мрії є покликане в першій мірі Товариство імени Маркіяна в 3олочеві. Однакож перед тим мусить воно подокінчувати ті підприємства, які почало і які не терплять проволоки. І так конечно мусить бути висипана біля хреста на Білій Горі висока могила зі спіральною стежкою на вершок, довкруги хреста треба викупити від місцевих селян землю, там треба побудувати захистний дім тай починити много инших удогіднень, щоби Підлисє могло бути дійсно прогульковим місцем для почитателів Маркіяна.
Все те вимагає великого вкладу гроша, на які Тов—о без попертя загалу української суспільности не здобуде ся.
Наша суспільність натомість, як в ювилейнім році з великим одушевленєм приняла ідею збудованя памятника Маркіянови і поспішила з жертвами на сю ціль, так пізнїйше на ту справу призабула — так що Тов—о ще дотепер не покрило коштів будови памятника і затягнений довг в квотї 3000 кор. спав на кілька одиниць, які за него ручили.
Так бути не повинно і наша суспільність мусить тою справою заінтересувати ся.
Передовсїм не повинно бути в цілим краю національно сьвідомої одиниці, яка би не була членом Тов—а ім. Маркіяна Шашкевича в Золочеві, та не платила річної вкладки в квоті 6 кор. Відтак жертви на Маркіянів памятник повинні так довго впливати, аж доки не буде все в Підлисю так викінчене, як було в проєктї.
Підписаний видїл піддає сю справу під розвагу передовсім нашій інтеліґенциї так світській як і духовній, а відтак цілому загалови та просить о матеріяльну поміч.
Заяви вступленя в члени Тов—а як також вкладки та жертви просить слати на адресу: Товариство ім. Маркіяна Шашкевича в Золочеві.
За Виділ Тов—а ім. М. Шашкевича д-р Теодор Ваньо голова, Михайло Західний секретар. 