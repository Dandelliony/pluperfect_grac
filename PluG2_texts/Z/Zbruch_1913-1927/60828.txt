Про українську орієнтацію в сїй війнї.

Львів, 6. сїчня 1917.
В святочний час думка кождого Українця з особливою силою звернеть ся за відповідю на питанє, яке стоїть перед нами від початку війни: Що буде з нами? Що принесе нам ся війна?
Нїхто не може нам дати на се питанє відповіди. За те житє наше за час війни дає нам основи з вірою й надїєю дивити ся в невідому будучність, кріпити наші серця в важкім воєннім лихолїтю певністю, що Україна "не вмерла і не вмре".
Давний, історичний спір за українську землю відновила теперішня війна.
З одного боку Росія, поневоливши, з виїмком Галичини, всю Україну, поставила собі за цїль поневолити ще й Галичину і так, заволодївши всею українською землею, ще раз попробувати змірити ся з невмирущою силою українського народу: чи не вдасть ся вкласти його на віки в могилу.
Ся воєнна цїль Росії рішила про українську орієнтацію в сїй війнї: не тільки всї австрійські Українцї, хотячи оберегти дотеперішні здобутки свого національного житя, стали по сторонї осередних держав, але й велика часть російських Українцїв — одні явно, другі тайно — лелїяли надїю, що війна визволить як не всю українську землю то бодай поважну часть її від російського панованя і тим самим принесе їй змогу вільного житя.
Та з другого боку війна відновила традиційні польські змаганя до панованя над українською землею. Ті змаганя знайшли речника в тій части польського табору, який жде відбудови Польщі від осередних держав. Їх змістом є домаганє, щоб всї українські землї, якими розпоряджають осередні держави, були вернені під панованє польської державности.
Дотеперішний вислїд війни з огляду на сей російсько-польський спір за Україну принїс нам мало відради. З одного боку границї російського володїня над українською землею розширили ся; з другого боку манїфести володарів осередних держів про утворенє польської держави і відручне письмо австрійського цїсаря з заповідю відокремленя Галичини заповідають на тій части України, яка знаходить ся поза межами російського володїня, здїйсненє польських змагань.
Сей стан — як сказано — дає мало відради. Та рівночасно бачимо на українській земли процес, який велить нам все таки підняти серця в гору і сподївати ся лїпшої будучности.
Зачнемо від російської України. Вкласти українське житє на віки в могилу була воєнна цїль Росії, — а що бачимо ми тепер?! Бачимо, що нїколи так не займала ся Росія українським питанєм, як власне протягом сеї війни, та що чим далї, тим українське питанє стає актуальнїйше й актуальнїйше у внутрішній полїтицї російської держави. Зі звісток, які ми стараємо ся в як найбільшій повнотї подавати нашим читачам, відомо, як заняла російську публичну опінїю українська справа в окупованих частях Галичини, як широко розлив ся по російській Українї клич національної школи, як лїдер лїберальних кругів, на якого вказують як на будучого провідного державного мужа Росії, бере участь в працї над проєктом автономії України. Очевидно все се є тільки засїв, і кола він дасть плоди, ми не знаємо. Але важне те, що власне в часї війни, в якій воєнною цїлю Росії було раз на все стерти з лиця землї українство, можливий такий засїв.
Про українську справу по сїм боцї боєвої лїнїї що-йно вчера писали ми й нинї не маємо до наших слїв богато додати. Наше поколїнє зросло тут в боротьбі за право до вільного національного житя, наші дїти родять ся й виростають в сїй боротьбі, — і вона нам не страшна. Може стати ся, що волею сильних світа сього ся часть нашого народу ввійде в склад полїтичних орґанїзмів, які осередні держави покличуть до житя, щоби приєднати собі Поляків. Але чи не чують вони голосу остороги Історії, яка вчить, що польська держава вдала через українське питанє?! "Чужі володарі приходять і відходять, а ми все остаємо" — може сказати про себе український нарід.
В кінцї — незалежно від державних границь чи боєвих лїнїй, які дїлять українську землю — треба мати на увазї той моральний капітал, який здобула українська справа з приводу і завдяки теперішній війнї перед лицем культурного світа. Що не стало ся би, — той капітал принесе українському народови проценти, які також заважать на його долї в будучім полїтичнім укладї Европи.
Все те повинен розважити собі кожний Українець в сей святочний час, все те повинно принести українській родинї внутрішний спокій. Очевидно, не спокій вдоволеня, який каже нїчого більше не бажати і тільки вживати того, що істнує, — а спокій робітника, який — певний, що працею своєю осягне свою цїль — в годинах мірковань про минуле, теперішне й будуче набирає рішучости до дальшої працї.
Нехай-же сей святочний час наповнить сею рішучістю серця мілїонів синів української землї! 