◦ ◦ ◦ ◦ ◦ ◦ ◦ ◦ ◦ ◦

Пересторога! Тому, що цивільне населення міста Львова бере участь в боротьбі проти українських війск, стріляючи до них з вікон домів, заповідаю і перестерігаю, що мешканці мужеського пола того дому з котрого впаде хочби оден стріл, будуть здесятковані. Видано у Львові, дня 4. падолиста 1918. Наказний Отаман Дмитро Вітовський в. р.   Наказ для всіх офіцирів Українців. Всі офіцири Українці, які находяться на відпустці у Львові або в найблизшій околици і які не мають приділеної служби, мають сейчас зголоситися в Народнім Домі у пор. Сенюти. Львів, дня 3. падолиста 1918. Командант: Маринович, полковник в. р.   Військове звідомлення. Львів, 4. падолиста 1918 в полуднє. Наспіли поважні підкріплення. Рано розпочаті операції в повнім ході. Занято двірець Персенківку і Головний двірець. Прочищено вул. Янівську і Гицлівську гору. Взято полонених і здобуто кільканайцять машинових крісів. Міське шумовиння вдається в боротьбу, стаючи по стороні противника.   Богослуження з приводу проголошення Української Держави відбулося вчора у Львові та по усіх церквах архидієцезії. В храмі св. Юра станула де Служби Божої ціла капітула з Ексц. Митрополитом на чолі. По богослуженню виголосив Митрополит високопатріотичну проповідь, почім відспівано гимн "Боже Великий Єдиний".   До відома українських офіцирів бувшої австро-угорської армії. Цісар Карло І. звільнив усіх офіцирів від службової присяги, щоб вони могли свобідно вступати до своїх національних армій. На иншім місци містимо наказ української військової власти в сій справі. Сподіємо, що офіцири Українці й без того наказу поспішать в ряди української армії.   Жидівська міліція у Львові. Сіоністичний комітет безпечности видав до жидівського населення поклик, в якім зазначує, що переняв на себе завданнє запевнити Жидам спокій і порядок. Комітет взиває Жидів заховуватися спокійно й держатися строгої невтральности. В цій ціли утворилася жидівська міліція, котра стерегтиме жидівських вулиць і інституцій.   Де ви повині бути? Багато офіцирів-Українців, котрі за чужу справу наражували своє життя кожної хвилі на смерть, одержали небезпечні рани й ниділи в полоні, увиваються тепер, коли рішається доля нашого народу на століття, по вулицях Львова в цивільнім убранню, або пересиджують собі преспокійно цілими днями по кофейнях. Ставимо до вас питання, панове, що уважаєте себе інтеліґентною верствою, де ви повинні бути? Де ваше почуття національного обовязку? Не вже ви позбулися на чужій службі почуття власної гідности?   Утеча вязнів з карного суду у Львові. Вязні карного суду у Львові розбили одну камеру на першім поверсі, а далі й усі на тім самім поверсі й гурмою утікли з вязниці.   Польська робітнича рада утворилася у Львові з 120 представників, яка стала зовсім на становищі польських завойовників і у своїй відозві до робочого люду взиває його відперти український замах на "польськість" Львова.   Діло 