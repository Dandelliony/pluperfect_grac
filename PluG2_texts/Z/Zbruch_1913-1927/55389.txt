◦ ◦ ◦ ◦ ◦ ◦ ◦ ◦ ◦ ◦

Нарада в справі помочи виселеним з обнятих війною місцевостий скликав на вчора до салї Ставропіґії заложений в сих днях комітету для опіки над евакуованими. Звідомленє з дотеперішної дїяльности комітету подав п. надрадник Кмицикевич. Комітет поклав собі за цїль посередництво між евакуованими і властями, моральну опіку над евакуованими і опіку над евакуованими дїтьми-сиротами. Щоб могти ввійти в зносини з евакуованими, комітет постарав ся в ц. і к. командї міста о лєґітимації, які управняють відвідувати евакуованих. Дїти сироти буде комітет приміщувати в захистї або через захист у Василіянок. В дискусії одобрено проґраму дїяльности комітету. — Краєвий Союз господарсько-торговельних спілок у Львові зложив з нагоди смерти бл. п. О. Антона Захарійсевича свого члена основателя і першого президента товариства, на фонд евакуованих 50 К. замість вінця на домовину.
Дирекція ц. к. семинарії учительської мужеської у Львові оголошує: Вписи учеників до школи вправ ц. к. семинарії учит. мужеської у Львові, як також учеників до приготовляючої кляси і на курси відбувати-муть ся 13. і 14. вересня 1916 від години 9 до 12 перед полуднем. Іспит вступний для учеників вписаних до приготовляючої кляси і на перший курс розпічнеть ся дня 15. вересня с. р. о год. 8 рано. Ученики, котрі схотять вписати ся на І. курс, мають предложити: 1) Метрику хрещеня, або народженя на доказ, що мають скінчених 15 лїт житя. 2) Послїдне шкільне свідоцтво з клявзулею відходу на доказ, що скінчили IV. клясу середної школи (передостатна нота з греки і латини не входить в рахубу) або що найменше III. клясу видїлової школи. 3) Свідоцтво здоровля від державного лїкаря на приписанім блянкетї. 4) Два примірники точно виповнених родоводів. 5) Свідоцтво моральности, коли в послїднім півроцї шкільного року 1915—16 не ходили до школи.
З радости відзискав мову. Син лїкаря дентиста з міста Жера, будучи на боєвім фронтї підчас гураґанного огня артилєрійського з переляку дістав так сильне нервове потрясенє, що втратив мову. Через довший час лїчено його безуспішно і втрачено зовсїм надїю, щоби він міг відзискати бесїду. Що йно недавно коли нещасливому жовнїрови донесено, що до шпиталю прийшла його мати і хоче в ним побачити ся, так утїшила його ся відомість, що нагло відзискав мову.
Богдан Лепкий. Тим що полягли. 1914—1915. Відень 1916. Накладом Української культурної Ради. Стор. 56. Невеличка збірка лїричних віршів на воєнні теми. Як тому лїт 16 на сїм самім місци я привитав з одушевленєм першу збірку віршів Лепкого, так тепер, хоч як се менї прикро, мушу сказати, що не будить ся нова збірка в моїй душі тих почувань, які та перша будила. Чи причина лежить в менї чи в поетови? Менї здається, що в нїм... Поза тим разять такі граматичні форми як всьо зам. все, дїтьом зам. дїтям і т. п. Сього вже рішуче не повинно бути. — М. Лозинський. 