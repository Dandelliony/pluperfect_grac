◦ ◦ ◦ ◦ ◦ ◦ ◦ ◦ ◦ ◦

Голова Загальної Української Ради д-р Кость Левицький виїздить з Відня в суботу мимо легкої недиспозиції, щоб взяти у Львові участь у витаню нового мінїстра внутрішних справ.
Мінїстри в Галичинї. Урядово оголошують: Мінїстер внутрішних справ кн. Гогенльоге і мінїстер для Галичини д-р Моравський удали ся в кількадневну інформаційну подорож до Галичини. Мінїстри хочуть на місци оглянути й пізнати шкоди, спричинені в Галичинї війною, до якої усуненя прямує розпочата велика акція відбудови краю. У Львові і в Кракові мають міністри перебувати по однім дни.
Голос від вивезених. Від доц. д-ра І. Свєнціцького, управителя "Національного Музея", який перебуває на засланю в Київі, наспіла через Швецію картка з дати 28. сїчня с. р., де він пише: "До нас дійшла відомість про місцеві стараня за наше визволенє з полону. Дуже просимо не уставати в них аж до кінця, щоби на конець дїйсно виміняли нас дипльоматичною дорогою. Не забувайте за Сибіряків, бо вони нїчим не винні, як і всї наші".
Конець російської управи в Галичинї. Російське правительство після донесеня "Русск. Слова" порішило злїквідувати вповнї управу галицьких зелїзниць, яка була в Києві. Урядників тої управи відправлено дня 14. грудня м. р. Титулом відправи вони одержали двомісячну платню.
Замкненє шкіл в Коломиї. В останніх днях на брамах 5 міських шкіл в Коломиї читали прохожі картку з написом: "Наука не може відбутися ізза браку палива".
Доля австрійських полонених і виселенців у Росії. При зелїзнодорожних роботах коло Київа усунула ся земля і засипала трьох робітників, австрійських полонених В. Врубля, Л. Погаюба, Б. Вуйцїха, яких відставлено до шпитаталю. У Київі умерли "скоропостижно" виселенцї П. Лемедюк, 46 лїт і Юлія Кузевич 40 лїт, обоє австрійські горожани. — зк.
Архикн. Кароля Стефана іменувало німецьке ортопедичне товариство своїм почесним членом.
Відома пісонька. "Новоє Время" з 11. сїчня с. р., промовляючи за націоналїзацією російської школи, заповідає третю фазу розвитку російської держави. Першою фазою був час, коли то "великорусска" народність розширила ся через поглоченє "малоруської" і білоруської народности і витворила "нову всеросійську" народність і московське царство. Друга фаза припадає на часи Петра Великого, коли то повстала "всеросійська імперія", а третя фаза надходить тепер і зазначить ся "розширенєм і поглубленєм русскої народности і націоналізму між славянськими народами". Славянські народи мають зникнути в московськім морю. — зк.
Нові самолети. До "Central News" доносять з Ню-Йорку: Одна американська фірма будує тепер триплатвові самолети з машинами о силї 1000 коний. Ті самолети можуть розвинути скорість 200 миль на годину і крім залоги та бензини взяти з собою 3000 бомб та 2—3 трицалеві гармати. Довгота їх виносить 63 стіп, вага 8000 фунтів. 