◦ ◦ ◦ ◦ ◦ ◦

Нове оповіщення щодо святкування неділі. Перед оконечною ухвалою в сій справі міська рада видала такі приписи: Харчеві склепи мають бути отворені від 8 рано до 12½ в пол. і від 4 до 7 поп. Всі инші склепи від 9—1 і від 3 -—7 попол. Заразом звертає маґістрат увагу, що праця в неділю й свята дозволена тільки в сих заведеннях, що є конечні з огляду на суспільний пожиток й щоденні потреби населення. Виконання рішення берегти муть поліційні й маґістрацькі орґани, а всі переступи будуть карані судово грошевою карою до 5.000 М або арештом до 3 місяців. Близші подробиці подають оповіщення, розліплені по місті.   П. Оля Дудриківна на волі. П. Олю Дудриківну, що була вже вдруге арештована, випустили в понеділок дня 16. с. м. на волю.   Нове арештування. О. Петра Казанівського арештували знову. Арештованого відставили до полевого суду в Золочеві.   Б. посла Тимотея Старуха перевезли до Бриґідок! Як довідуємо ся, о. посла Тимотея Старуха перевели з Бережан до Львова й помістили в Бриґідках. Тепер він хорий, плює кровю й ледви чи видержить тюрму.   Нове арештування. В Бережанах арештовано судового радника Івана Масляка.             Ярослава Гарасимовича, лісничого з Камінки коло Сколього, арештованого в звязи зі справою п. Оссовської, по чотиромісячній тюрмі випущено на волю. П. Оссовська ще доси в тюрмі.   Державні укр. службовики, яких досі не приняго до служби, зволять зголосити ся особисто або письмено до Ґорожанського Комітету урядничої Секції у Львові, вул. Руська ч. 3. II. пов, та подати свої адреси й евентуально одержані відмовні рішення своїх властей.   Нова Рада 