П.Поґодін і українська книжка.

Проф. А Поґодін таки думає здобути славу на українській справі. З недавнього ще приятеля Українців він знов обернув ся у ворога і чорним по білому строчить статю за статею з замірами знищити "мазепинців". Ми маємо перед собою остатнє число Утра Россіи (ч. 104) з статею проф. А. Поґодіна "Малорусская литература в 1913 году". Статя ся не заслуговувала б найменшої уваги, коли б під нею стояв підпис не професора А. Поґодіна, а просто — Поґодіна, Голубєва чи когось иншого. Але імя професор таки примушує звернути на неї увагу і сказати з приводу сеї писанини кілька слів.
Отже професор А. Поґодін "з обєктивним материялом в руках" спиняєть ся над здобутками української лїтератури за рік 1913 і порівнанєм видань українських з виданями инших народів Росиї хоче підписати раз на все "смертний присуд" українському народови.
З гори проф. А. Поґодін хоче запевнити читача, що для української лїтератури тепер немає жадних заборон, хоче нехай видає українство скілько може книжок, аби вони були "мирними" по напрямку, уряд не буде чіпати й забороняти.
А одначе при таких обставинах проф. Поґодін бачить "довольно таки сѣренькую дѣйствительность", за рік 1913 вийшло всього 238 книжок (правдоподібно назв) на українській мові, в той час як в лїтературній мові (чиїй? — ред.) вийшло 25.788 книжок, в грузинській 235, вірменській 257, татарській 255 і т. д. На думку професора, се сьвідчить про непотрібність української лїтератури, про те що нарід український задовольняє себе книгами, що виходять в лїтературній (?) мові і не потребує книг в "штучній" мові українській. Коли з гори повірити професорови Поґодінови, то висновки й справдї сумні. Справдї те, що незрівняно менші числом народи, як грузинський, вірменський, татарський, видають більше книжок, сьвідчить про щось сумне. Але у всякому разї не дає права професорови робити такі висновки, а ще менше дає йому права радїти, і коли-б совіснїйше п. професор відніс ся до того, що пише, то певно зробив би инші висновки.
Отже що до волї видаваня книжок в Росиї в українській мові зауважимо п. професорові таку річ: Книжки "мирного" характеру видавати справдї вільно, але... читати їх таки справдї невільно. Коли-б пан професор хоч день два спиняв свою увагу на звичайній житєвій хронїці, то певне довідав ся би, що на Україні все, що виходить на українській мові, заборонено тримати в школах, в урядових інституциях, в біблїотеках, а коли знайдуть українську книжку у приватної особи, то не дивлячись, що то за книжка, конфіскують її, а саму приватну особу тягнуть до буцигарнї. Знає також пан професор, що при всїй потребі Українці не мають і своєї школи. Знає так само професор, що народи менші числом, нїж український нарід (Грузини, Вірмени, Тятари) мають свої рідні школи, біблїотеки і т. д.
Знає так само п. професор, що той нарід, котрий видав 25.788 книжок на лїтер. мові, є нация пануюча. Здаєть ся при сих знанях міг би п. професор, порівнуючи українську лїт. з иншою, подумати, що саме він порівнює.
Українських назв вийшло за 1913 рік 238, а татарських 225. Сюди треба зарахувати звичайно все, що виходить в сьвіт, отже підручники, справозданя і т. д. А ну, п. професор, відкиньте те все, що видають инші народи для своїх шкіл, чого не видає Україна, і порівнайте тодї — чи будуть ті висновки? Нї.
Проф. Поґодін питає, невже Українці так мало читають, що для них вистарчає видати в рік 238 назв, і каже, що селянин Українець читає росийську книгу і не потребує української. Але сї твердженя цілком безпідставні, і житє само давно показало, що селянин і не читає і не розуміє росийської мови. Показала дїйсність і те, що селянин і робітник прагне до української книги, але йому забороняють читати на своїй мові. Показує також дїйсність і те, що як би пани професори з сорту Поґодіних не старались знищити українство, але воно розвиваєть ся і таки йде наперед.
І коли-б проф. А. Поґодін відносив ся не так легковажно до того, що пише, то бачив би се й сам.
Z 