◦ ◦ ◦ ◦ ◦ ◦ ◦ ◦ ◦ ◦

Іменованя в унїверситетї. Радник двора проф. д-р Петро Стебельський іменований заступником предсїдателя комісії для судового іспиту, а радник двору проф. д-р Володислав Абрагам заступником предсїдателя для правно-історичного іспиту.
Ц. і ц. суд полевий команди міста Львова оголошує: Йосиф Фіґвер, 52 лїт, уроджений в Липнику, повіт Бяла в Галичинї і там приналежний, римо-кат., подоружуючий у Львові, зістав за злочин шпігунсьтва після §§15 і 321 В. з. к., наклонюваня до злочину шпігунсьтва після §§17 і 321 В. з. к., забуреня публичного супокою після §65 В. з. к., вироком ц. і к. Суду полевого команди міста Львова з 4. лютого 1916 Ґ. З. К. 93/15/34 засуджений на кару смерти через повішенє. Вирок виконано дня 6. марта 1916 о год. 11 перед полуднем, через розстріленє.
З чужої преси про Україну. В праськім соціялїстичнім дневнику "Pravo lidu" (ч. 68 з 8. марта 1916 р.) оголошено велику допись про Галичину підчас російської окупації (Halic za ruske okupace), в якій дуже докладно зреферовано брошуру Петровича: "Галичина підчас російської окупації" з узглядненєм книжки Януша: "293 dni rządów rosyjskich we Lwowiе".
Львівський Український Народний Театр Tов. "Бесїди" у Львові під управою Василя Коссака. Саля тов. "Днїстер", при вул. Руській ч. 20. В суботу дня 25. марта 1916 "Нещасне Коханє" народна драма в 5. дїях Л. Манька. Початок очно о год. 6.30 вечером. — Перший виступ Катерини Рубчакової, славнозвісної артистки драматичної укр. театру T-ва "Бесїди". 