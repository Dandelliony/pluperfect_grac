Дрібна торговля муки. — На ялинку.

Дрібна торговля муки.
Розпорядок ц. м. намісника Галичини з дня 9. сїчня 1916 ч. 633/3. А. О. що до дрібної торговлї муки.
На основі §19 розпорядка цїсарского з 21. червня 1915 В. з. д. ч. 167 заряджую, що слїдує:
§1. Розпорядок з 9. вересня 1915 ч. 23281|пр. В. з. кр. ч. 39 перестає обовязувати.
§ 2. Для дрібної продажі муки установляєть ся слїдуючі цїни за кільоґрам:
мука пшенична хлїбова — 50 с.
мука житна однородна — 50 с.
мука пшенична кухонна ч. II. — 66 с.
ґрисїк пшеничний — 88 с.
мука пшеничка кухонна ч. І. — 98 с.
мука пшенична пекарска — 118 с.
Для місцевостий положених в области дальшій як 10 км. від властивої зелїзничої стації достави, позваляєть ся з огляду на висші кошти довозу підвишку о 2 с. на кільоґрамі.
Сї місцевости означить і оголосить полїтична власть І. інстанції.
§3. Кождий продавець муки є обовязаний означити запаси муки, які находять ся в льокалю продажі, видними написями після поодиноких родів, а крім того виписати рівночасно цїни поодиноких родів муки після ваги.
§4. Кожде мішанє або яка инша зміна якости муки, призначеної до продажі є строго заказана.
§5. Кождий продавець муки має відпис нинїшного розпорядку, як також оповістки передвидженої в §2., кінцевий уступ, умістити в льокалю продажі в місци для кождого видкім.
§6. Полїтична власть І. інстанції, як і полїтичні власти мають право переводити кождої хвилї ревізію в льокалях продажі через власні орґани і умисне установлених знавцїв і побирати після признаня прібки мельницьких виробів до провірюваня.
Продавцї муки і їх заступники обовязані удїляти орґанам власти і знатокам жаданих ними пояснень.
Полїтичні власти І. інстанції і полїцій ні власти мають право ужити до сих чинностий орґанів скарбової сторожі, полїції средств поживи і громадських торговельних комісарів.
Переступи нинїшного розпорядку, о скільки не підлягають карно-судовому поступованю, будуть карані на основі §35. цїсарського розпорядку з 21. червня 1915 В. з. д. ч. 167 повітовими полїтичними властями грошевою карою до 2000 К, або арештом до трох місяцїв, — при обставинах особливо обтяжуючих грошевою карою до 5000 К, або арештом до 6 місяцїв.
Нинїшний розпорядок входить в житє з днем 11. сїчня 1916.
Ц. к. намісник v. Colard G. d І. в. р. На ялинку
В шпитали при вул. Коперника ч. 36 і на образованє жовнїрів Українцїв по инших шпиталях у Львові прийшло зі збірки по містї 997.52 к., з переказів 2.510.15 к., зложено в управі 581.62 к. — разом 4.089,62 к. Розходи виносили: ялинка при вул. Коперника 1.959 к., инші шпиталї 1634 к., адмінїстрація 51.21 к. — разом 3.644,21 к. Остала готівка 445.41 к.
Образовано загалом понад 1.200 Українцїв і понад 500 жовнїрів инших народностий. На Новий рік і Йордан роздано останки закуплених і одержаних в дарі річий українським жовнїрам при вул. Коперника, обдїлюючи знов понад 100 людий. Так образовано до 2000 жовнїрів.
В декотрих шпиталях роздано святочні дарунки значно пізнїйше, з причини, що книжок замовлених в Жовкви, через трудности в комунїкації не було можна скорше одержати. Найбільше тїшать ся хорі молитвенниками, котрих роздано до 1.000 примірників, але читають радо і світські книжки. Немалу втїху справили пакуночки зі святочними ласощами, як також святочна вечера на Святий Вечір.
Чудовим дарунком для шпиталю були піряні подушки зібрані О. Юриком в селї Субитові (мале сїльце всего 400 душ а богато вже жертв зложило на ріжні цїли). Такі самі подушочки одержало також від О. Білинського з Білини великої коло Самбора, в числї 28 штук. Давнїйше п. Чижова з Ярослава прислала 3 гарні подушки і 7 пошевок Так отже шпиталь при вул. Коперника числить вже до 300 піряних подушок, котрі по скінченю війни можуть перейти на приют для сиріт або яку иншу цїль. Управа шпиталю узглядняючи вже тепер потреби приюта, післала там 10 подушок і 2 ковдри, в надїї, що ласкаві жертводавцї не будуть тому противні.
З нагоди Різдвяних свят українська суспільність дала новий доказ не лише патріотизму, але також безінтересовної любови ближнього.
В імени терплячих комітет Українок, що занимали ся урядженєм ялинки для хорих жовнїрів, складає всїм ласкавим жертводавцям щиру, сердечну подяку. 