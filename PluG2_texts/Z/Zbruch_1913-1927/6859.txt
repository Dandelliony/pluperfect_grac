Знов заборона. — Анкета в справі нашого театру — На нинішнє польське сьвято — Похорон Михайла Коцюбинського — Арештоване московського емісария.

  Знов заборона. По відкиненю першого статута української стрілецької орґанїзациї, внесеного пос. Цегельським і тов., внесено дня 4 цьвітня новий статут такого товариства, котрий як перший основатель підписав д-р Володимир Охримович. Та ось вчера закомунїкувала ц. к. дирекция львівської полїциї, що мінїстерство внутрішних справ рескриптом з 26 цьвітня 1913 ч. 15211 заказало основаня товариства „Український стрілецький союз" з осідком у Львові. Заборону свою мотивує правительство тим, що цїли товариства наведені в §§ 3 і 4 проєкта статутів могли би служити до здїйсненя инших цїлий, котрих з постанов статута не можна пізнати (!), як також тому, що „проєктоване товариство стрілецьке представляєть ся яко одно із звен даючої ся в Галичинї спостеречи орґанїзациї народної, котра під позором плеканя спортових вправ має головно на цїли познакомити мирові верстви населеня з головними засадами оружної борби. Позаяк, як сказано, товариство має служити оружній орґанїзациї, котре може довести до загроженя інтересів держави, представляє воно після своєї цїли і орґанїзациї яко небезпечне для держави. Рівно переконуючо арґументує мінїстерство внутрішних справ, що проєктоване товариство „після своєї цїли і орґанїзациї“ є „противне праву і законови“, а то тому, що воно має плекати вправи полеві і вправи в уживаню оружя, а тут приписи § 19 закона з 15 XI. 1867 Взд. 134 і § 9 закона з 15. XI. 1867 Взд. 135 не дозволяють виступати товариству корпоративно під оружєм! Шкода тільки, що ц.к. намісництво, яке зарядило повідомлене оснувателїв українського стрілецького Союза про рішене мінїстерства, не подало, чому корпоративні виступи уоружених польських стрільців не є противні законови та раз ураз практикують ся?! Анкета в справі нашого театру відбула ся вчера вечером в сали „Руської Бесіди“. Авкету почав голова „Р. Б.“ д-р Яр. Олесницький, представляючи важку ситуацию, в якій опинив ся тепер наш театр. В дискусиї, яка розвинула ся над сею справою, забирали голос проф. В.Шухевич, дир. М.Заячківський, учит. Ів. Левицький, рад. М.Дрималик, ред. Яр. Весоловський, проф Ст. Рудницький, член дружини театральної Петрович, д-р Евген Олесницький, рев. Альфред Будзиновський, др Ст. Шухевич та надр. Шехович. В дискусиї обговорювано дотеперішну господарку бувшого директора п. Стадника, відношенє преси до театру, та спосіб, як мають бути уложені відносини директора театру до „Руської Бесїди“, дискутовано також над способом веденя театру на час директорського interregnum та над кандидатами на будучого директора театру. О веденє театру як власного підприємства компетують пп. Роман Сїрецький та Клим Ґутковський, а на веденє театру в зарядї „Руської Бесїди“ зголосили оферти пп. бувший артист нашого театру Шеремета і п. Ів. Захарко. В дискусиї порушено також справу заснованя специяльного загальнокраєвого удїлового товариства, що велоб театр. На нинішнє польське сьвято третого мая приїхали теж Мадяри з тамтого боку Карпат, щоби покріпити ся до дальшого „братнього“ гнобленя „менших“ „братніх“ 4 народів — ту Українців, а там Українців, Хорватів, Словаків, Румунів. Свій свого знає! Похорон Михайла Коцюбинського відбув ся в великодний понедїлок в Чернигові при великім здвизї народа. На похорон виїхала між иншими депутация київських Українців, що прибула до Чернигова в понеділок рано і поклала на трунї небіжчика, котрого перенесено до воскресенської церкви, вінки. З церкви почав ся о другій годині по полудни похоронний обряд. Але як все так і тепер не обійшло ся без репресиї зі сторони росийських шовіністів. Перший удар упав від ректора духовного семинаря, що заборонив хорови богословів співати на похоронї, одначе вже перед самим похороном удало ся зібрати молодих співаків, котрі підчас цїлого похоронного обряду гарно співали великодні піснї. Полїцмайстер заборонив промовляти над гробом небіщика по українськи, а відкликатися не було до кого, бо анї ґубернатора анї віцеґубернатора не було на той час в містї. Народу зібрала ся велика сила з вінками та живими цьвітами, якими вкрили домовину покійного Михайла. Коли по виході похоронного походу з церкви хотїли нести вінки, то й тут склалась прикра несподїванка, бо заборонено нести вінки, таксамо недозволено фотоґрафови зробити фотоґрафічні знимки з похоронного походу. Труну з небіщиком несли друзї і приятелї покійного а в заду їхали два вози повні вінків. Сумна процесия прибула нарешті до Троїцького монастира де спочивають українські письменники Л.Глїбів і Панас Маркович. Коло сих могил насипано тепер третю в дуже гарнім місци, на горі під столїтними дубами, ввідки перед очами стелить ся широка без краю долина, перерізана Десною. На труну пок. Михайла Коцюбинського покладено двайцять чотири вінки від українських товариств, редакций українських журналїв і приватних осіб. Наспіло також богато кондоленцийних депеш з Галичини, Петербурга, Києва, Катеринославу та з острова Капрі від Максима Ґоркого. Арештоване московського емісария. В сам день Великої Неділі арештувала жандармерия в селі Граб на Лемківщинї Івана Соловія, який був онодї питомцем греко-католицької духовної семинариї у Львові, однак її не скінчив, лише удав ся до Росиї. Там перейшов на православє, вступив до монастиря і одержавши сьвяченє на єромонаха Петра забажав ширити цареславіє і в Галичинї і тому приїхав до села, в якім колись резидував батюшка Сандович і посьвятив паску збаламученим Лемкам. Жандармерия довідавши ся про него, арештувала його і відставила до арештів до Ясла. 