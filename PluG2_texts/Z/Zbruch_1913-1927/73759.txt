З банкових кругів пишуть нам.

Львів 28 падолиста 1917.
Наш цїлий край, а з'окрема наші господарі терпіли доси все на недостачу гроший до господарства; не було у нас капіталу оборотового для улїпшеня господарства.
Через недостачу гроша господарства не розвивали ся, господарі попадали в лихварські довги.
Тепер, коли хвилево у значної частини наших селян найшло ся більше готівки — чи то наслїдком виплат за реквіровані конї, худобу, вози, чи за пашу, збіже чи за пільні продукти, продані за висші цїни, чи за причинки війскові — здаєть ся декому, що наш селянин топить ся в грошах і що він має тих гроший аж за богато.
Тимчасом так дїйсне не єсть. Коли почислити, що господар, позбавлений коний, воза, худоби і т. п., за що все буде мусїти в четверо як не десятеро дорозше заплатити, то покаже ся дуже часто, що йому ще немало бракує гроший до належитої господарки. Не говоримо вже про се, що в господарство треба взагалї грошевих вкладів на закупно живого і мертвого інвентаря, навозів і вкладів у всякі відповідні будинки. На се все треба гроший.
Тож є обовязком нас всїх остерігати наших селян, щоби той гріш, який до їх рук приходить чи то за воєнні реквізиції, чи за причинки, чи за продані плоди рільні, — шанували, щоби мали відтак на ужитє до господарства.
Щоби гроші не розходились, щоби не були виставлені на небезпеку знищеня, крадїжи, пожару і т. п., треба гроші складати безпечно до банків на процент, найлїпше до своїх фїнансових інституцій, як "Краєвий Союз кредитовий", "Земельний Банк Гіпотечний" і "Днїстер" у Львові або "Руська Щадниця" в Перемишли відки кождої хвилї сейчас можна свою вкладку чи то в цїлости нараз чи після вподоби частями підняти, — як лиш буде треба ті гроші ужити.
Хто має довги, а має тепер готовий гріш, повинен старатись сплатити довги, особливо ті, що найприкрійші, а іменно високоопроцентовані і такі, де віритель може зажадати нараз заплати цїлого довгу.
Такі довги треба старатись посплачувати. Лиш як платить нпр. жінка, а чоловіка нема дома, нехай добре забезпечить ся (за порадою досвідних людий), чи довг дїйсно належить ся, чи вже не було що заплачене, і нехай відбере при плаченю вексель чи довжний скрипт і зажадає квіту на заплату. При тім треба бути осторожним, щоби не заплатити до рук такої особи (нпр. жінки чи чоловіка), котра не має права за вірителя брати гроші і квітувати, бо потому міг би зажадати управнений віритель, щоб йому ще раз платити.
Хто має на своїм ґрунтї гіпотечну позичку сплатну піврічними невеликими ратами (т. зв. амортизаційну позичку) чи то в Банку краєвім чи в Земельнім Банку, той повинен поплатити залеглі рати і платити біжучі рати щорічно, щоб не росли відсотки проволоки, а прочу готівку, яку має зайву, зложити тимчасом до банків на процент, щоби не розтрачувалась і не пропала, щоби відтак кождої хвилї з кінцем війни мати до своєї розпорядимости готовий гріш докладний і його з великим зиском і користями ужити. Не повинно ся сплачувати такої  позички в цїлости нараз, аби не тратити в своїм майнї оборотового капіталу. Маючи готову гіпотечну позичку довготермінову, на котру вже понеслось при її затягненю кошти і котру можна в догідних малих піврічних ратах сплачувати, не булоб тепер порадно позбуватись своєї готівки на час, коли її найбільше буде потрібно. Сейчас з кінцем війни (може вже в найблизшім часї) буде велике запотребованє і подорожінє гроший, бо тодї зачнеться значний рух при господарській відбудові краю. Хто буде тодї мати готовий гріш покладний, буде могти його з дуже великою користю ужити — на докупно ґрунту, вклади в господарство, купно худоби, інвентаря (знарядів господарських), навозів і т. п., а тодї о гріш буде дуже тяжко. Хто отже має тепер гроші, не повинен позбуватись готівки.
Гіпотечна позичка сплатна невисокими ратами не є нїяким тягарем а противно се капітал в майнї господаря. Банкови не вільно жадати від довжника скоршої сплати позички і довжник має платити лише невеликі умовлені рати.
На рати гіпотечні нема мораторії і ті рати мають бути плачені що пів року.
Хто отже має готівку, повинен поплатити лише залеглі рати гіпотечні, сплатили високо опроцентовані довги і такі, де віритель мав би право (по устаню мораторії) зажадати нараз цїлого довгу.
Однак гіпотечних позичок, які сплачуєть ся в погідних невеликих ратах не повинно ся сплачувати в цїлости анї в Банку Краєвім анї в Земельнім Банку. Черга таку цїлковиту сплату позички позбавляєть ся кождий поодинокий господар, село і цїлий край оборотового капіталу, який є такий конечний до господарства. Без гроша, без оборотового капіталу, господарство нидїє, не розвиваєть ся, а господар попадає відтак в руки лихварів. Деякі лихварі боять ся що і господарі можуть мати трохи гроший до обороту і хотїли-б спонукати всякими способами, щоби наші люди позбули ся того гроша і знов лишились без готівки, без нїякого капіталу оборотового.
Нехай же наш нарід тепер збирає і шанує гріш, складаючи його на процент і безпечно в банках, щоби відтак кождої хвилї міг собі готівку підняти і станути до відбудови і ширшого розвою господарства.
По війнї буде дуже тяжко о новий кредит і той буде паном, хто окрім ґрунту буде ще мати і готового покладного гроша як найбільше.
Cего боять ся деякі наші економічні противники і боять ся, щоби наші господарі не мали свого готового гроша до своєї розпорядимости. 