На Балканї.

Турки в Вальонї. Віденські часописи доносять з Царгорода, що центральний молодотурецький комітет дістав докладні реляциї, після котрих Турки під проводом ґен. Джавіда паші війшли до Вальони. Джавід паша прилучивши до своєї армії останки віддїлу Секія паші, подїлив її на дві колюмни. Одну полишив недалеко місцевости Люшан для вдержаня тамошних сербських відділів; з другою колюмною вирушив до Вальони, котру заняв без боротьби. Спершу Джавід паша хотїв з цілою своєю армією вирушити з Ельбасану до Скутарі на поміч обложеним, але по стрічі зі Сербами в околицї Люшан, наслідком понесених втрат, відступив від сего наміру. В Вальонї заведено стан облоги і на основі вироку воєнного суду повішено двох Альбанцїв, котрі намагали ся перешкодити вмашированю турецько! армії до міста.
Між союзниками.
СОФІЯ (Ткб.) Б. мінїстер Такев, котрий довший час перебував в Македонії, вніс в собраню інтерпеляцию в справі ворожого становища сербських і грецьких властий супроти болгарського населеня в обсаджених областях і навів богато випадків вимушеня.
Бойкот в Сербії.
БІЛГОРОД (Ткб.) Српска Застава, орган націоналістів, виступав остро проти проекту бойкоту австро-угорських товарів.
ВІДЕНЬ (Ткб.) До Polit. Korr. доносять з Білгорода, що міродатні сербські круги не похваляють поведеня сербських купцїв і осуджують всяку думку бойкоту так з політичного як і економічного становища. Вони переконані, що бойкоту не переведеть ся.   