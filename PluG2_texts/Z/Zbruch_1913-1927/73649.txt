◦ ◦ ◦ ◦ ◦ ◦ ◦ ◦ ◦ ◦

Україна і мирові переговори. З Української Центральної Ради.
ВІДЕНЬ, 23. падолиста 1917. "Новое Время" з дня 4. н. ст. падолиста у телєґрамі з Київа повідомляє:
Під впливом протестів усїх українських (sic!) елєментів і твердости, яку виявило правительство, Комітет Центральної Ради приняв у справі Українських Установчих Зборів компромісову резолюцію, в якій признаєть ся Всеросійські Установчі Збори, одначе заявляєть ся, що воля народів на Українї до самоозначеня може бути виражена тільки через окремі Українські Установчі Збори.
Українські с.-р. внесли до Центральної Ради запит, який взиває до протесту проти програми мира, висловленої в наказі російської демократії Скобелеву, в якім говорить ся про Бельґію, Добруджу, Литву і Латвію, але нїчого не говорить ся про Україну, й висловленя свойого погляду на проґраму мира. Необхідно поставити катеґоричне жаданє, щоби на мирових переговорах обовязково брав участь представник України.
Вибрано окрему комісію, яка у вівторок має предложнти реферат у сїй справі.
Пляни Калєдіна проти визволеня національностий.
БЕРЛЇН, 24. падолистя 1917. Із Стокгольму доносять: "День" подає зміст манїфесту ґенерала Калєдіна. Цїлю сього ґенерала є відбудова Росії в давних границях у формі конституційної монархії. Стремлїня російських національностий до визволеня Калєдін буде поборювати найрішучійше.
В головній кватирі Калєдіна є тепер Мілюков.
Француська преса взиває правительства антанту, щоби грішми і довозом воєнного матеріялу енерґічно підпирали Калєдіна.
Росія і мир.
РОТТЕРДАМ (Ткб.) Після "N. Rott. Courant" доносить "Daily News" з Петрограду 22. с. м.: Вчера виголосив Троцький бесїду про заграничну полїтику р.-ж. рад. Сказав, що союзники неприхильно приняли манїфест рад. Неприятелї вважають революцію як таку, що ослаблює Росію. Мимо cего вірить він, що війна небавом скінчить ся. Приготовляєть ся жовту книгу зі всїма тими трактатами, які змогли віднайти большевики. Можливо, що хлопи разом з видїлами армії нового правительства большевиків установлять власне правительство під Черновом.
ЛЬОНДОН (Ткб.) Петроградський кореспондент "Daily Telegraph" доносить 22. с. м., що преса не-большевиків вважає предложенє Лєнїна й Троцького в справі завішеня оружя зломанєм льондонського трактату й зрадою Росії.
КОПЕНГАҐЕН (Ткб.) "День" доносить, що рада козацького союза приняла однодушно ухвалу, в якій заявляє, що не признає переведеного большевиками державного перевороту, але не хоче вдавати ся в домашню війну. Буде старати ся всїми силами завести законний демократичний устрій в ріжних козацьких областях.
КОПЕНГАҐЕН (Ткб.) "National Tidende" повтаряє петроградську телєґраму, яка доносить, що управитель мінїстерства поживи доручив віддїлам р. ж. рад телєґраму, яку одержав від фронтових війск, в якій страшно представлено положенє війск під зглядом заосмотреня в поживу. Зужито послїдні засоби сухарів, а довіз що дня менший. Коли не прийде скора поміч, наступить катастрофа. З півн. фронту телєґрафовано, що в послїдних трех днях прийшло тільки 15 ваґонів з поживою. Нема нї хлїба нї паші. Війскови грозить голод.
СТОКГОЛЬМ (Ткб.) "Вєчорная Почта" доносить, що корпус, який йде на Петроград держав ся коло стації Вирих. Війска відкликані з фронту зближають ся до Луґі.
Загальне виборче право до пруського сойму.
БЕРЛЇН (Ткб). Проєкт виборчого закона до пруської палати послів заводить рівні й безпосередні вибори з тайним голосованєм. Виборче право має кождий Прус, який найменше від 3 лїт має державну приналежність і скінчить 25 лїт. Виключені від виборчого права особи не власновільні або остаючі під опікою, далї особи, яких маєток є в конкурсї, які втратили почесне горожанське право, які остають під полїтичним режімом, які беруть підмоги для бідних з публичних фондів. Право вибору на посла має кождий виборець, який скінчив 30 лїт. Дотеперішний подїл на округи задержуєть ся, тільки деякі округи дістануть одного посла більше, так що загальне число послів збільшуєть ся з 443 на 455.
Рівночасно реформуєть ся склад пруської палати послів, до якої більшість членів має бути покликана на основі репрезентації інтересів рільництва, промислу, горговлї, ремесла, міст, унїверситетів, церкви і т. д. 