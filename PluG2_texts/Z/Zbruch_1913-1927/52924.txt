◦ ◦ ◦ ◦ ◦ ◦ ◦ ◦ ◦ ◦

Як затонув Кіченер.
ЛЬОНДОН (Ткб). Адміралїція доносить про потопленє кружляка "Hampskire" на основі зізнань 12 уратованих моряків. Коло години 6½ вечером корабель наїхав на міну і почав сейчас потапати. Командант забрав усїх людий на помостї, щоби з ними опустити корабель. Пробував спустити на воду ратункові судна. Одно з них розпало ся, а люди, що в нїм сидїли, упали до води. Коли моряки поспішали на свої місця, на помостї появив ся Кіченер в товаристві офіцира маринарки. Офіцир закликав: "Місце для Кіченера!" Командант закликав до Кіченера, щоби зійшов до судна команданта, яке саме спущено на воду. Нїхто не може сказати, чи Кіченер зійшов до судна, зглядно, що зі судном стало ся. Конець звідомленя адміралїції вйсловляє жаль фльоти з приводу смерти Кіченера.
Російська позичка.
ЛЬОНДОН (Ткб). "Daily Telegraph" доносить з Нового Йорку: Нова російська позичка у висотї 10 мілїонів фунтів вже заключена.
Шкільна ґуберніяльна рада в Люблинї.
ВІДЕНЬ. (Ткб.) З воєнної пресової кватири: В дальшім приміненю розпорядку про співучасть населеня в адмінїстрації, зокрема в области шкільництва, начальна команда армії по думцї внесень війскового ґенерал-ґубернаторства в Люблинї порішила утворити шкільну ґуберніяльну раду для окупованої области. До того орґану, якого заведенєм буде удїляти рад війсковому ґенерал-ґубернаторови в справах просвіти, вихованя і шкільництва, покликані будуть окрім урядових функціонарів між иншими представники релїґії католицької, протестантської і жидівської, делєґати міських рад, що мають бути за ведені та делєґати Товариства польської "Маcierzy szkolnej". Дотичний розпорядок, який небавом появить ся, треба уважати за новий доказ довіря до населеня окупованої области.
Тайне засіданє француської палати послїв.
ПАРИЖ. (Ткб.) Палата ухвалила 412 голосами проти 138 відбути тайне засїданє. Явне засїданє перервано о годинї 2.50 по полудни, щоби опорожнити ґалєрію.
Кредитові відносини Росії.
БЕРЛЇН. (Ткб.) До Бюра Вольфа доносять іскровим телєґрафом: З компетентної сторони оголошують, що ґрупа банків, до якої належать "National City Bank" і банковий дім І. П. Морґан і Сп. отворили Росії на три роки кредит 50 мїлїонів долярів. Відсотки, платні тут кождого року в долярах виносять 6½%. Одночасно отворить Росія в Петербурзї на річ ґрупи американських банків кредит 150 мїлїонів рублїв після постійного рахункового відношеня 3 рублї=1 доляр.
Кандидатура Вільсона.
ST. LOUIS. (Ткб.) Демократичний конвент іменував аклямацією на ново Вільсона і Маршаля кандидатами на президента і віцепревидента Злучених Держав.
Новий італїйський кабінет.
ЛЮҐАНО. (Ткб.) До тепер подають як певних членів нового італїйського кабінету: Беселїя, Бісолятія, Сонніна, Орляндо. Імовірно до часу остане Каркано мінїстром скарбу. Для Бісолятія буде утворений окремий уряд, який має улекшити зносини між війском і мінїстерством. Має він одержати титул ґенерального інспектора війни. Утворенє кабінету буде на днях довершене.
Проти втягненя Ромунїї у війну.
БУКАРЕШТ. (Ткб.) Дня 14. червня відбули ся збори соціяльних демократів, на якім з приводу подїї на Молдавії рішено всїми силами бороти ся проти оружного виступу Ромунїї.
З угорського парляменту.
БУДАПЕШТ. (Ткб.) Угорська палата послів приняла буджетову провізорію і продовженє фінансового договору з Хорватією в третім читаню. Член партії независимости Бек мотивував внесенє про радикальну реформу полїтики у відношеню до земельної власности. Президент мінїстрів ґр. Тіса заявив: Правительство прикладає до усїх тих справ велику вагу і постійно ними займаєть ся, але теперішна хвиля не пригожа на те, щоби такими справами займати ся в наглій дорозї. Палата рішила не поміщувати на дневнім порядку внесеня посла Бека. Слїдуюче засїданє відбуде ся що-йно 4. липня.
Воєнні комунїкати австро-угорського ґенерального штабу з 17. червня.
Війна з Росією. Над Прутом нїяких особливих подїй.
На північ від Незвиск не вдали ся російські проби переправи через Днїстер.
Наступи ворога проти становищ на захід від Вишнївчика повторюють ся з незміненою завзятістю.
На Волинї ведуть ся знов завзяті бої над Липою в области Локачі і в відтинку Стохід-Стир.
Війна з Італїєю. На фронтї над Сочею вчора знов розпочав ся дуже живий огонь ворожої артилєрії між морем і Monte dei sei Busi. Наступ Італїйцїв з адрійського форту проти наших становищ коло Бонї відперто.
На хребтї на схід від Монфальконе прийшло до боїв мінами і ручними ґранатами.
На північнім відтинку фронту над Сочею даремний наступ ворога на Мрзлї Верх. Так само безуспішні були постійні зусиля Італїйців проти наших становищ у Дольомітах. Вчора зломано там наступи під Руфродо і Крода. Така сама доля стрінула нові ворожі наступи на область Прімоляно проти наших становищ коло Monte Meletta.
Також на нашім фронтї на півд. захід від Асіяґо відперто наступ значних ворожих сил. Полонено там 13 офіцирів і 354 жовнїрів і здобуто 5 маш. крісів.
Війна на Балканї. Нїчого нового.
Воєнні комунїкати нїмецького ґенерального штабу з 17. червня.
Західний терен війни. Француський патрульний атак коло Боляк на північ від ріки Ени, легко відперто.
В области Мози дїяльність артилєрії остає дуже сильна, а раннім ранком зросла до особливої нагальности.
В Воґерах на північний схід від Целль розсадженєм терену завдали ми ворогови значні втрати. На захід від Зонгайм відперли ми менший неприятельський віддїл, який хвилево вспів вдерти ся до нашого рова.
Дїяльність летунів з обох сторін була дуже оживлена. Наші ескадри обкинули богатьома бомбами важні війскові предмети в Берґ (в француській Фляндрії), в Барлє Дік, як також в области Домбель, Енвіль, Лїнвіль і Блєнвілє.
Східний терен війни. В области ґрупи армії ґен. Лїнзінґена вивязали ся бої в области Стоходу і Стиру.
Части армії ґен. Ботмера на північ від Переволоки знов ведуть бої.
Балканський терен війни. Крім успішних атаків наших летунів на неприятельські зарядженя нема нїчого важного до оголошеня. 