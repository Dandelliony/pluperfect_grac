◦ ◦ ◦ ◦ ◦ ◦ ◦ ◦ ◦ ◦

Загальна Українська Рада. Секретаріат ЗУР. прислав нам отсей комунїкат: Засїданє повної Загальної Української Ради відбуло ся у Відни дня 29. XI. о 4 год. попол. На основі реферату голови Боєвої Управи д-ра К. Трильовського Рада приняла до одобрюючого відома ухвали і заходи У. Б. Управи в цїли обнови лєґіону Українських Сїчових Стрільцїв. В дискусії над сею справою забили голос: д-р Кость Левицький, І. Кивелюк, В. Темницький, Ів. Боберський, К. Трильовський, Весоловський і Ясеницький. Другою точкою нарад було теперішне внутрішно-полїтичне положенє. В цїли консолїдації національних сил ЗУР. рішила дати почин до скликаня загальнонаціонального з'їзду, який мав би відбути ся в краю в можливо найкоротшім часї. Склад сього з'їзду має бути міжпартийний, його скликанє має бути переведене в порозуміню між З. У. Радою і Українською Парляментарною Репрезентацією.
В справі У. П. Р. Ми одержали такий лист: Високоповажаний Пане Редакторе! Прошу дуже помістити у своїй Хв. Часописи отсе моє письмо, яке має на цїли запобігти ширеню неточних і баламутних вістий. В 289 ч. Хв. "Дїла" оголошено звіт з дїяльности Української Парляментарної Репрезентації. Звіт подає до відома, що У. П. Репрезентація ухвалила покликувати на свої плєнарні засїданя як участників голосом дорадним між иншим по одному представникови всїх українських партій з Галичини. Сей сам звіт подає дальше, що до комісії для утїкачів і евакуованих вибрано з репрезентантів партій В. Темницького. На основі сих даних треба би заключати, що українська соціяль-демократична партія згодила ся вже на проєкт Української Парляментарної Репрезентації що до покликаня представників партій в такім характері, як подає оголошена резолюція У. П. Репрезентації, і визначила своїм делєґатом В. Темницького. В дїйсности управа У. С. Д. П. не тільки що не визначила В. Темницького своїм партійним представником до розширеної У. П. Репрезентації, але не мала ще навіть нагоди засадничо заявити ся що до проєкту У. П. Репрезентації, бо повідомлено її що сей проєкт що-йно письмом з дня 27. падолиста, а згаданий звіт носить дату 27. падолиста. Таким способом вибір В. Темницького членом названої комісії випередив значно постанову управи У. С. Д. П. і був довершений без якого небудь взаїмного порозуміня. Не потребую додавати, що таке заскоченє не може мати нїякого впливу на рішенє управи У. С. Д. П. як що до самої річи, так і що до особи евентуального партійного представника. Дякуючи дуже за поміненє отсих стрічок, остаю з високим поважанєм Володимир Темницький, голова Управи У. С. Д. П. Відень, 30, XI. 1916.
"Народна Часопись", котрої виданє застановлено з початком веденя 1914 р. і котра мала тепер знов виходити як додаток в українській мові до урядової "Ґазети Львівської" — не буде виходити, бо спротивив ся тому нач. редактор сеї ґазети п. радн. Адам Креховецький. Таким чином не буде й далї нетільки урядового орґану в українській мові, а навіть такого худого "додатку", яким була "Народна Часопись", і се цїкаве...
"Містоголова", "містосекретар", "містовидїловий" і сим подібні язикові новотвори розбрили ся від якогось часу по наших ґазетах і звідомленях і мають означати те саме, що "заступник голови" і т. п. Тимчасом ті титули, зложені з "місто" (льокальна форма = замість) і іменника, просто дикі з погляду духа української мови, і належить їх з уживаня виполоти, як поганий бурян з поля.
Визиск селян за рогачками м. Львова. Нам пишуть: Як важко дістати у Львові соли і нафти, кождий з нас досвідчив на собі. А селянам очевидно ще важче. З сього користають жидівські перекупцї, які все таки вміють роздобувати і сіль і нафту та виходять з сими предметами за рогачки міста і там вимінюють їх селянам за їх продукти. А вимінюють так, що за курку, кільо масла, лїтру сметани (кождий з сих продуктів коштує кілька до кільканайцять корон!) дають лїтру нафти або топку соли! Чи не можна би сьому визискови селян зарадити, уможливляючи селянам купованє соли й нафти по нормальних цїнах? Бо коли можуть жидівські перекупнї дістати сї предмети на таку спекуляцію, то й могли би їх діставати селяни на власну потребу.
Війскові причинки для виселених. В справі дальшої виплати війскових причинків виселеним подав д-р Іван Макух в "Дїлї" з 26 падолиста с. р. ч. 288 інформації, як можуть виселені найскорше одержати війскові причинки, і то так ті, що вже мали від своїх причинкових комісїй платничі аркуші і вже в себе побирали причинки, як і ті, що їх ще не мали і не побирали причинків. Звертаємо увагу на сї інформацїї і від себе просимо всїх, кому лежить на серци доля виселених, щоби заняли ся щиро сею справою і помогли радою, написанєм потрібних письм і інтервенцією в повітових причинкових комісіях виселеним одержати як найскорше військові причинки, і то тим більше, що така поміч не є трудна, а за се успішна, і що всї виселені, домагають ся найбільше помочи власне в справі виплати війскових причинків.
У всїх австрійських мовах, з виїмком української, видав уряд воєнної опіки при ц. і к. мінїстерстві війни бльочки, табелї і стїнні налїпки в справі збирача "Жіночого Фонду Коронового", призначеного на поміч для ослїплених і немічних жовнїрів.
Краєвий Союз Кредитовий у Львові приймає зголошеня і вплати на пяту державну позичку і удїляє на жаданє бажаного поясненя. 