◦ ◦ ◦ ◦ ◦ ◦ ◦ ◦ ◦ ◦

Поголоска про утворенє українського коронного краю в Австрії.
ЛЬВІВ, 6. жовтня 1917. "Osterr. Morgenzeitung" доносить з Відня під датою 4. с. м.:
"В полїтичних кругах богато займають ся пляном виясненя відношеня Українцїв до держави, який виринув в останнім часї. А саме плянуєть ся часть Східної Галичини, в якій українське населенє творить більшість, віддїлити і злучити з Буковиною. В сїм випадку пропав би очевидно дотеперішний нїмецькийй характер Буковини і не українські національности Нїмцї, Жиди й Ромуни, які доси голосували з нїмецьким бльоком, втратили би своє становище".
На скільки справдї такий плян обговорюєть ся в Відни, не можемо ствердити, бо в віденській пресї не знаходимо про се нїякої згадки ("власна телєґрама" нинїшної "Gazet-и Porann-ої", нїби то сеї плян появив ся в віденській пресї, є хиба власною комбінацією редакції на основі висше поданої звістки). За те ствердимо, що український нарід підносить своє право господаря не до части, тільки до цїлої Східної Галичини, та що се наше домаганє датуєть ся від 1848 року, отже не "виринуло в останнім часї".
Уряд нїмецького віцеканцлєра.
ЛЬВІВ, 6. жовтня 1917. "Berliner Tageblatt" доносить, що на передвчерашнім засїданю нїмецького парляменту принято предложенє про утворенє уряду державного віцеканцлєра. Дотичне законне предложенє установило нову орґанїзацію державних урядів а саме державний уряд для внутрішних справ роздїлено на три окремі ресорти: для внутріш. справ, для справ державного господарства і справ державної полїтики соціяльної. Державний секретар для справ державного господарства буде одночасно віцеканцлєром, який вже й іменовано д-ра Гельферіха.
Керенський грозить димісією.
ПЕТРОГРАД (П. Т. А.). Підчас нарад демократичної конференції прибув на неї президент мінїстрів Керенський і в виголошеній промові вказав на небезпеку, що грозить чисто соціялїстичному кабінетови в области внутрішної заграничної полїтики. Заявив, що уратувати Росію може тільки коалїційне правительство. Як би ухвалено противне, то Керенський піддасть ся тій ухвалї, але зажадає димісії, щоби не продовжувати крізи в правительстві.
Посередництво папи.
ЛЬВІВ, 26. вересня 1917. "Germania" пише, що донесенє дневника "Giornale d' Italia", немов то папа предложив антантови своє безпосередне посередництво, в берлїнських урядових кругах ще не потверджене. Одначе ґазета дістає з добре поінформованих кругів відомість, що те донесенє є правдиве.
"Morning Post" доносить з Риму: Нова папська нота містить до воюючих сторін прось бу почати переговори ще перед новою зимовою кампанїєю.
Швайцарські дневники довідують ся, що сподївана нота антанту до папи буде відмовна, так що всякі дальші мирові зусиля будуть даремними. 