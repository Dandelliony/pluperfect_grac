◦ ◦ ◦ ◦ ◦ ◦ ◦ ◦ ◦ ◦

Довершена угода.
ЛЬВІВ, 12. жовтня 1917. Вісти, які доси дістали ся до відома публїчною дорогою преси і полїтичних заяв польських послів, кажуть догадувати ся, що поляки засїдають до стола правительственної більшости з важними полїтичними надбанями. Сюди належать в першій мірі обітницї правительсива, скріплені відповідними ґарантіями про знесенє війскової управи краю, про приверненє автономічних властий громадських, в першій мірі міських, і про удержавленє польських приватних ґімназій в Бялій, Хшанові і Чорткові. Буде сповнене також домаганє польського кола, щоби в центральних властях, особливо в мінїстерствах, була іменована "відповідна" скількість секційних шефів і висших мінїстерських рядників. Знесено вже язикові розпорядки мінїстра зелїзниць Форстера та заряджено, щоби з Галичини відкликано чужих зелїзничих урядників а придїлено сюди до служби польських функціонарїв. Теж саме стало ся в урядах почтових. Справою польського лєґіону "займеть ся" правительство в тім дусї, щоби для кадрів польської армії був збережений докладно означений помічний корпус по думцї польских домагань.
Се полїтичні добутки. Серед них особливо замітне приверненє міської автономії і цивільної управи краю. В теперішних прибічних радах міських мала українська людність хоч і невідповідаюче її чисельній силї і потребам представництво, яке могло в дечім берегти у українських інтересів. Від тепер управу міст переберуть польські ради громадські, в яких в більшій скількости случаїв наших представників або зовсїм нема або є їх розмірно ще менше, як в дотеперішних прибічних радах. Справа зміни намісника є важною полїтичною концесією тим, що буде привернений давний полїтичний стан посїданя польський. Кандидатів на те становище вже є кілька а саме: д-р Бобжинський мінїстер д-р Твардовський, ґр. Адам Тарновський, шеф секції Келєр і д-р Мадейський, якого кандидатура по інформаціям польських дневників мала би найбільше виглядів.
З економічних домагань польського кола приняті правительством теж майже всї. Отже виплата за воєнні чинитьби має бути прискорена, те-ж саме по змозї будуть повернені пошкодованим війною воєнні шкоди, а що до реквізицій буде правительство впливати на війскові власти, щоби їх обмежено відповідно до приписів, які в тій мірі мають бути видані. У воєнних централях, а саме: в централї шкір, централї олїїв, цукровій і централї для закупна одержать Поляки відповідне представництво, а ґенеральному комїсареви для централь буде придїлений польський функціонар, який видавати-ме свою опінїю про їх зарядженя.
Ті зобовязаня супроти Поляків перебрало на себе правительство в письменній формі, а Поляки за їх сповненє віддадуть свої голоси за двомісячною буджетовою провізорією. Щоби Поляки не ставили ще висших домагань, правительство відгрожувало ся, що воно приєднає собі Українцїв для буджетової більшости. Та сповненє тої погрози стало злишним, правительство й сим разом подало руку Полякам.
Поляки голосують за буджетовою провізорїєю.
ВІДЕНЬ (Ткб.) 12. жовтня. На нинїшнім полудневім засїданю буджетової комісії зложив д-р Гломбінський іменем польського кола заяву, що Поляки будуть голосувати за буджетом в очікуваню, що правительство сповнить свої зобовязаня.
Ухвала про знесенє цензури.
Після дискусії про справу воєнної цензури Палата послів ухвалила внесеня пресової комісії, щоби зовсїм знести цензуру. Також принято внесенє пос. Фрідмана, щоби дозволено на присилку заграничних часописий.
Дозвіл на перехід офіцирів Українцїв до українських полків і баталїонів.
"День" повідомляє: Верховний головнокомандуючий супроти формованя українських резервових полків і баталїонів ратованя України признав можливим дозволити на переношенє до згаданих віддїлів офїцирів-Українцїв із резервових полків, фронтів і внутрішнїх округів.
Доповняючі вибори до парляменту.
Пишуть нам з Відня: В парляментарних кругах вдержуєть ся переконанє, що після ухваленя буджетової провізорії будуть розписані доповняючі вибори у всїх опорожнених виборчих округах. З опорожнених 41 мандатів мали Нїмцї з національного союза 41, христіянсько-суспільні 5, нїмецькі соціялїсти 2, Чехи 13, південні Славяни 4, Поляки 2, Італїйцї 2, Українцї 1, італїйські соціялїсти 1.
Смерть мадярського полїтика. 
Помер Юлїй Юст, провідник мадярської партії незалежности. В свій час, коли партія незалежности дійшла була до власти, був він президентом Палати послів, а Кошут мінїстром. Опісля партія розпала ся на прихильників Кошута і Юста. Останнїй був радикальнїйший і в відношеню до Австрії і як речник загального виборчого права. 