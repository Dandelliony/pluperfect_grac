◦ ◦ ◦ ◦

Наглі суди на Галицькій Україні. Польське правительство видало розпорядження, силою якого в окрузі львівського апеляційного суду заводиться нагле судове поступовання за головну зраду, нарушення публичного спокою, бунти, ушкоджування комунікаційних засобів і т. п. Особи, яким ці злочини будуть доказані, будуть суджені наглим судом і покарані смертю.   З недолі Підкарпаття. Ґенеральний делєґат польського правительства Ґалецкі відбував інспекційну подорож до Самбора, Дрогобича і Стрия, які були загрожені большевицькими патрулями. Наслідком делєґатської поїздки установлено в Стрию наглі суди, які небаром... почнуть урядовання.   Чи справді "пристрасти потахають"? З міста пишуть нам: Дня 14. серпня коло 12. год. в полудне напало у Львові в стрийськім парку шістьох польських учеників з низших ґімназійних кляс на українських дітий із захоронки при вул. Софії 5., які вийшли на прохід. Студентики впали поміж розбавлених дітий і почали кричати: "Ти гайдамако забєрайсє з польскєґо парку!", причім били дітий прутами і обкидали камінцями. Польські "обивателє", може і батьки цих студентиків не лише що не успокоювали малолітних шовіністів, але з вдоволеннєм приглядалися їх "патріотичним подвигам". — В понеділок сидів в стрийському парку польський кс. Дз.(єндзєлєвіч) з якоюсь панею. Коли переходили попри нього діти з української захоронки, він встав, взяв дівчину одну з краю за руку і каже до геї: "Ти гайдамачка! правда?" А дівчинка відповіла: "Я Українка! Або цо?" І ксьондз замовк. — У вівторок били знова дітей з української захоронки польські студентики, намовлені до cего двома польськими військовими, які недалеко стояли, прутами, так, що діти плакали. — Отже потахають пристрасти — чи ні?   "Вперед" вернув до первісного формату. З нинішним числом вернув львівський орґан українських соціял-демократів до первісного, чотиросторінного формату, про що повідомляється в звістці від Видавництва.   Підвисшення оплати за шпитальне лічення. Польське міністерство здоровля настановило за лічення в львівському шпиталю слідуючі оплати: I. кляса 80 М. II. кляса 60 М., III. кляса 40 М. Підвишка послідувала в наслідок зросту цін конечних середників. Теперішня плата перевисшає плату з 1915. р. 25 разів.   Новий костел. На Левандівці збираються Поляки будувати костел. Акції проводить львівський староста Желєскі та бурмістр Львова Найман.   Громадська думка 