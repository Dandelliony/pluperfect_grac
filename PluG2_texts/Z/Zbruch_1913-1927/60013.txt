◦ ◦ ◦ ◦ ◦ ◦ ◦ ◦ ◦ ◦

Преса антанту в справі мирових предложень.
ЛЬОНДОН (Ткб). "Morning Post" називає мирове предложенє Нїмеччини хитрою і розпучливою пробою відхилити від себе кару за мілїтарне банкротство. Се предложенє не має на цїли мира, тільки перемирє, бо Нїмеччині не повело ся знищити армію і фльоту союзників. Вже у вересни по своїй невдачі під Верденом і над Соммою Нїмцї просили про перемирє, але тому прошеню відмовлено.
РИМ (Ткб). Аґенція Стефані оголошує тільки коротку вістку з Берлїна про предложенє Нїмеччини в справі мирових переговорів, та заяву, що боротьбі має привести до побідного кінця.
ЛЬОНДОН (Райтер). Обговорюючи мирове предложенє Нїмеччини лїберальний дневник "Daily Chronicle" пише: Нїмцї можуть одержати мир на услівях нами поставлених. Коли не знають тих услівій, то можуть про них довідати ся від нас.
Воєнні комунїкати австро-угорського ґенерального штабу з 14. грудня.
Війна на Сходї. Ґрупа війск Mакензена: Неприятель відступає також в области долїшньої Яльнїти. Ми знова зискали на теренї.
Фронт ґенерала-полковника архикнязя Йосифа: Росіяни атакують дальше. Також вчера понесли вони тяжкі кріваві втрати всюди, на південь від долини Уш, як і в долинї Тротуш та на захід від Тельгієш. Над Кованешті зістрілив австро-угорський летун неприятельского лїтака, який перевернув ся у воздусї і впав в однім лїсї.
Фронт кн. Баварського: По обох сторонах Днїстра збільшала ся дїяльність російської артилєрії. Впрочім нїчого нового.
Війна з Італїєю і на Балканї. Не було нїяких особливих подїй.
Воєнні комунїкати нїмецького ґенерального штабу з 14. грудня
Західний терен війни. Ґрупа війск баварського наслїдника престола Рупрехта: На поодиноких відтинках фронту Сомми проминаючий огонь артилєрії.
Ґрупа війск нїмецького наслїдника престола: Коло Tour de Paris, в Арґонах, відперто француські стежі, які наступали після нагального приготовленя артилєрійського. На правім березї Мози скріпила ся пополудни дїяльнїсть артилєрій.
Східний терен війни. Фронт кн. Баварського Лєопольда: Не стало ся нїчого важного.
Фронт війск ґенерала полковника архикнязя Йосифа: В Карпатах Лїсних в богатьох місцях огонь артилєрії. В горах Ґергіє і в долинї Тротуш продовжали Росіяни свої атаки, обильні втратами, але безуспішні.
Ґрупа Макензена: Успішні поступи на цїлім фронтї мимо дуже лихих доріг. Молдавія на південь від зелїзницї Букарешт-Чернавода очищена з неприятеля.
Македонський фронт: На південь від Черни наступи Сербів зломили ся серед великих втрат перед болгарськими становищами. 