◦ ◦ ◦ ◦ ◦ ◦ ◦ ◦ ◦ ◦

З наших фінансових інституцій. Нам пишуть: Минувшого тижня відбуло ся засїданє Надзірної Ради Земельного Банку гіпотечного. Звіти з діловодства за послїдний рік виказують таку надвишку доходів, що принесе знову звиш 5 проц. дивіденду від акцій, хоч дїяльність банку була дуже обмежена в наслїдок воєнного стану. З огляду на перепони в комунїкації рішила Надзірна Рада, сповняючи бажаня з ріжних сторін, продовжити реченець зголошень до підписки на акції банку нової емісії до кінця лютого 1918.
З Краківця пишуть нам: Дня 17. сїчня с. р. відбули ся тут загальні збори ново основаної філії Українського Краєвого Товариства охорони дїтий і опіки над молодїжю. По промові вступній Івана Кохановського, в якій бесїдник вказав на цїль cего Товариства, та пояснив його статути, приступило сейчас 53 присутних в члени і зложили вкладки на суму 750 кор. Відтак вибрано видїл філїї, в склад котрого увійшли: Іван Кохановський, як голова, о. Антін Твердохлїб, як заступник, Петро Ковальчук, як секретар і касієр, о. Данило Котис, як адмінїстратер, Данила Слюсар, Стефан Купновицький Пилипів і Іван Дочило як члени видїлу, Іван Романко, Грогорій Бушко і Григорій Дашевський як заступники, а о. Іван Калимон, Василь Мищишин і Александер Кулинич, як члени комісії ревізійної. Загальні збори ухвалили рівнож приступити як найскорше до отвореня сирітського захисту імени Митрополита Шептицького і на сю цїль закупити реальність в Краківци, на що збирають ся вже жертви. Цїле населенє повіту краковецького взиваєть ся отсим, щоби не жалувало жертв на захист для своїх сиріт, аби вони не ішли в поневірку або під чужі опікунчі крила. Всю інтелїґенцію, міщанство та селянство просить ся, аби як найчисленнїйше вписувались в члени філїї, та надсилали вкладки, чим допоможуть до успішного переведеня задач філїї.
Український Театр в Бориславі. Понедїлок дня 4. лютого 1918. Cаля Сокола. При співучасти орхестри УСС. "Ой не ходи Грицю та на вечерницї", нар. образ зі співами і танцями в 5 дїях Старицького. — Ві второк дня 5. лютого 1918 "12 дочок на відданю", нар. оперета в 3 дїях Кропивницького. Білєти ранїйше можна набути в Торговлї а в день вистави при каві від год. 5 вечером. Початок о год. 7.30 вечер.
Товариство "Медична Громада" у Львові уряджує 2. лютого с. р. великі товариські сходини в великій сали тов. ім. Лисенка, запрошенями. Гостї з провінції, о скільки не дістали би на час запрошеня, зволять ласкаво зголосити ся в льокалю товариства при ул. Пекарській 55 І. Стрій візитовий. Вступ від особи 6 кор. Дохід призначений на риґорозальний фонд товариства. 