◦ ◦ ◦ ◦ ◦ ◦ ◦ ◦ ◦ ◦

Відповідь Митрополита неопресвитерам. До о. Івана Стрільбицького, пароха Наварії наспіла дня 22 серпня с. р. картка слїдуючого змісту: "Курск 21/6 1916. Дорогий Отче Декане. Дістаю картку від неопресвитерів, писану 4/ІІІ. Очевидно розїхали ся давно, — але що між ними є і ваш син Василь, на ваші руки та на його руки для всїх пересилаю мій найщирійший привіт, желаня і благословенство. Великою радістю для мене було дістати сей доказ їх памяти, хоть очевидно прикро було, що не міг я їх видїти і рукополагати. І родинному їх житю пересилаю благословеня, — молюсь, щоби Бог дав їм бути добрими священиками і щасливими отцями родини. Коли та картка до вас дійде, відпишіть карткою, хоч так трудно, щоби всї три картки дійшли. Ми тут всї (в Курску я один) бодро держимось і памятаємо на вас і молимо ся за вас. Сердечно здоровлю, — Панї Доброд. поклін. О. Василя і всїх його товаришів, всїх ваших сусїдів, всїх вірних сердечно здоровлю. Андрей".
Комітет помочи для виселенців просить 1) Всч. оо. парохів і нашу укр. світську інтелїґенцію о моральну опіку над виселенцями в їх гіркій долї і о оборону тихже перед несовісним визиском, особливо при збуваню товару і инших недвижимостий; 2) хлїбодавців пошукуючих робітниць (швачок, кухарок, служниць) о зголошуванє вільних місць; 3) виселенцїв просить о подаванє своїх нових місць побуту (бодай цїлими селами), бо комітет дістає численні запити щодо місця перебуваня виселенцїв, які готов поладити, як лиш сам адреси буде мати; 4) українську суспільність просить о ласкаві датки на цїли комітету, які належить посилати на руки голови комітету надрадн. Ол. Кмицикевича, вул. Пекарська ч. 57. Листи належить посилати на руки о. Юл. Дзеровича ул. Содова ч. 1; 5) комітет подає до відомости, що на цїли комітету прислав п. М. Балтарович, адв. з Золочева 10 корон; 6) комітет урядує щоденно від 10—12 і від 4—6 в Ставропіґії, вул. Бляхарська ч. 9.
Реченець урядових діл відбірних комісій металевих посудин у Львові продовжуєть ся до дня 5. вересня включно. Тому, що сей реченець є вже оконечний, одержали комісії порученє, щоби всї металеві посудини, які підпадають реквізиції, зістали в сїм часї віддані, а виказ тих, що з безосновних причин відмагають ся сї посудини видати, або їх укривають, предложили маґістратови для зарядженя проти винних вказаних доходжень.
В справі цукру для пчіл. "Сїльський Господар" повідомляє інтересованих, що поданя про цукор для пчіл належить вносити до ц. к. Централї для господарської відбудови Галичини (Краків, ул. Чиста). Поданя зволять вносити повітові орґанїзації, отже філїї "Сїльського Господаря" або пасїчничі секції по повітах. В цїли евіденції і попертя належить надсилати копії подань до Головної Управи Товариства. Із своєї сторони віднесло ся Товариство в тій справі до ц. к. мінїстерства рільництва і фінансів і до Президії Централї відбудови, повідомляючи рівночасно названі власти, що поданя про цукор для пчіл предложать повітові орґанїзації Товариства безпосередно Централї відбудови краю. 