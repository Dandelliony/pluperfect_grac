◦ ◦ ◦ ◦ ◦ ◦ ◦ ◦ ◦ ◦

Болгарське звідомленє.
СОФІЯ (Ткб.) Донесенє ґенерального штабу з 5. червня: На македонськім фронтї не було нїякої важної події. Дня 3. червня розбила наша артилєрія дві неприятельські компанїї на північ від села Попова і приневолили їх до швидкого відвороту. Неприятельські летуни кинули бомби на місто Дойран. Неприятель послїдними часами уживає стеж, які є одїті в грецькі або турецькі унїформи.
Битва під Скаґераком і вигляди на мир.
АМСТЕРДАМ (Ткб.) "Standard" пише, що Анґлїйцї потерпіли невдачу та питає, чи несподївана битва на мери не пересунула мира на дальшу мету, нїж того дожидано. Невдача коло Кут Ель Мара, невдача Італїйцїв а вкінци невдача Анґлїйцїв на мори спричинюють чим раз більше пересвідченє, що заключенє мира серед тих обставин є для Анґлїї неможливою річию.
Відложенє нїмецького парляменту.
БЕРЛЇН (Ткб.). Нїмецький парлямент приймив внесенє в справі відложеня палати до дня 26. вересня, після чого вела ся дальше дискусія в третім читаню буджету.
Анґлїйські втрати в людях в морській битві.
БЕРЛЇН (Ткб.). Втрати в людях по сторонї Анґлїйцїв в морській битві коло Скаґерак оцїнюють на 7000.
Воєнні комунїкати австро-угорського ґенерального штабу з 7. червня.
Війна з Росією. Наші сили, що борють ся на Волини над горішною Путилівкою, заатаковані значно переважаючими силами, уступили до области Луцка. Сей рух відбув ся без суперних перешкод від неприятеля.
На всїх инших місцях цїлого північно-східного фронту кроваво відперто Росіян, а саме на північний захід від Рафалівки над долїшним Стиром, коло Берестян, над потоком Кормином, коло Сапанова, над горішною Стрипою, коло Язлівця над Днїстром і над бесарабською границею.
На північний захід від Тернополя одна з наших дивізій відперла в однім місци два в другім сїм російських наступів.
Дуже важкі втрати понїс неприятель також в области Окни і Добринівцїв, де його колюмни, які йшли до приступу, відперто кілька разів у боротьбі з близька.
Війна з Італїєю. На південний захід від Асіаґо наші війска вели далї атак коло Козуна і здобули горб Бузі Белльо.
Війна на Балканї. Незмінно панує супокій.
Воєнні комунїкати нїмецького ґенерального штабу з 7. червня.
Західний терен війни. Для розширеня успіху, осягненого 2. с. м. на височинах на південний схід від Іперн, наступили вчера горішно-шлеські й віртемберські віддїли на анґлїйські становища коло Гоґе. Взято останок села, який держав ще неприятель, і сумежні рови на захід і південь. Таким чином цїла область височини на південний схід і схід від Іперн на просторі над 3 км. знаходить ся в наших руках. Кроваві втрати Анґлїйців є важкі. Знов можна було тільки мале число взяти в полон.
На західнім березї Мози великі француські сили по сильнім артилєрійськім підготовленю пішли вечером до тричі повторюваного наступу на наші лїнїї на височинї Корет. Неприятеля відперто. Становище знаходить ся цїле в наших руках. В дїйсности здобув його приступом вже 2. с. м. падерборнській полк піхоти під проводом поручника Ракова, а підпомагали його в тім успішно піонїри першої компанії резервового баталїону піонїрів ч. 20 під проводом резервового поручника Руберґа. За ними пішли дві инші части знаменитих віддїлів. Доси сього не оголошувано, бо в недоступних для нас підземеллях були ще останки француської залоги. Тепер вони піддали ся, через що разом з тими, що їх полонено при вчерашних даремних зусилях відсїчи, взяли ми над 700 неранених полонених і здобули велику скількість гармат, машинових карабінів і метавок мін. Також бої за стоки по обох боках форту і за хребти височини на південний захід від села Дамлюп переведено побідно. В останних днях робив неприятель розпучливі зусиля, щоб відвернути упадок форту і сумежних становищ, одначе всї його наступи відперто серед найтяжших втрат для нього. Побіч Падерборницїв визначили ся особливо в тих боях инші Вестфальцї, війска з Лїппе і зі Східної Прусїї. Поручникови Ракову надав цїсар ордер "por la merite".
Східний і балканський терен війни. На нїмецькім фронтї без змін. 