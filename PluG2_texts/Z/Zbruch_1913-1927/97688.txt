◦ ◦ ◦ ◦

  Мадяри проти мирового договору. Радіо в Будапешті. Важкі умови мирового договору з Мадярщиною викликали в цілім краю згірчення. Уряд одержує кождого дня телєґрами з протестами проти підписання умов мира.   Жиди вдоволені з мандату Анґлії. В Ню-Йорку відбувся зїзд жидівських делєґатів Зєдинених Держав, в числі 1500. Вони ухвалили резолюцію, висказуючу вдоволення з анґлійського мандату в Палестині.   Німецька нота до контрольної комісії антанти. "Petit Parisien" доносить, що німецький уряд вручив голосу контрольної комісії союзних військ в Берліні ґенералови Нолє ноту, яка запевнює, що скількість німецьких військ в невтральній области правого берега Рену зредуковано до 19 курінів, 9 швадронів і 2 батерій, себто о 1 швадрон і 1 баталіон, менше, чим це передбачував договір з 8. серпня 1919 р., якого важність продовжила конференція в Сан-Ремо до 10. червня ц. р. Ґен. Нолє поручив одному з офіцерів місії майорови Де Ґрає удатися на місце для провіреня цих донесень. Коли це правда, француський уряд не буде робити ніяких трудностей що до евакуації Франкфурту і надренських міст.   Що справа воєнних виновників. Німецькі часописи доносять, що держави антанти вислали німецькому урядови новий спис воєнних виновників, який містить 45 назвищ. В списі нема ні Гінденбурґа ні наступника престолу ні  Людендорфа, натомість є більша часть офіцерів, в тім командантів підводних суден. Цей спис передав німецький уряд державній надпрокураторії.   Військова конвенція між Польщею і Мадярщиною. "Народні Лісти" і "Трібуна" доносять, що між Польщею і Мадярщиною дійшло до заключення військової конвенції між цими державами. Мадярщина орґанізує нову армію. Горті поділив край на 6 військових округів і зорґанізував 6 дивізій. Під зброєю стоїть вже 60.000 війська і 30.000 жандармів. Через покликання усіх обовязаних до військової служби на 8-тижневі військові вправи, матиме Мадярщина здисципліновану резерву.   Німеччина певна побіди. "Emländische Ztg." подає, що вибори до Райхстаґу зі Східної Прусії і з плєбісцитових областей відбудуться 17. жовтня ц. р. Це вказує на те, що Німеччина певна, що до того часу скінчиться плєбісцит, та що ці области вернуться під панування Німеччини.   Франція і Анґлія. "Temps" пише, що досі тільки Анґлія мала користи з побіди аліянтів, підчас коли Франція лежить повалена, як передтим. Денник запитує, чи порозуміння між Анґлією і Францією має тревати тільки так довго, доки Анґлія не відзискає втрат і чи Анґлія вирікається союзу з хвилею, коли й Франція бажає вступити в фазу здійснення своїх домагань.   Закарпатські Українці проти Чехів. Будапешт. Представник партії угорських Українців Куткавальші(?) одержав телєґраму з повідомленням, що Українці еміґрують до Америки, бо не хочуть дістатися під панування Чехів. Вислали вони також до Віаьсона й американського правительства письмо з протестом у цій справі.   Мировий договір з Туреччиною. Париж. Перша часть договору з Туреччиною відносяться до Ліґи Народів, а друга і трета до політичного уґруповання відносин в Азії. Часть ся нормує справу морських проливів, предвиджує автономію для міста й околиці Смирни, та займається справами Сирії, Геджасу, Вірменії, Мезопотамії і Палестини. Жадає, щоби Туреччина признала нове положення, витворене війною в Єгипті, на Кипрі, островах Егейського моря та признання француського протекторату. Суверенність Туреччини до Царгорода признається, на скільки Туреччина додержуватиме договір. Для морських проливів установлено комісію з представників Анґлії, Франції, Італії, Японії, Греції, Румунії і Зєдниених Держав (на скільки схочуть вступити до комісії) і Болгарії (коли вона буде признана членом Ліґи Народів). Також Росія, коли буде членом Ліґи Народів, дістане 2 голоси в комісії. Инші народи матимуть по одному представникови. Дальші части договору відносяться до охорони меншостей, контролі турецьких фінансів і зносин з Росією щодо договору, обмеження турецької армії та справи відбудови і воєнних відшкодовань.   Угорщина проти мирового договору. Будапешт. Угорська Академія Наук відбула торжественне засідання під проводом Берзевічія для обговорення справи мирового договору. Сконстатовано, що договір руйнує Угорщину. Будапешт. На засіданню парляментарно їкомісії для загр. справ ґр. Апоні здавав звіт з праці мирової делєґації. Губер, парляментарний представник півн. частий Угорщини, заявив, що коли парлямент мусітиме зречися цих частий Угорщини, то населення спротивиться цему.   Клємансо прибуде до Відня. Науен. Віденська преса доносить, що Клємансо прибуде незадовго до своїх свояків до Відня, потім поїде на курацію до Карльсбаду.   Музулмани проти Греків. Софія. З Адріянопола доносять, що музулманське населення відбуло великі збори, де по палкій промові Дяфара Таяра паші всі присутні зложили присягу, що до посліднього боронитимуть своєї землі перед пануванням Греків.   Нітті подався до димісії. Рим. Нітті в середу наслідком останнього голосовання в палаті, подався до димісії.   Громадська думка   