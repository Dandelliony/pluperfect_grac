◦ ◦ ◦ ◦ ◦ ◦ ◦ ◦ ◦ ◦

Українська покріпляюча стація для воєнних виселенцїв у Львові. Український Комітет помочи для виселенцїв у Львові наміряє устроїти на головнім двірци у Львові покріпляючу стацію для виселенцїв, переїзджаючих через сей дворець. До сего потрібна більша скількість охочих до працї пань і панночок, також молодих панїв. Праця буде ту дуже вдячна і вдоволяюча, а крім того буде вона сповненєм части обовязків, які тяжать на нашій суспільности супроти найбільше унещасливлених війною: селян-виселенцїв. Бажаючих взяти в нїй участь або в чім небудь причинились до сего дїла, для котрого не сміє бути байдужною жадна свідома одиниця нашого львівського громадянства — запрошує Комітет на нараду, яка відбудесь дня 15 вересня, сє є в пятницю о год. 5 пополудни в салї засїдань Ставропіґійського Інститута при вул. Бляхарській ч. 9.
В львівськім університеті вписи на зимовий піврік 1916/17 відбувати-муть ся в часї від 23. вересня до 8. жовтня с. р. Опісля можна буде вписати ся тільки в випадках, заслугуючих на узглядненє, за дозволом факультету або сенату. Хто в минулім роцї не був слухачем львівського унїверситету, має предложити при вписї свідоцтво щіпленя віспи. Крім звичайних документів мають слухачі при вписї предложити також документи війскові.
Урядові полеві переписні листки для жовнїрів завели війскові власти. Листки мають зелену краску і друкований текст. Інші полеві переписні листки з армією в поли не будуть допускати ся, отже й не вільно буде їх продавати.
Заосмотренє в молоко. Вийшов новий мінїстерський розпорядок з постановами, які мають поправити відносини заосмотрюваня в молоко. Розпорядок забороняє виробляти і продавати йоґурт, узалежнює виріб і продажу молока для немовлят від дозволу краєвої полїтичної власти і передбачає утворенє урядів заосмотрюваня в молоко в більших консумційних центрах. Для місцевостий, в яких будуть утворені такі уряди, розпорядок установляє максимальні цїни на молоко.
Зменшенє границї віку для подружя в Росії. Як доносить "Lokalanzeiger", російська рада мінїстрїв ухвалила з огляду на великі втрати в людях, які згинули або на війнї або від епідемій, знизити границю віку для подружя мущини з 20 лїт на 18. Границя віку для подружя жінок остає та сама, себто 17 лїт. 