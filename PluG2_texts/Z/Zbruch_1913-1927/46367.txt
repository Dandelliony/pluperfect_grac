◦ ◦ ◦ ◦

Привіт "Вістникови" від другого куріня У. С. С. Отаман другого куріня Українських Сїчових Стрільцїв Василь Дїдушок прислав редакції "Вістника Союза визволення України"' таку полеву листівку: Щирий привіт Шановній Редакції з нагоди Свят пересилають офіцери другого куріня першого полку Українського Сїчового Війська. Василь Дїдушок, Омелян Левицький, Дмитро Вітовський, Петро Дїдушок, Годованський, Роман Сушко, Мельник, В. Кучабський, Чичкевич, Осип Навроцький, Іван Сіяк, О. Бордун, Матчак. (2 підписи не читкі).
Орґан товариства "Україна". Як довідуємо ся з товариства "Україна", виходитиме плянована "Українська Часопись" товариства під назвою "Східно-европейська будучність" (Osteuropäische Zukunft) і служитиме інтересам Нїмеччини на Сходї та південнім Сходї, отже присвячена не тільки українському питанню, але й питанням балканських країв. Рівночасно буде вона також орґаном "Товариства наддунайських і балканських країв у Нїмеччинї (Donau- und Balkanländerverein in Doutschland — "Dubvid").
Митрополит Шептицький за Глинку-Янчевецького. "Кіевская Мысль" з 19 грудня 1915 р. доносить з Петербурга: "Проводирі Славянського Товариства" в Петербурзї роблять заходи в правительства, щоб виміняти митрополита Шептицького за заарештованого в Австрії кореспондента "Нового Времени" Глинку-Янчевецького.
М. Сїчинський на волї. В польській пресї появили ся вже свого часу вістки про арештованнє М. Сїчинського та домаганнє австроугорської дипльоматії в Америцї його видачі. На основі вісток американської преси слїд ствердити, що М. Сїчинський зостає на волї та що справа признання йому американського горожанства є тільки в ходї. Австро-угорській дипльоматії тим більше не треба було домагати ся видачі або арештовання М. Сїчинського, бо він сам добровільно зголосив ся перед урядом Зєдинених Держав, жадаючи переведення процесу, щоб у нїм доказати полїтичний характер свого вчинку.
Подвійна плата бувшим галицьким урядникам. В бюджетовій комісії Думи посол Антонов звернув її увагу на те, що російські урядники, які служили в Галичинї й лишили ся без посад по опущенню Галичини, дістають і тепер ще подвійну платню. 