◦ ◦ ◦ ◦ ◦ ◦ ◦ ◦ ◦ ◦

"Червона книга" по українськи появить ся накладом надворної книгарні Манца. Хто бажає прочитати сю цікаву збірку дипльоматичних актів з лїта 1914 р., повинен скористати з українського перекладу.
Дальші увільненя з Талєрґофу. У вівторок випущено на вільну стопу дальших 180 інтернованих, яких повна невинність — як зазначує "Grazer Tagblatt" — в цїлости виказалась. В найблизших днях (дня 1 марта) має бути випущених ще нових 120 невинно інтернованих осіб. Доходженя проти них покінчено вже давно, та не випускано їх на вільну стопу ізза небезпеки рознесеня пошести пятнистого тифу, що лютує в талєргофськім таборі інтернованих руссофілів. Тепер, як визволені відбули вже карантину, виходять на волю. О скільки можуть виказати ся достаточними засобами на удержанє, можуть вибирати ся куди їм любо. Прочі незасібнї визволені жертви безсовісних денунцияций наших національних "приятелїв" переїздять до табору збігцїв у Ляйбнїц. 