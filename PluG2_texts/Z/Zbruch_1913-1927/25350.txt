◦ ◦ ◦ ◦ ◦ ◦ ◦ ◦ ◦ ◦

Поворот престонаслїдника.
БУДАПЕШТ (Ткб.) Архикнязь Кароль Франц Йосиф доконував в дальшім ходї інспекциї війск.
БУДАПЕШТ (Ткб.) Арх. Кароль Франц Йосиф з жінкою виїхав учера вечером назад до Відня.
Брати арх. Зити добровольцями.
ВІДЕНЬ (Ткб.) Князї Сикст, Ксаверий Фелїкс і Рінер Парма, брати архикняжни Зити, зголосили ся добровільно до військової служби до диспозициї армії, котра воює в Сербії.
Зловленє росийського лїтака.
ВІДЕНЬ (Пр. т.) Часописи доносять, що над австрийсько-росийською границею жовнїри, які сповняють сторожу, постріляли росийський лїтак типу інжинїра Сїкорського, як летїв понад граничним пасом. В аероплянї були два росийські офіцири, яких арештовано.
Цісар про мобілїзацию.
ВІДЕНЬ (Ткб.) Neues Wiener Tagblatt пише: Від одного достойника, який мав вчера нагоду бути на пуслуханю у цісаря довідуємось, що стан здоровля цісаря не лишає нічого до бажаня. Монарх є бодрий і чинний від ранного ранку до вечора. Цісар висловив задоволенє, що мобілїзация відбуваєть ся без заміту, підносячи точність, з якою всї покликані до зброї стали в ряди.
Напад на австрийську амбасаду в Парижи.
ВІДЕНЬ (Ткб.) Після надісланих до уряду заграничних справ вістий, урядники австро-угорського консуляту й австрийської амбасади в Парижи мусїли ратувати ся перед сфанатизованою товпою. Полїция зовсїм їх не боронила.
ВІДЕНЬ. (Ткб.) Віденські часописи одноголосно протестують проти нечувано брутального трактованя, якого дізнають у Франциї від суботи австро-угорські горожани в Парижи, хоч доси нема ще воєнного стану між Австриєю і Франциєю. Часописи пригадують, як зовсїм инакше відносять ся до сербських підданих в Австро-Угорщинї. Жадного з них доси не видалено.
Часописи зазначують, що монархія потрафить боронити інтереси своїх горожан за границею також проти Франциї.
Конфіската росийського аеропляна.
ВІДЕНЬ. (Пр. т.) На стациї в Вельс сконфісковано транспорт, який містив аероплян системи Блєріота, а призначений був для Росиї.
Ловчен обсадили Серби.
БУДАПЕШТ. (Пр. т.) Тутешні часописи доносять, що гору Ловчен обсадила сербська артилєрия ще в послїдних днях липня. Вона має до розпорядимости росийські гармати.
Убитє Кайо і його жінки.
ВІДЕНЬ. (Пр. т.) Особи, що прибули сюди з Парижа, кажуть, що Кайо і його жінку убив син пок. редактора Кальмета.
Погроми Нїмців в Брукселї.
ВІДЕНЬ (Пр. т.) Neue Freie Presse доносить з Брукселї, що наслїдком становища Нїмеччини до бельґійської невтральности прийшло там до демонстраций і ексцесів населеня проти горожан австрийських, угорських і нїмецьких. Тисячі австрийських і нїмецьких горожан покидає Брукселю.
Нїмецькі кораблї коло Данїї.
КОПЕНГАҐА. (Ткб.) При входї до полудневого Сунду бачено 3 нїмецькі підводні судна. Вони мабуть заняли форпочтові позициї.
Поворот членів амбасади.
БЕРЛЇН. (Ткб.) Вернули сюди члени амбасад у Петербурзї і Парижи.
Альбанці проти Сербії.
ВІДЕНЬ. (Прив. тел.) Tribuna доносить з Дураца, що богато Альбанців звернуло ся під проводом Ісси Болєтінача проти Сербії. Росийські й анґлійські кораблї покинули Дурацо.
Нищенє зелїзничих шляхів в Бельґії.
БРУКСЕЛЯ (Пр. т.) Вже в понедїлок були зірвані шини на границі Бельґії і Франциї. Пасажири, що утїкали з Парижа на Бельґію, мусїли 6 км. іти пішки. 