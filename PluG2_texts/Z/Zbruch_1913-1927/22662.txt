З-під російського націоналістичного блїхтру.

Безчисленні й безконечно ріжні є дороги, якими впливає українська національна сьвідомість в душі "обруссїлого" українського інтелїґента в Росиї. Українська театральна вистава, почута припадком українська пісня, прочитана припадком українська книжка або ґазета, донесена з-за кордону вістка про українську унїверситетську справу в Галичинї — такі події і богато инших, непредвиджених і випадкових, складаєть ся на те, що із зруссифікованого школою й урядом малоросийського Савла раптом спадає тонкий блїхтр чужинецької національности і стаєть ся з нього національно сьвідомий член українського громадянства.
Що й погана кампанія, яку розвів росийський націоналізм з помочию росийського уряду проти сьвяткованя ювилею Шевченка дала в результатї своїм також не те, чого бажалось дїячам сеї кампанії, про се сьвідчать ті відомости, які з ріжних сторін закордонної України доходять до нас про національно осьвідомлюючий вплив протишевченківського походу.
Один документ з. сього обсягу житя приводить ч. 100 Ради в статейці під заг. "Лист бувшого націоналїста".
Читаємо там:
"Редакция одержала лист, який може служити цікавою ілюстрациєю до внутрішних відносин в росийських патріотичних таборах. Пише проста, видно, людина, яку довго дурили звичайними націоналїстичними балачками не розкриваючи їй нї сути, нї цілий росийського націоналїзму. Досить було одного факту, що наочно показав сїй жертві націоналїстів практику партиї, як людина з огидою покидає сей ганебний табор, в якому була через непорозумінє. Лист друкуєть ся без змін.
Шановний добродїю, пан редактор. Тяжко оскорблений я за хулиганську виходку союзників проти нашого сьвята, нашої радощі, й нашої гордощі підчас сто рік роковин нарідження нашого батька Т. Г. Шевченка... Я, бувший націоналїст, протестую проти диких виходок цих озіятів і вибуваю з тієї орди, котра називав себе "союз русского народа". Тепер я пойняв, що то все брехня, що вони нас учать то треба тільки комусь, що заморочить нам голови, щоб ми не знали, хто ми в на самім дїлї; морочать нас і нам брешуть на нашу рідну мову й на наш український народ.
Вони, панські попихачі, не хочуть знати того, що прийде час й наша лїтература широкою хвилею розільєть ся по нашій матері, українській землї, і вони побачуть тодї, які будуть їм жнива.
А тепер потроху наш люд починає пізнавати себе хто ми є й чиї ми дїти... Тепер — буде! Не хочу я читати ваші брехливі ґазети й не хочу вас слухати: дуріте себе але не дуріте Бога..".
До листу сього додає редакция Ради такий коментар:
"Автор листа — людина релїґійна, бо просить в приписці вказати, де можна придбати євангелиє українською мовою. Сей лист ще раз потверджує нераз висловлену в українській пресї думку, що заходи проти Шевченкового ювілею, як і взагалі всї репресиї на український рух, разом з тим як вони несуть велику шкоду і кривду українському народові, затримуючи його національний поступ, не приносять одначе нїякої користи інїцияторам репресий. Навпаки — ефект часом виходить зовсїм несподїваний: тими заходами люде навертають ся на українство." 