◦ ◦ ◦ ◦ ◦ ◦ ◦ ◦ ◦ ◦

Підвисшенє податків і оплат. Щоби покрити відсотки від воєнних позичок та инших кредитових воєнних операцій, що вимагає суми 750 міл. кор., правительство має видати зарядженя в справі підвисшеня податків безпосередних і посередних. В тій самій цїли наступить мабуть також підвисшенє почтових належитостий і залїзничих тариф. Півурядовий "Fremdenblatt" висловлює з сього пригоду надїю, що населенє держави поносити-ме сї нові податки з патріотичним пожертвованєм, яке виявило воно протягом цїлої війни і за яке в другі роковини війни дістало признанє з уст монарха.
В справі кадетів в російськім полонї. Австрійське Товариство Червоного Хреста доносить: Досвід показав, що кадети і кадети аспіранти, які в послїдних часах попали ся в російський полон, дуже часто з приводу недостачі грамот не є признавані за офіцирів до часу, поки російський Червоний Хрест не одержить відповідної інформації з Відня. Тому поручає ся родинам кадетів, які в послїдних боротьбах попали ся в неволю, щоби вже тепер в полках, до котрих належали полонені, постарали ся про урядову посвідку їх степеня, а опісля, коли дізнають ся про місце інтернованя полонених, нехай полкову посвідку перешлють на адресу Центрального вивідного Бюра (Gemeinsames Zentral Nachweissbureau, Auskunftstelle für Kriegsgefangene, Abteilung B. Wien. Fischhof 3); відси перешле ся потрібні документи до російського Червоного Хреста.
Нові статути для міст в Польськім Королївстві. В вістнику розпорядків австро-угорської управи в занятих областях Польщі, виданім дня 23. с. м., появили ся два розпорядки начального вожда ц. і к. армії, якими заводить ся міські статути для міст: Кельцї, Люблин, Пйотрків і инших 34 міст. Сими статутами подонесеням ц. к. пресового бюра в Люблинї забезпечено понад всякий сумнїв польський характер міст і місточок в занятих областях конкресової Польщі. Велику часть автономної власти віддасть ся в руки виборного бурмистра, а виборна рада міська в кождім із згаданих міст має стояти на сторожі найжизненнїйших інтересів громади, завідувати її майном, хоронити промисл і торговлю, дбати про добробут, освіту і ґиґієну мешканцїв. Нові статути уложені на основі ординації для галицьких міст.
Цїсар Вільгельм в Кракові. Дня 26 с. м. вечером цїсар Вільгельм з дружиною проїзджав через Краків, вертаючи з Велички, де докладно оглядав салїни. Цїсаря привитав у заступствї команданта кріпости полевий маршал-поручник Лявріч. Кількасот осіб уладило цїсареви підчас його побуду в містї овацію.
Нові статути для унїверситету і технїки у Варшаві. Варшавський воєнний ґенерал-ґубернатор Беселєр надав унїверситетови і технїцї у Варшаві нові статути, якими заводить ся автономію для сих висших шкіл. Професорські колєґії одержать право промоції і габілїтації; ґенерал-ґубернатор бажає їм, щоби в рідній мові і на основі польської культури розвивали науку, що лучить народи.
Нове відзначенє директора полїції Райнлєндера. Цїсар надав директорови полїції у Львові правительственному радникови Райнлєндерови титул і характер радника двора. Є се вже друге з черги високе відзначенє, яким надїлено дир. Райнлєндера від часу звільненя Львова від російської інвазії. 