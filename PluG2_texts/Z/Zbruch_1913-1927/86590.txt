◦ ◦ ◦ ◦

Щоби запобігти всім неправдивим вістям, що здержують почтовий рух — та приносять шкоду населенню — подаєсь до загального відома, що почтова каса щаднича у Відні урядує як передше в мирних часах.   Всі вплати на чеки (Erlagschein) при наших урядах почтових, вписує каса щаднича у Відні на рахунок властителя конта, а на жаданнє виплачує готівку. Зараз і як передше можна приступити до обороту чекового і прохати о утворення чекового конта. Котецький.   З дипльоматичного життя України. Останніми днями виїхали попри назвичайні дипльоматичні місії до Франції і Данії такіїже місії до Туреччини, Німеччини, Угорщини, Італії і Анґлії — а в найблизшій будуччині виїдуть ще місії до Америки, Японії і Еспанії, а в кінці до Ватикану, котрої сформованнє виручило київське міністерство закордонних справ нашому редакторови проф. Карманському. Др. Л. Цегельський іменований товаришем міністра закордонних справ в Київі і обнимає рівночасно портфель міністра тому, що мін. Чеховський подає ся до дімісії.   Приїзд комісії з України.   Вчера приїхала до Тернополя від київського міністерства окрема комісія, яка має метою оснувати в нашому місті централю для виробу чобіт і черевиків для нашої армії. Будуть потрібні майстри по шевському ремеслі.   Звіт з діяльности Українського Інформаційного Бюра за місяць січень.   Цілею висше названого Бюра є поширити між населенням краю ідею державности Української Народної Республики. Роботу сю сповняє Бюро ріжними дорогами а передовсім устною пропаґандою на вічах і товариських зборах і письменно видаванням і поширюванням часописів, брошур і проклямацій. В протягу січня уряджено з рамени Укр. Інф. Бюра в Тернополі 12 віч в слідуючих місцевостях: Глубічок, Ігровиця, Байківці, Бірки, Мишковичі, Буцнів, Сущин, Янківці, Зарудє, Товстолуг, Іванів, Малашівці.   Бюро видає щоденну часопись "Український Голос", і видало "Калєндар". Українське Інф. Бюро в Тернополі остає в стислих зносинах з Інформацийним Бюром Армії У.Н.Р. в Київі і відси одержує наше Бюро київські часописі проклямації і брошури, які розсилає по цілім краю.   Досі розіслало тернопільське Бюро більше як сто тисяч ріжних часописів, не вчислючи в те брошур та проклямацій.   Український голос 