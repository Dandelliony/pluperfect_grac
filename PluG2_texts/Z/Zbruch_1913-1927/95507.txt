◦ ◦ ◦ ◦ ◦ ◦

Соймова комісія для справ інтернованих і полонених приїздить до Львова сьогодня, в понеділок. Вона має оглянути львівський табор на Ялівці та инші приміщення, в яких находяться наші полонені. Супроти того по всіх таборах переводяться від кількох днів з великим поспіхом ґрунтовні порядки, щоби комісія застала все без ніякого закиду. Мимоволі пригадується нам "Ревізор з Петербурга".   Хліб буде щойно за кільканацять днів! Так заявлено нам сьогодня в одному консумі у Львові. Не знаємо, чи це правда буде, та в кождому разі в деяких консумах його зовсім нема. Можна уявити собі положення людей, які, не маючи в хаті ніяких припасів, є позбавлені цего найважніщого средства до життя.   Апровізаційна комісія у Львові зложила мандати. На останньому свойому засіданню апровізаційна комісія ради м. Львова порішила зложити мандати тому, що уряд, який зобовязався доставити місту найважніщих харчевих середників, не додержує цього приречення; тому комісія не хоче брати на себе відповідальности за можливі наслідки. Порішено також, щоби міська рада ужила всіх середників, щоби відокремити Галичину під господарським зглядом, так само як воно є в Познанщині. Тоді "Малопольща" не тільки що матиме подостатчом харчів, але ще й буде могла висилати їх до конґресівки.   Василь Вишиваний пише вірші. Віденська "Воля" помістила український вірш Василя Вишиваного, посвяченого Гуцулам, п. н. "Надія". "Воля" доносить, що полковник Вишиваний прибув з Букарешту до Відня. Після тяжкої слабости він зовсім поправився; він почав писати тепер вірші. Для остаточної поправи новий поет відїхав до Маріяцелю.   Проч з війною! Такий клич піднесено на зборах друкарських робітників у Львові, які відбулися в неділю, дня 8 ц. м. В дискусії над тяжким економічним положенням робітництва, а що за цим іде, частим цінниковим рухом, який одначе мимо всього не заспокоює потреб робітництва — піднесено домагання як найскоршого покінчення війни та заключення миру з совітською Росією та з иншими народами. Резолюцію в повищому дусі, яку відповідно умотивував предсідник друкарської орґанізації, віцепрезидент міста тов. Обірек, ухвалено серед грімких оплесків, одноголосно.   15 ваґонів муки пропало! Дня 5. лютого прийшло до Львова 15 ваґонів муки. Та мука ця пропала десь і ніхто не знає, що з нею сталося. Від кількох днів нема у Львові достаточної скількости хліба, а деякі консуми зовсім хліба не дістали. Деж отже та мука? Чи не схована вона на пасок? Можеби апровізаційна комісія вияснила цю справу?!   Вперед! 