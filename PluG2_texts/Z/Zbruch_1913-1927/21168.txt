◦ ◦ ◦ ◦ ◦ ◦ ◦ ◦ ◦ ◦

Брехні п. Лашкевича.
ПЕТЕРБУРГ. (Пр. тел.). Рѣчь містить телєґраму, підписану українським послом львівського сойму Кивелюком, послом віденського парляменту Цегельським і редактором Дїла Панейком з приводу розмов кадета Лашкевича з кореспондентом росийських часописий на тему його львівських вражінь. Вони заявляють, що ревеляциї сї фалшиві від початку до кінця.
Текст телєґрами, яку вислано до редакциї Рѣч-и є такий:
З приводу поміщеного в Нов-ім Времен-и інтервю посла Лашкевича про його вражіня винесені з розмови з Українцями у Львові просимо помістити слїдуюче:
Заяви Лашкевича від початку до кінця неправдиві і доказують хіба се, що він не зрозумів розмови з нами або про його злу волю. З окрема нїхто з нас не говорив про стремлїнє Українців в Росиї, відірвати ся від держави або сотворити окрему українську церкву.
Посол галицького сойму Кивелюк, посол австрийського парляменту Цегельський, Панейко, редактор Дїла.
Арештованє Катарку.
БУДАПЕШТ (Ткб.) Зі Скопля доносять, що виновника дебрецинського замаху Катарку пізнали в однім селї в околиці Скопля й арештували його. Австро-угорський ґенеральний консуль в Скоплю повідомив про се австрийського посла в Білгородї з просьбою дальшої акциї. Вістка ся потверджуєть ся в донесеню дебрецинської полїциї, котру перед чотирма днями повідомила черновецька полїция, що Катарку є в околиці Скопля. Черновецька полїция дізнала ся про се зі сконфіскованого листа, який Катарку вислав до своїх родичів в Бесарабії, повідомляючи, що ще якийсь час буде в околици Скоплє, а пізнійше відїде до Швайцариї. Австро-угорський посол в Білгородї прибув до сербського мінїстра заграничних справ з просьбою видати злочинця.
Афера д-ра Швіги.
ПРАГА. (Пр. тел.) Адвокат д-р Тавб з Хебу внїс іменем д-ра Швіги жалобу за обиду чести проти відповідального редактора Narodni-х List-ів д-ра Гелєра.
Прогулька угорської опозициї до Росиї.
БУДАПЕШТ. (Пр. тел.) Az Est доносить, що опозиційні угорські посли під проводом пос. Каролїя плянують прогульку до Петербурга за-для відвідин думських послів.
Грізне положенє в Альбанїї.
ВІДЕНЬ. (Пр. тел ). Wiener Allgemeiner Zeitung пише: Теперішне положенє в Епірі представляєть ся ось так: Трідержавний союз виготовив новий проєкт ноти, яку великі держави мають вручити Грециї в відповіди на її ноту. Тридержавне порозумінє ще не забирали голосу що до сего, а Росия доси не дала відповіди на предложену, пороблені в сїй справі Франциєю.
ПАРИЖ. (Ткб.) Півурядово доносять з Льондону, що конференциї між Франциєю, Росиєю і Анґлїєю в справі відповіди на грецьку ноту є на покінченю. Трудности, підношені Росиєю, усунено, за кілька днїв відповідь предложить ся тридержавному союзови. Дальші переговори будуть ще конечні, щоби погодити становища обох великодержавних ґруп.
ДУРАЦО. (Ткб.). З огляду на анархію в полудневій Альбанїї, альбанське правительство поручило зладити евіденцийні лїсти, котрі мають послужити до евентуального покликаня під ружє мілїциї. Оповістки оголошені в цілім краю, взивають всїх бувших резервістів від 29 до 39 року житя ставити ся на контрольних зборах. Чутки про частішу мобілїзацію покищо передчасні.
ДУРАЦО. (Ткб.) З Коріци доносять, що місто є в руках альбанської жандармериї; в містї спокій.
ДУРАЦО. (Пр. тел.) Один з голяндських офіцирів доносить в Коріци, що опір повстанців зломано. Грецького митрополита і грецький комітет арештовано.
ВІДЕНЬ. (Пр. тел.) N. Fr. Pressa доносить в Вальонї, що Альбанїя задумує поставити 20 тисяч людий на воєнній стопі, щоби гробити конець анархії в Епірі.
ДУРАЦО. (Пр. тел.) Князь Від віддав головний провід ґенералови де Вер шефови голяндської війскової місиї в Альбанїї.
РИМ. (Пр. тел.) Міжнародне війско зі Скутарі вимаширувало на південно-альбанську границю.
Заручини на царськім дворі.
ПЕТЕРБУРГ. (Пр. тел.). Вчера мала відїхати царська родина до Криму. Безпосередно перед відїздом мали відбути ся заручини царівної Ольги з князем румунським Каролем.
Гомруль.
ЛЬОНДОН. (Ткб). Палата громад приняла біл про гомруль в другім читаню 346 голосами проти 276. 