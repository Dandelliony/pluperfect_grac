90-і роковини уродженя Ганса Кудлїха. — Найменша на сьвітї република зоружуєть ся. 

90-і роковини уродженя автора внесеня про знесенє панщини. Вчерашний день, 23. с. м. був днем 90-их роковин уродженя Ганса Кудлїха, посла першого австрийського парляменту (Reichstag), який на засіданю 26. липня 1848 року виступив з внесенєм про знесенє панщини. Внесенє в дефінїтивній редакциї принято 7. вересня 1848 р. і воно дістало санкцию монарха. Таким чином істория знесеня панщини в Австрії звязана з іменем Ганса Кудлїха. Ганс Кудлїх син нїмецького селянина в Шлеску, був студентом прав у віденськім унїверситетї, як його в окрузї його родинного місця селяни вибрали послом до першого австрийського парляменту. По розігнаню парляменту в Кромерижи 4 марта 1849р. і по невдачних пробах викликати народню революцию проти замаху правительства на конституцию пішов він разом з иншими австрийськими революціонерами на еміґрацию й опинив ся в Америці, де скінчив медичний факультет і став лїкарем. В Америці проживав й доси, хоч по конституцийнїй перебудові Австриї в 1860-67 р. одержав дозвіл приїзду до Австриї, з якого скористав тільки, щоби приїхати пару разів в гостї до родини. Свою дїяльність і свої вражінє з „весни народів" описав у творі „Ruckblicke und Erinnerungen".
Найменша на сьвітї република зоружуєть ся. За приміром Анґлії, Франциї й Нїмеччини зоружуєть ся і найменша на сьвітї держава-република Сан-Маріно. Доси жило собі населенє Сан-Маріно спокійно, бережене одною гарматою Круппа, закупленою 1893 року. А що й ся одінока гармата служила радше для декорациї, то можна було думати, що її самота потриває ще довго. Та часи зміняють ся. Всюди зоружують ся і готовлять ся до війни. Тож горячка воруженя обняла тепер і мешканців републики Сан-Маріно, що забагли також забезпечити ся проти несподїваних нападів. Правительство замовило у варстатах Крайцота чотири нові гармати. Обслугу для сеї артилєриї підвисшить ся до трийцяти людий, коли доси не було в Сан-Маріно навіть десять артилєристів. Так забезпечена перед неприятелем република могла би вже бути спокійна, але з сим воруженєм повстало нове трудне полїтичне питанє. Република має усего понад шість кільометрів простору, а стрільна летять на 14 кільометрів. Щож буде, коли артилєрия вирушить на вправи підчас мира? Коли відважні канонїри стрілятимуть на чужий край, чи не нарушать мира? Навіть коли звернули би дула гармат на море, то стріляти будуть в італійські води. Так напитала собі република Сан-Маріно з новими гарматами непотрібного клопоту.  