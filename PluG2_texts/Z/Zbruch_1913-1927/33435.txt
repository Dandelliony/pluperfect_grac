Невмируща справа.

Пернерсторфер про українське питанє.
Відомий сенїор австрийської демократиї, социяльно-демократичний посол і віцепрезидент австр. палати послів Енґельберт ПернерсторфФер помістив на вступі ранїшного виданя "Berliner Tageblatt"-y з 23. с. м. замітну статю про "український проблєм". Навязуючи до змісту брошури Дондова ("Die ukrainische Staatsidee und der Krieg gegen Russland"), виставляє автор домаганє сотвореня української держави на руїнах теперішної Росиї. Він пише між и.:
"Може хто всьміхнеть ся на сю перспективу, і я сам сьвідомий сього, що в сїй хвили нема вигляду на такий оборот справи. Одначе не вважаю за виключену можливість, що такі вигляди ще розкриють ся. Коли Гінденбурґ буде далї так працювати, як тепер, коли впаде Варшава, а Галичина буде вільна від Росиян, (а се нинї зовсїм реальні можливости), і коли врештї нїмецькі й австрийські війска підуть походом далї на схід — тодї прийде пора, щоби гноблені Росиєю народи пізнали історичний момент, який велить їм самим стати володарями своєї долї. Річ певна, що після розвіяня всїх дотеперішних надїй на революцию в Росиї, є дозволені, а навіть вказані сумнїви що-до такого ходу справ. Але проте належить таки брати під увагу й сї — хоч і далекі — можливости. Щоб Росия заключила окремий мир (,"Sonderfrieden"), не є імовірною річию. Що Анґлїя буде боротись до краю, се певне. Війна покінчилась-би тільки тодї, якби Анґлїя вже не могла далї боротись. До сього мабуть ще — на жаль — далеко і чим довше війна тревати-ме, тим висше піднїмаєть ся надїя, що Австрия і Нїмеччина підуть вперед у Росию".
Від такого обороту справ сподїваєть ся Пернерсторфер свободи для України. На всякий випадок — каже він — "як не покінчилась-би ся війна, то український проблєм так довго буде жити, аж буде розвязаний".
Так кінчить шан. автор свою статю в однім з найбільших нїмецьких дневників. Про згадану ним брошуру Донцова поговоримо в найблизшім числї в звязку з иншими нашими новими публїкациями. 