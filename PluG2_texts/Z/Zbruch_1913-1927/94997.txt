◦ ◦ ◦ ◦ ◦ ◦ ◦ ◦

Уряд Сполучених Держав повідомив офіціяльно Німеччину про віднову дипльоматичних зносин Америки з Німеччиною.   Болгарське народне собраніє ратифікувало офіціяльно мировий договір.   Рада болгарських міністрів порішила супроти останніх випадків замкнути зовсім болгарську границю. Пограничні сторожі над Дунаєм і в Добруджі сильно скріплено.   Берлінська демонстрація, після "W. Allg. Ztg.", була тільки протестом независимих соціялістів і комуністів проти закона про фабричні ради.   Найвища Рада рішила визнати Вірменію, Грузію і Асербейджан.   Від 2. ц. м. замкнено румунську границю, з огляду на небезпеку перенесення пошестей.   Листа осіб, які мають бути видані коаліції, обнимає 881 осіб, 8 чого 330 має бути виданих Франції.   Проєкт мирового договору з Угорщиною оставляє їй з 64 комітатів лише 40. Простір цеї держави зменшиться з 325 тисяч km.2 на 77 тисяч km2, а населення з 21 міліонів спаде на 7 міліонів, значить до одної третьої.   На війну з большевицькою Росією видала Анґлія вже по завішенню оружя з Німеччиною отже за один тільки рік, суму 94, 730 000 фунтів штерлінгів.   Чеський комуніст Муна з Кладна, як доносять з Праги, стане перед судом 3. лютого ц. р.   "Vorwärts" подає одну з промов льорда Черчіля, в якій він, спинившися над останніми випадками в Росії, сказав між иншим таке: Війська Колчака щезли зовсім, Денікін в дуже поважній небезпеці. Його цілковите пораження може принести для Анґлії поважні наслідки. Не забуваймо, що тінь російського медведя викликує непокої в Індії.   З Польщі. Тайний випуск марок. Велике вражіння в політичних польських кругах викликала інтерпеляція посла Дашиньского і тов. що до тайного випуску маркових банкнотів. На рішуче домагання згаданих послів міністер Ґрабскі вкінці заявив, що в дійсности цей закид не безосновний. Супроти цего тов. Дашиньскі з промовниці ствердив, що уряд поповнив безправний вчинок і признався до цього устами міністра скарбу. На запит посла Діяманда, міністер Грабскі сказав, що цей випуск марок, переведений без дозволу сойму, був обчислений тільки на буджетові потреби і не може вплинути некорисно на державний скарб. Та мимо тих запевнень міністра, його заяву живо обговорювано в соймі, а з окрема розбере її скарбова, буджетова комісія на своїх нарадах.   Безробіття в Варшаві. Після урядового донесення, число безробітних в Варшаві виносить 300.000.   Клємансо жениться. Париський соціялістичний часопис "L'Humanite" доносить, що "79-літний тигр" Клємансо задумує одружитися, щоби міг кандидувати на президента Франції. Як відомо, парубоцтво представляє у Франції перепону при кандидуванню на президента.   Вперед! 