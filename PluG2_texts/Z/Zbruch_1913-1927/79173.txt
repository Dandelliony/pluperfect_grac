Документи польської пропаґанди в Холмщинї.

Львів, 24. цвітня 1918
Нашій редакції передано цїлий ряд брошур і листків, які Поляки в тисячах примірників розкидають по Холмщинї. Польські лєґіонїсти, ксьондзи, учителї, учительки і навіть особи в мундурах ц. к. урядників завзято кольпортують сю лєктуру між холмським населенєм, приготовляючи "ґрунт" для "дїл", що мають появити ся незабаром. Всї ті письменницькі продукти, що походять в ріжних жерел і з ріжних сфер, мають спільне одно: божевільну ненависть до Української Народної Републики.
Нема слів і епітетів, яких вони не вживалиб проти всїх без виїмку членів чужих народів. З найбільшою злобою і скаженістю вони звертають ся очевидно проти України і Українцїв, — чуєть ся тут і обида, що український нарід "посмів" оснувати свою державу і безсильність супроти молодого противника і жах, що буде з Польщею, як вона вернеть ся до етноґрафічних границь. Користаючи з сього, що орґани ц. і к. окупаційних властий підпирають їх дїяльність, Поляки ведуть свою дїяльність безкарно, засипують своїми брошурами Холмщину і всїми можливими способами вмовляють в нещасне холмське населенє, що воно належало, належить і має належати до Польщі.
Погляньмо на сю польську аґітацію.
"Zjednoczenie Narodów" — такий заголовок має листок, що виходить періодично, коло 1. і 15. кождого місця (замовляти можна в секретаріятї "Zjednoczenia Narodowego", — близша адреса непотрібна). Маємо на руках додаток до ч. 2 з 10, марта 1918. Клич на вступі: "Нехай живе независима і зєдинена Польща з власним доступом до моря!"
В передовицї під заголовком "Як дїлати" говорить ся про берестейський мир. Польський нарід переживає важку хвилю. Нїмеччина і Австро-Угорщина завдали Полякам страшний удар в Берестю. "Розуміють се наші "освободителї", що повстанє вільного, могутнього польського народа не дуже булоб для них вигідне, волїють, щоби сей нарід був розбитий, розшматований, щоби Польща була невеликою державою, нездібною до самостійного житя, бо лекше ним буде рядити і використувати економічно". Цїлий нарід запалав грозою й обуренєм.
Але на протестах не можна покінчити, треба здобути ся на мужеське дїло, але дїло передумане і розважне. Треба з зимною кровю орґанїзувати ся, збирати сили і чекати:
Друга статя "За карбованцї" починаєть ся так:
Але забули Нїмець і Українець, що заким відірве кусень нашої Польщі, наперед має запитати ся нас о дозвіл... Прийде отже, або і вже прийшов Нїмець до вашого села і буде вас спокутувати, або вишле своїх парубків, Українцїв і инших підплачених людий. Буде вас спокушувати як сатана спокушує до гріха — великими обітницями. Обіцяє землю, лїси і пасовиска, свободу від податків. Але селяни на се не пристануть. Бо з православною Україною прийде знов хмара бородатих попів, знов заповнять ся церкви, знов стануть перероблювати костели на церкви, знов церковний дзвін буде гудїти голоснїйше від костельного. Разом з попами прийдуть стражники і давні хахли, що втїкли з Москалями. Вони вернуть ся і знов будуть домагати ся своєї давної землї. Присилують вас віддати землю, котру ви через три роки орали і обсївали,
Прикажуть за се платити чинші і то не рублями, а карбованцями.
А карбованець паперовий буде вартий стільки, кілько захочеть ся Українцям! Польські школи Нїмець замкне, або Українець замінить на церковні школи, як було давнїйше. Бо як вже так має бути, щоби Українцї рядили Поляками, то мусять се зробити, щоби польський хлоп був ще темнїйший. Нащо польська дитина має вчити ся на ксьондза або органїста? Українцї заберуть нам нашу землю, школи і костели, а на панську землю, то все Українець буде лїпший, як польський хлоп. Нїколи польські селяни не повірять в сї обітницї. "Карбованцїв, братя селяни, вам не треба.
В дальшій статї "Нїмецький мир" оповідаєть ся про плани Нїмеччини проти Польщі, — як Нїмцї хочуть окружити Поляків ворожими державами і знищити їх, "бо сильна Польща є для них гробом".
Віддїли кореспонденції і хронїки переповнені самими соковитими заголовками і таким же змістом. Отже: про польську демонстрацію в Дратові на Холмщинї. Про се, як нїмецький автомобіль вїхав між манїфестантів, що протестували проти берестейського мира. Про демонстрації в ріжних містах в Польщі і Галичинї, "…нїмецький лицар і польський робітник", смертність у Варшаві, ще коментарі про українську армію і мир в Берестю і т. д.
На чотирох сторінках вложено стільки "інтересного" змісту, що один такий листок вистарчить, щоби розбудити і поглубити ненависть. 