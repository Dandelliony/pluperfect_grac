◦ ◦ ◦ ◦ ◦ ◦ ◦ ◦ ◦ ◦

Новий австрійський і угорський герб на монетах. "Wiener Zeitung" оголошує розпорядженє мінїстерства скарбу в справі уживаня нового австрійського гербу й гербу країв угорської корони при вибиваню монет.
Наука на курсах неграмотних, уряджених заходом Кружка УПТ. ім. Ганни Барвінок, вже зачала ся і відбудеть ся в недїлї і гр.-кат. свята в школї при вул. Мохнацького 12 о 3-ій годинї пополудни. Кружок подає до відома, що для тих, що вже вміють читати, уладжує висший курс, на якім крім науки читаня і писаня буде учити ся історії і ґеоґрафії України та рахунків. Наука буде відбувати ся в недїлї і гр. кат. свята о 3-ій год. пополудни. Вписи на один і другий курс приймаєть ся що дня перед полуднем, а в недїлї і свята від 3—4 год. пополудни в школї при вул. Мохнацького ч. 12.
Урядові вісти про австро-угорських полонених, привезених з Сербії до Італії. Вісти, що надійшли з еспанської амбасади в Римі, кажуть сподївати ся значного полїпшеня долї всїх полонених, котрих сербське правительство віддало в руки італїйського правительства. Передовсїм згадуєть ся там про лїкарську опіку, якою оточено полонених, хорих і знесилених трудами. Небавом виготуєть ся в Еспанїї лїсту полонених. Про се подасть до відома Спільне Центральне інформаційне бюро, віддїл Ц. уВідни І., Fisch f 3. Полонені мали також дістати кореспонденційні карти, щоб могли порозуміватись з родинами.
Нові зелїзничі лїнїї в Бесарабії. Від кількох тижнїв працюють російські піонїри над покладенєм нових зелїзничих лїнїй в Бесарабії. Поза фронтом побудовано як відногу одеської лїнїї зелїзницю з Хотима до Лярґа, на Поділю побудовано більшу скількість зелїзниць, що ведуть до Галичини, в полудневій Бесарабії починаєть ся будувати нову лїнїю з Ренї до Ізмаїла здовж берега Дунаю. Працюєть ся енерґічно над будовою дальших лїнїй. Зелїзницї ті, які пляновані були вже з вибухом війни, мають служити Росії для чисто стратеґічних цїлий.
Пси для армії в поли. Відозва ц. і к. мінїстерства війни в справі доставлюваня псів для армії в поли викликала серед суспільности таке заінтересованє й потягнула за собою стільки зголошень відповідних псів, що на якийсь час запотребованє видасть ся заспокоєне. Супроти сього не можна буде забрати відразу всїх жертвованих псів, просить ся отже властителїв псів, щоби пождали, поки прийде нова потреба. Тому, що все приходять нові зголошеня, просить ся зголошувати тільки такі пси, з яких відданєм можна пождати; зазначуєть ся при тім, що потреба тільки псів: нїмецький, вівчарських, Доберманських пінчів і Ередальських терієрів. Зголошувати як доси на адресу: К. u. k. Kriegs- і und Sanitätshundefuhrer-Kurs, Wien, XVIII, Herbeckstrasse 66 (телєфон ч. 39.165). Пси св. Бернарда, Леонберські, доґи й инші пси, що можуть служити як потягові звірята, треба зголошувати під адресою: К. u. k. Befestigungsbaudirection (К. u. k. Kriegszugkmdo-Abt.) Wien, VI. Getreidemarkt 9 (телєфон ч. 8002).
Грошеві посилки до полонених в Ташкентї. Комітет опіки над полоненими при Червонім Хрестї подає до відома: При кінци лютого буде імовірно добра нагода до переказаня грошевих посилок воєнним полоненим в Ташкентї. Хто хотїв би з тої нагоди скористати а був певний, що полонений, на якім йому залежить знаходить ся в Ташкентї, повинен до 20. лютого зложити гроші в Centralnachweisbureau (Auskunftsstelle für Kriegsgefangene, Abt. В., Wien, I. Bez. Graben 17), або переслати туди почтою з докладним поданєм імени й прізвища полоненого, його шаржі й полку, як також імени й адреси надавця. На почтовім переказї належить виразно зазначити: "Spezialsendung Taschkent".
Оголошеня на хлїбних картках. Управа Австр. Червоного Хреста повідомляє, що мінїстерство внутрішних справ позволило на уміщенє на відворотній сторонї хлїбних карт оголошень, з яких дохід має йти виключно на цїли Червоного Хреста, під умовою, що кошти друку понесуть особи або фірма, що дають оголошенє. В тій цїли утворено інсератове бюро тов. Червоного Хреста (Відень VII, Schottenfeldgasse 21), котре приймає оголошеня до хлїбних карт і займеть ся їх друком. На одній хлїбній картї буде видрукованих 10 оголошень. Цїна на Відень виносить 100 К за кожде оголошенє на 100.000 примірниках хлїбних карт, важних два тижнї.
Нагорода Нобля для папи. На запитанє Комітету Нобля шведської Академії виступив президент угорської Академії Наук, Альберт Берзевічі, з внесенєм о признанє нагороди Нобля папі Венедиктови XV. Перед співробітником "Budapester 8 Uhr-Blatt", що про се доносить, Берзевічі мотивував своє внесенє так: Як угорський посол і член мирового суду в Газї одержав я — як кождого року — візванє поставити внесенє в справі признаня мирової нагороди. Я вибрав папу, тому, що Його Святість в нинїшнїй війнї здобув собі найбільшу заслугу своєю достойною енциклїкою і йншимй публїкаціями. Його дїяльність і розвинена мирова аґітація не остали без успіха, бо між державами прийшло до полагодженя многих спірних питань в гуманїтарнім дусї як-раз завдяки його впливови і голосови. Так, на приклад, передовсїм виміна полонених інвалїдів, яка звернула тисячі осіб їх родинам.
Перенесенє варшавської полїтехнїки. Одеські торговельно-промислові круги роблять великі заходи, щоби варшавська технїка була перенесена до Одеси. За тим висказали ся також професори полїтехнїки і місто Одесса приобіцяло всяку матеріяльну поміч. Проєкт перенесеня полїтехнїки до Нижнього Новгорода має дуже мало виглядів. — зк. 