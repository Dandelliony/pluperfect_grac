◦ ◦ ◦ ◦ ◦ ◦ ◦ ◦ ◦ ◦

Максимальна тарифа. а) Аж до відкликаня за: 1 кґ. шинки вудженої сирої 6 К; 1 кґ. шинки вареної краяної без костий 7 К; 1 кґ. ковбаси краяної 6 К; 1 кґ. ковбаси сїченої 5 К. — б) На час від дня 23. до 29. сїчня 1916 р.: 1 кґ. солонини з кр. свиний 5.60 К, 1 кґ. солонини спровадженої соленої 8 К 20 с, 1 кґ. солонини спровадженої вудженої — К, 1 кґ. смальцю кр. 6.40 К, 1 кґ. смальцю спровадженого 8 К, 1 кґ. масла десерового 8.80 К, 1 кґ. масла кухонного 6 К, 1 кґ. мяса волового задного 4.60 К, 1 кґ. мяса волового передного 4 — К, 1 кґ. мяса вепрового 4 — К, 1 кґ. полядвицї вепрової 4.40 К, 1 кґ. мяса кошерного без додатків 5 — К, 1 кґ. телятини передної 4 — К, 1 кґ. телятини задної 4.60 К.
Перехрещенє Холма на Хелм. "Dziennik Narodowy" з Петрикова переконує своїх читачів, що назва "Холм" не має нїякого анї язикового анї історичного оправданя, хиба тільки, що пригадує традиції російського терору в тім містї. Тої самої гадки мусять мабуть бути і редактори урядового дневника розпоряджень для австрійсько-угорського окупованого терену в Польщі, бо, починаючи від сїчня с. р. уживають в урядових оповістках консеквентно форми "Chełm", яка, як загально відомо, не має на українській території анї язикового анї історичного оправданя.
Пошести. Урядово оголошують: Від 9. до 15. с. м. стверджено в Галичинї 226 случаїв пятнистого тифу в 19 повітах (в 47 громадах). — В тім часї стверджено 1522 случаїв віспи в 55 повітах (в 310 громадах).
Російська побрехенька. З воєнної пресової кватири доносять: "Одесский Лїст" недавно подав, покликуючись на московські дневники, фантастичну історію ніби то про пригоди австро-угорського ґенерала Скорбановича чи Скарбановича, команданта 11. дивізії. На різдво мала того ґенерала відвідати на фронтї його жінка, з нею мав він весело пообідати, потім поїхати з нею до корпусної команди, а по дорозї побити свого шофера. Той шофер опісля нїби-то пімстив ся в той спосіб, що ту пару — після російського представленя річий, очевидно, пяну — просто завіз до російського табору, де з великою веселостю взято їх до неволї. Та історійка вповнї згоджуєть ся з практикою наших неприятелїв систематично кидати клевети на нашу армію; не дивниця, що й обігла вона безчисленні орґани того табору. А що в нашій армії нема ґенерала анї штабового офіцира, який називав ся би Скорбанович, анї теж нїякий з командантів котроїсь ц. і к. дивізії не має того чи подібного прізвища, то й не трудно ствердити ідентичність героя тої небилицї. Як у всїх страшних повістях, пусканих в курс нашими неприятелями, ходить тут о особу, що живе тільки в уяві автора тої побрехеньки. Що до самої річи, то побрехенька про пяного дівізіонера, який приймає дами на фронтї і бє свого шофера без всякої причини, не може здивувати знавця поведїнок одної армії, котра є значно близша до автора тої небилицї, нїж армія австро-угорська, де, як відомо, є виключене, щоб у командах на фронтї принимано панї і устроювано банкети так, що потім наслїдком похміля судьба ґенерала могла би знайти ся на ласцї шофера. Не було теж случаю, щоб ц. і к. ґенерал яким небудь робом дістав ся до російських становищ і там попав ся в полон. 