◦ ◦ ◦ ◦ ◦ ◦ ◦ ◦ ◦ ◦

  Ще про смерть бл. п. Вітовського і тов. Німецькі ґазети подають такі ближчі інформації про упадок лівака, що їхав на Україну, і в якому були бл. п. Вітовський і Чучман. "Величезний літак, в якому їхали представники українського правительства — бувший міністр війни Західньої України, Вітовський і його адютант Чучман, належав німецькій компанії повітряних рейдів. Крім Вітовського і Чучмана на ньому знаходилися: Командант Ольрав, машиністи Біндерайф і Покрандт, пільоти Вермер і Тені та моторовий Лєфлєр. Вітовський вернувся недавно з Парижа і хотів з Бреслава поїхати літаком на Україну. Літак, який вибрано до подорожі, був справді величезних розмірів. Довжина розіпняття крил виносила 43 метрів, він мав 5 моторів, з яких кожний лічив 260 кінських сил: на його нагрузити можна було 4500 кільоґрамів. На літак нагружено було в Бреславі кілька скринь з документами грішми. Перед від'їздом літак було оглянено і він оказався піком здібним до подорожі. Що спричинило катастрофу, невідомо. Можливо, що підчас того, як він переходив кордон, його підстрелено, бо инакше при тій певности, яку дають літаки цієї системи, її пояснити собі не можна. Про саму катастрофу розказують таке: Біля пів до девятої ранку почувся сильний шум аеропляна, однак його майже не було видно, бо він летів дуже високо. Коли він перелетів річку Руда, почувся сильний вибух; літак обняло полумя, і він почав летіти вниз. Одна особа вискочила з нього апаратом для спуску, однак апарат не робив. Люде, які прибігли на рятунок, знайшли тільки вісім обгорілих трупів. Частина грошей і документів згоріла. Решту перебрала аж до дальніщого вияснення справи влада.   В чужі руки. Польські часописі повідомляють з Борислава, що велике нафтове товариство "Ґаліція" купили англійські капіталісти. В Бориславі пробуває ґр. Монжо, який в імені синдикату парижських банків веде переговори в справі закуплення дальніщих нафтових теренів. За копальні "Ґаліція" заплатили Анґлійці 5½ міліярдів франків в золоті.   Воля 