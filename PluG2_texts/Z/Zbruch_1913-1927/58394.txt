◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з 6 падолиста.
Війна на Сходї. Фронт арх. Карла: Ромунські наступи в північній Молдавії остали також вчера без нїякого успіху. На південний схід від провалу Червоної Вежі ми зискали на теренї і взяли гору Ля Осну. В граничній области Бодзи, Коль Бекаш і Тольоіє ведуть ся дальше бої.
На схід від Кірлїбаби заволодїли віддїли хоробрих жовнїрів з Терезіенштату п. п. ч. 42. і инші віддїли в швидкім приступі височиною Дедуль, причім ми взяли 100 полонених і 1 метавку мін.
Ґрупа кн. Баварського: Нїчого важного.
Війна з Італїєю. На Побережу сила італїйських наступів зменшила ся. Відповідно до масового ужитя піхоти, були її втрати незвичайно тяжкі. Вчера був артилєрійський огонь більше оживлений тільки коло Білїї, Гуді Льоґ і на захід від Яміяно. Коло Білїї відперто огнем наступаючу піхоту.
Війна на Балканї. Нїяких особливих подїй.
Воєнні комунїкати нїмецького ґенерального штабу з 6 падолиста.
Західний терен війни. Ґрупа війск кн. Рупрехта: Серед довгої битви над Соммою був день 5. падолиста знова днем справдїшних великих боїв. Анґлїйцї і Французи з дуже значними силами, при напруженю усеї огневої сили їх артилєрії пішли могутним наступом проти фронту ґенерала фон Бельова.
Війска ріжних нїмецьких племен, що остають під приказами барона фон Маршаля, фон Даймлюнґа і фон Ґарніє встояли ся і завдали неприятелям тяжке пораженє. Части штрассбурського корпуса, віддїли Саксонцїв і Баденцїв, берлїнські, ганзеатські і майнінґенські полки піхоти відзначили ся особливо.
На цїлім фронтї, де був наступ, широкий на 20 км., від La Bars по Bouchavesnes потерпіли союзні противники великі кріваві втрати і не осягнули нїчого, хиба тільки місцевий успіх на північній части лїса St. Pierre Vaast. Де поза тим неприятель вспів вдерти ся до наших лїнїй, там його сейчас зараз відперто; він полишив в наших руках 10 офіцирів, 310 жовнїрів і добичу на північний схід від Le Sars тільки взяли ми понад 70 полонених і 11 машинових крісів.
Біля Soissous відперто наступ слабого француського віддїлу.
Ґрупа нїмецького наслїдника престола: На право від Мози у відтинку Hardaumont сильні бої артилєрії і на ручні ґранати.
Балканський терен війни. Нїчого нового. 