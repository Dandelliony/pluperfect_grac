◦ ◦ ◦ ◦ ◦ ◦ ◦ ◦ ◦ ◦

Росія й Анґлїя.
КОПЕНГАҐА. (Пр. т.) "Земщина", орґан крайніх правих, які ґрупують ся коло б. мінїстра судівництва Щеґловітова, з натиском зазначує противенство інтересів між Анґлїєю й Росією. Відносить ся се особливо до Персії. Росія, яка сповняє головну працю в Персії, не дізнаючи нїякої помочи від Анґлїї, мусить при полагодженю перського питаня берегти своїх інтересів без огляду на Анґлїю. Договори російського й анґлїйського правительства в перській справі з 1885 і 1900 вже закінчили свій реченець, і Росія не має нїякого інтересу ті договори, які давали Анґлїї незаслужені користи, відновляти, або хоч-би тільки морально признавати їх істнованє. Сазонов у Думі сказав, що змаганя Росії до вільного від леду моря звертають ся не на північ. Хоч би односторонні анґльофіли як старали ся відвести російське правительство від осягненя своїх оправданих змагань в Персії, одначе розумні російські круги не можуть не тямити, що Росія мусить заволодїти не тільки Дарданелями. Анґлїя вміла зробити Середземне море морем замкненим, отже вже хочби тому мусить Росія осягнули вповнї вільний доступ до найбільших водних доріг. Нову російську офензиву на Кавказї піднято тому з такими великими силами, бо Росія мусить за всяку цїну старати ся дістати Дарданелї в свої руки і звідси висунути цїле східне питанє й полагодити його як найкориснїйше для Росії. Офензива мусїла бути піднята, бо Анґлїя не додержала того, чого спершу була управнена від неї сподївати ся. Цїла Дарданельська акція Анґлїї мусїла Росію переконати, що вона може опирати ся тільки на власну силу й сама мусить собі взяти те, чого потребує для свого економічного розвитку.
Російський комунїкат.
ВІДЕНЬ. (Ткб) Комунїкати неприятельских штабів Росія 9. марта: Сильна нїмецька колюмна старала ся коло замку Кокенгузен на схід Фрідріхштадт перейти Двину, але наш огонь приневолив її до відвороту. На північний схід від Якобштадт острілювала нїмецька артилєрія наші рови. Неприятельська тяжка артилєрія острілювала місцевість Лївеноф і двір в Царгородї й Нїзґаль над Двиною. Коло Іллукшти знищили наші вивідники неприятельську позицію й полонили бранцїв. На північний захід від двірця в Олицї, 41 км. на північний захід від Рівна, наші вивідники вдерли ся в ясний день до неприятельського рова, часть оборонцїв вирізали в пень, инших полонили. Над горішною Іквою розбив наш огонь неприятельський сильнїйший віддїл в хвилї, коли хотїв зблизити ся до наших ровів. В Галичинї коло Цеброва, 21 км. на північний захід від Тернополя, неприятель під охороною артилєрії перейшов в ночи до наступу, його одначе відпер огонь нашої піхоти. Також тут полонили ми бранцїв.
Росіяни висаджують війска коло Трапезунту.
БЕРЛЇН (Прив, тел.) "Berliner Tageblatt" подає такий російський комунїкат із кавказького фронту з 6. с. м.:
Наші війска висїли під сильною охороною огню фльоти, обсадили в ночи з 4. марта Атіну на побережу Чорного Моря, на схід від Трапезунту (100 км.) і скорим наступом приневолила Турків до покиненя своїх становищ. В сїй боротьбі полонили ми 2 офіцирів і 280 жовнїрів, здобули 2 гармати та мунїцію для артилєрії й піхоти. В погонї заняли наші віддїли рано 5. марта село Мапавра (85 км. на схід від Трапезунту) між Атіна й Ріце (65 км. на схід від Трапезунту).
Полїтичне положенє в Італїї.
ЛЮҐАНО (Ткб). Вістка про поворот короля до головної кватири потверджуєть ся. В парляментарних кругах очікують виясненя полїтичного положеня що-йно по укінченю дискусії про ріжні резолюції, що відносять ся до найважнїйших державних справ, яка має почати ся в понедїлок.
Нїмецький буджет на 1916.
БЕРЛЇН. (Ткб.) Буджет нїмецької держави на рік 1916 замикає звичайні доходи цифрою 3.659,261.939 марок, се є більше о 336,180.508 нїж в попереднїм роцї. В надзвичайнім буджетї відпало 30 мілїярдів воєнних коштів, які були вставлені в попереднім роцї. Oстало в розходї 99,213.530 марок, яким протиставить ся дохід в сумі 87,507.853 марок. У вступних увагах сказпно, що ухвалений в грудни 1915 р. воєнний кредит 10 мілїярдів вистане ще на кілька місяцїв, так що теперішнє буджетове предложенє не мусить бути получене з новим воєнним кредитом. Видатки на війско й маринарку підчас війни покриваєть ся також з воєнних кредитів, для того не вставлено їх до предложеного буджету. 