Програма татарського руху

така, як подає татарський орґан кримського комітету:
1) В єднаннї з усїма полїтичними ґрупами татарська демократія уважає своїм обовязком підготовити татарську людність до того часу, коли збереть ся господар російської землї — Установчі Збори.
2) В Установчих Зборах татарський народ буде добивати ся установлення в Росії федеративно-демократичної республики.
3) Татарський народ в єнаннї з иншими народностями, що живуть у Криму, не вимагає для себе автономії але не дозволить на установлення в Криму полїтичної геґемонїї якогось народу, що не має на се анї культурних, анї історичних, анї етноґрафічних прав.
4) На Установчих Зборах татарська демократія буде домагати ся передачі всїєї землї трудовому народови.
5) Татарський народ вимагає повернення всїх загарбаних вакуфних земель вакуфному фондови й повернення присвоєних старим ладом вакуфних капіталів.
6) Татарський народ вимагає для себе національно-культурної автономії, котра одна може забезпечити вільний розвиток національної самосвідомости.
7) Трудовий татарський народ вимагає скасування станових привилеїв, котрі мали деякі Татари (мурзаки), які були досї страшними паразитами на його тїлї та причиною ріжних його нещасть.
8) Татарська демократія має за своє завданнє — стати на сторожі загально-державних інтересів, а через те вона цїлком піддержує творчу працю тимчасового правительства, наскільки вона не суперечить ідеольоґії революційної демократії.
9) Татарський народ вимагає видїлення тилових салдатів-Татар в окремі військові частини, щоб охоронити на фронтї державу від жорстокости ворога (Р. Г.). 