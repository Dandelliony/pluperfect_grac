◦ ◦ ◦ ◦

Отворення львівського університету. Дня 25 ц. м. отворено святочно львівський університет. Торжество розпочалося Богослуженням, котре відправив архіеп. Більчевський. По Богослуженню перейшли всі гості до авлі, де їх привитав ректор д-р Гальбан. Відтак проректор кс. д-р Вайс зложив звіт з шестилітної діяльности університету. Між иншим говорив кс. Вайс про "zdradzieckie opanowanie miasta przez Ukraińców", та про те, що польський характер університету ostatecznie і na zawsze uratowany. Що кс. Вайс є фільозофом, се знаємо, але щоби він розумівся дещо і на пророчім фаху, про це довідуємося вперше.   На волі. Ігумен монастиря Капуцинів у Варшаві доніс властям, що на днях віддалив ся звідтам в незвіснім напрямі "український священник", о. Михайло Кіт.   Рятунок дітвори. Львівський комітет харчування дітей шкільних заповідає недалеку видачу снідань і обідів для дітвори в ціні 9 К тижнево. Цікаво, чи сею запобігливістю будуть обняті голодні українські діти?   Міська рада м. Львова провокує. Міська рада м. Львова уповажнила президента Наймана запросити на торжество річниці "odsieczy" Львова, яке відбудеться д. 22. падолиста, начальника польської держави, Падеревського, архіеп. Дальбора і инших польських достойників. Торжество задумане на ширшу скалю, над чим працює Комітет!   Демонстрації залізничників у Львові. В суботу відбулися у Львові демонстрації залізничників. Залізничники домагаються підвишки платні. Найбільш покривджені є варстатові робітники, котрі побирають місячно около 500 кор.   Нові очка у сітці. "Il. Kur. codz." доносить, що в Коломиї відбулася під проводом архієпископа Більчевського конференція римо-кат. духовників, на якій рішено оснувати два нові епископства римо-кат. у Східній Галичині. Одно малоб находитися в... Коломиї, друге в Тернополі.   Вибух амуніції в Коломиї. Минувшого тижня вилетів в повітря наслідком вибуху амуніції барак за коломийський двірцем. Взрив витовк всі шиби на передмістю.   Шапка горить. Польська преса присвячує багато місця історії українського літака, який упав на полях громади Ослави білі близь Делятина. Між подорожними мало бути чотирьох Німців, а в їх паперах точний проєкт... не ґеніяльного якогось винаходу, а рухавки Українців на задах польських військ. В бюрах військових записують жмути бібули.   Ціна соли. Наслідком рескрипту виділу справ апровізацийних для Галичини з дня 9. жовтня 1919 р. ч. 4384/ІІІ подає маґістрат города Львова до відома, що детайлічна ціна топкової соли безумовно не може переступати 1 К. 50 сот. за кґ.   Нова Рада 