Памятник-адреса для митрополита А. ґр. Шептицького.

Комітет для повитаня нашого Архипастиря бажає вручити йому від Українцїв адресу памятник в видї збірника фотоґрафій з житя українського народу як в краю, так і на переселеню в часї війни. Тому просить ся сею дорогою всїх прихильників сеї справи надсилати на адресу комітету всякі фотоґрафії, що стоять в звязи з війною, а тикають ся Українцїв і то по змозї: а) не наклеєні, б) в двох примірниках (з яких один перейде на власність збірки Українського воєнного музея), в) з поясненями на оборотній сторонї про значінє, час і місцевість знимки, г) посилки слати поручені і охоронені тектурою. Передовсїм бажані такі знимки: 1) З добродійних воєнних товариств і комітетів, українських захистів, лїчниць, шкіл, воєнних застав і т. п. 2) Обходів з нагоди воєнних подїй, які уладили Українцї, як Богослуженя, концерти, обходи в честь У. С. С. 3) Знимки зруйнованих, чи ушкоджених стрільнами наших церков, народних домів, читалень і т. п., та замітні картини воєнні з наших сїл і міст. 4) Всї фотоґрафії з житя переселенцїв Українцїв поза краєм, як у Відни, Празї і инших містах, та в бараках, як в Ґміндї, Вольфсберзї, Хоценї і т. д. узглядняючи всї области як домашного, так і прилюдного житя. 5) Знимки з пробудженого українського житя в занятих землях Холмщини і Волинї, та в кінци 6) Фотоґрафії з житя та подвигів у сїй війнї Українських Сїчових Стрільцїв за весь час їх єствованя, а то з побуту у кошах, стрілецьких ровах, в лїчницях, та станицях. Знимки, відповідно до свого змісту, подїлить ся у памятнику на віддїли, заосмотрить ся поясненями, та розмальовними заголовними листами. Фотоґрафії просимо слати негайно найдальше до 24. червня с. с. на адресу комітету на руки п. Мирона Федусевича у Львові вул. Листопада ч. 20, І. пов. Нехай шлють комітети, фотоґрафи аматори, та поодинокі власники знимок.
За комітет для повитаня Митр. А. ґр. Шептицького у Львові: Голова комітету д-р С. Федак. Голова орг. секції Й. Дрималик. Голова секції жив. пам. д-р К. Студинський. 