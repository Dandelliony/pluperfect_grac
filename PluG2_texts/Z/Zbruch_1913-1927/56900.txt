Українські Сїчові Стрільцї.

Львів, 2. жовтня 1916.
Хто і як може ще тепер вступати в ряди українського стрілецтва — потрібні вказівки до сього подають оповістки Боєвої Управи, які "Дїло" дістало вже кількакратно в останних днях. Хто з означених там катеґорій молодих людий повинен піти за сим покликом і станути в рядї українського сїчового війска — се може сказати кождому тільки його національна совість.
Всї держави і всї народи, котрі захопила в свій вир війна, старають ся виявити в сїм історичнім порахунку як найбільшу житєву силу — фізичну й моральну. Се вклад капіталу, який має нести плоди в ходї будучих десятилїть, може й столїть. Війна поставила до людських орґанїзацій нечувані ранїйше вимоги: в усіх галузях громадного житя тверда конечність заставляє людей напружувати тїлесні й духові сили, щоби відповісти надлюдським, здавалось-би, вимогам зреволюціонїзованих війною відносин. Се бачимо і почуваємо кождого дня, кождої хвилї, в усїх областях житя — в господарській, фінансовій, просвітній. А в найвисшім степени напруженя бачимо се в области війсковій в тїснїйшим значіню сього слова.
Перед сею війною не було нїкого, хто в найсміливійшій уяві здогадував ся-б, далеко в границях віку і у фізичній здатности сягне европейська війна в скарбницю людського матеріялу держав і народів. Дїйсність полишила далеко позаду себе всякі передвоєнні обчисленя. Всї держави вже стягнули під зброю безконечно більше людських одиниць, нїж хто-небудь надїяв ся, тай — якщо війна не покінчить ся скоро — ще глибше мусїти-муть зачерти із своїх людських резерв. І хто нинї може говорити про скорий конець війни? Котрий батько може звільнити себе від думки, що як не сього року, то найблизшого, доросте його син до тої міри віку, яку признасть армія за відповідну до покликаня під оружє? Хто може нинї впевняти себе, що в наступаючих роках не прийдеть ся йому станути в ряди, — впевняти на підставі того, що в дотеперішних переглядах він не був признаний за здатного? Адже з часом зміняють ся фізичні сили одиницї, зміняють ся й вимоги, які ставить війско до своїх нових рекрутів.
Богато, богато десятків тисяч синів нашого народа бореть ся в ріжних полках армії на всїх боєвищах півночи і півдня, сходу і заходу. Серед них тільки розмірно дуже малій скількости українських вояків припало, на долю щастє і привілей боротись в рядах своєї національної формації воєнної — українського стрілецького лєґіону. Нехай-же сим національним привілеєм покористають ся всї ті, котрим дорога до нього стоїть відкрита, і поки вона стоїть відкрита!
Про національне й полїтичне значінє українського лєґіону вже писалось стільки, що нинї на те можемо покликатись як на річ відому. Покликуючись на се, відкличемось рівночасно до всїх званих, аби бодай в дванайцятій годинї вступили до лєґіону УСС., виповнили прогалини в його складї і позволили свойому народови принаймні в даних розмірах засвідчити світови в історичнім часї свою волю державного житя і свій хист — се житє будувати і за нього цїлим своїм істнованєм постояти. Тож кличемо:
Вступайте до Українських Сїчових Стрільцїв! 