Відзначенє українського стрільця. — Воєнний калєндар "Просьвіти". —  Народна школа і учительска семинария у Відни.

Відзначенє українського стрільця золотою медалию хоробрости.
За хоробрість на війнї дістають вояки срібну медаль II. кляси, срібну медаль І. кляси і золоту медаль. Золота медаль є найвисшою нагородою за хоробрість на війнї. Дістають її лише ті військові без ріжницї шаржі, від рядовика почавши, які відзначили ся на війні надзвичайною відвагою, неустрашимим завзятєм і безпримірною витревалостию.
Золоту медаль хоробрости у львівськім корпусї дістав в часї від початку війни дотепер лише один вояк австрийської армії і один український стрілець Семен Король, студент прав, уроджений в Черневі, рогатинського повіту р. 1892.
Врученє медалї відбуло ся в Варпалянцї дня 27. сїчня с. р. Всї стрільцї, які стояли того дня в Варпалянцї, виступили на се незвичайне торжество, яке заповіло стрілецьке начальство Варпалянки таким приказом ч. 26. з дня 26. І. 1915 в Приказовій Книзї:
"Стрілець Король Семен дістає завтра золоту медаль хоробрости за повну посьвяти службу серед очевидної, смертельної небезпеки, коли ворог готовив приступ на один з провалів в Карпатах. Честь, яка через заслугу того товариша спадає на українське стрілецтво, є тим більша, що се взагалї тільки другий случай такого високого відзначеня в цїлім львівськім корпусї за час цїлої війни. Честь і подяку заслуженому товаришеви віддасть стрілецтво участию в торжественнім врученю медалї, яке відбуде ся завтра о 10-ій рано на майданї вправ. По передачі відзнаки перейдуть усї віддїли почесним походом перед відзначеним товаришем, який дістає рівночасно іменованє на старшого десятника."
В середу 27.1, уставили ся стрільцї в подвійні черги. Товариш Семен Король виступив наперед. Командант стрілецької залоги в Варпалянцї Т. Рожанковський промовив до стрільців, вказуючи на неустрашиму хоробрість С. Короля, і припняв йому до груди золоту медаль. Опісля стрільцї в задвоях перейшли пружистим кроком перед відзначеним товаришем-юнаком і поздоровили його по стрілецьки зворотом голови. Воєнний калєндар "Просьвіти" на 1915 р.
Головний Видїл Товариства "Просьвіта", що тепер урядує у Відни, видав на р. 1915. для наших еміґрантів воєнний "Віденський калєндар Просьвіти на р. 1915". Зміст калєндаря такий:
Остап Грицай: 1915 р. Українець мовить... Калєндарська часть. О. М.: Героям. В. Щурат: Перемишлеви. Богдан Лепкий: В другу недїлю по спасї (опов.). В. Щурат: Один з перших. О. М.: Брати. Д-р Іван Копач: З великого часу. В. Щурат: На вартї. П. Карманський: З днїв грози і великих надїй. Ст. Ч-ий.: З невисланих листів. Василь Пачовський: 1665—1915. В двістапятьдесяті роковини. В. Щурат. Зле виміняв. Де Юрків Бог? Б. Лепкий: Хочби нам. Стрілець: На ляфетї. Б. Лепкий: Битва. В. Щурат: Думка на чатї. Д-р Ст. Рудницький: Сьвітова війна в числах. О. М.: На границї. В. Щурат: Останній лист. Д-р Іван Раковський: Расовість Українців. Андрій Волощак: З поезий ослїпленого. В. Щурат: Після бою. Остап Грицай: "Амбрулиця". Б. Лепкий: Тим, що упали. Д-р Л. О-ич.: Оселя українських збігцїв в Вольфсберґу. В. Щурат: Московська правда. Д-р М. Л-ий.: Рік 1914. в нашім житю. Андрій Волощак: А по селах лиш руїни. С. Кузик: Сьвітова війна в 1914 роцї. В. Щурат: Москалї і сьв. Микола. Б. Лепкий: На осїнному блакитї. Часть інформацийна.
Зміст калєндаря, що вийшов під редакциєю п. Ярослава Весаловського, вповнї примінений до надзвичайної, воєнної хвилї. Лїтературна часть дуже ріжнородна та має трівку артистичну вартість; стрічаємо там твори майже всїх наших найвизначнїйших поетів. Часть научна та інформацийна рівнож дуже добре дібрана і приносить богато цїкавого материялу для читачів з інтелїґенциї і з народа.
Вартість калєндаря підносить богата ілюстрацийна часть. Стрічаємо там 25 фотоґрафій з житя українських стрільцїв (м. инш. фотоґрафії наших амазонок: пп. Степанівною, Галечко, Михайлишин) Лазаря Мельничука, з житя наших заточенцїв в Вольфсберзї і Талєргофі, з воєнних подїй і т. ин., крім того рисунок четаря Буцманюка і численні артистичні прикраси п. Олени Кульчицької. Гарна вінєта є дїлом п-ни Марійки Дольницької.
Сей новорічний дарунок Товариства "Просьвіта" для наших заточенцїв та жовнїрів — є цїнним вкладом в нашу лїтературу, а для читаючої публики обильним жерелом духової поживи. Тому належить сподївати ся дуже скорого поширеня та великої почитности сего калєндаря-альманаха як між нашою інтелїґенциєю так і між селянами, та особливо жовнїрами і стрільцями. Причинить ся до сего і дуже приступна ціна: 60 сот. за калєндар, що обіймає 10 аркушів друку. Замовляти калєндар належить в Admin. "Dilo", Wien, VIII. Zeltgasse 3—5, I./6, а не на адресу "Просьвіти".
Калєндар висилає ся лише за попередним надісланєм гроший, разом з пересилкою 70 сот. за 1 прим. При замовленях 10 і більше примірників порто безплатне. Належитість можна посилати також марками. Народна школа і учительска семинария з українською викладовою мовою у Відни (урядова їх назва: курси навчаня для народної школи і учительскої семинариї) розвивають ся мимо невідрадних обставин зовсїм правильно. Заснував їх комітет з сов. О. Лежогубським, дир. Алиськевичем і учит. І. Чабаном на чолї. Низшо-австр. Рада Шкільна Краєва призначила на приміщенє курсів 6 саль в будинку державної реальної школи в VIII. окрузї (Albertgasse 20), а Рада Шк. Кр. в Бялій погодила ся остаточно з викладовою мовою і устроєм обох шкіл. — Отворенє курсів спізнило ся цїлий місяць ізза перших перепон, які ставили шкільні власти, і повільного напливу молодежи, однак дальший розвиток поступає доволї успішно. Провід в обох школах обняв дир. Я. Алиськевич, який через два місяцї працював — від початку спільно з дир. Кокорудзом — на ґімназияльних курсах; управу і нагляд в народній школї обняв І. Чабан, а науку добірні сили. Фреквенция на курсах представляє ся під пору ось так: в народній школї дійшло число хлопців і дївчат до 62, в семинариї, як мала спершу ледви 20, є тепер 53 кандидатів (-ток) з приватних і державних шкіл. Стягнула ся та молодїж з ріжних наших осель, в послїдних часах з Коломиї, Жабя, Вольфберґу, Бреґенциї. Бувших стрільцїв було вже на курсах 12, з чого 8 вернуло недавно назад на фронт. Загалом вписало ся доси 64. Найвисший курс числить тепер 12 кандидаток і 5 кандидатів, та є надїя, що шкільні власти дозволять їм в своїм часї складати іспит зрілости перед виделєґованою до сего комісиєю, подібно як се осягнули кандидати з Буковини. — Семинария завдячує свій розвиток у великій мірі Підмоговому Комітетови, який з великою прихильностию трактує і скоро полагоджує прошеня Управи; о виєднанє кандидатам (-ткам) звичайних і надзвичайних підмог. Також спішить з помочию Комітет Пань семинаристам, що були стрільцями, а. відтак вступили яко реконвалєсценти до школи, з підмогами в грошах і натурі; заслуга в тім велика п. Цїпановської; і о. Лициняка. — Управа школи урядила для дїтий 4. сїчня при помочи учительок Твердохлїбівної, Шміґельскої і учителя Гранківського гарну ялинку, до чого причинив ся Підмоговий Комітет значною підмогою. Було се гарне і зворушуюче шкільне сьвято, на яке зложили ся: коляди, гарна деклямация (укладу учителя Гранківського), промова дир. Алиськевича, народні гимни і роздача дарунків. Від лютого підготовляє збір обох шкіл, особливо учитель сьпіву І. Левицький, концерт в честь Шевченка, який відбуде ся імовірно з кінцем цьвітня. — Від лютого відбуває ся при народній школї катихитичний курс для наших богословів ІІІ. і IV. року, який веде совітник і крилошанин о. Евген Гузар з рамени деканату богословського факультету у Відни. Сим робом сповняє народна школа подвійне завданє, бо крім того є очевидно школою вправ для семинариї і в нїй ставляють перші кроки яко учителї (-льки) кандидати і кандидатки семинариї. В народній школї відбувала ся також вже доси два рази частина іспиту зрілости для кандидатів з Буковини. — Дальший розвиток курсів залежить найбільше від побільшеня числа шкільних саль, о яке робить заходи Управа від половини сїчня. 