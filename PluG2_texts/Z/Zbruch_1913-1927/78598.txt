◦ ◦ ◦ ◦ ◦ ◦ ◦ ◦ ◦ ◦

Громадяни калуського повіту просять о інтервенцію у властий, бо вже від липня 1917 року не одержують причинків за тих, які гинуть в окопах в Італїї. Можеби Ексц. п. Намісник зарядив що у тій справі.
Орґанїзаторська праця в Жовкіщинї. Пишуть нам: Дня 22. марта с. р. заходами наших передових людий, як оо. Йосифа Мариновича, Білинського, декана Угриска відбула ся нарада при численній у участи духовенства і селянства над полїтичною та економічною орґанїзацією жовківського повіту, котра виказала велике заінтересованє присутних, чого наглядним доказом було, що нарада тривала 7 годин. По рефератї о. Йосифа Мариновича і оживленій дискусії подав п. судія Петрушевич нарис полїтичної орґанїзації повіту, якій принято однодушно до відома та відновлено комітет, котрий має заняти ся підготовною працею після поданого нарису. На нарадї був присутний б. соймовий посол д-р М. Король. Завдяки невтомимій дїяльности о. Йосифа Мариновича відбули ся опісля основуючі збори Спілки годівельників дробу в Жовкві. Делєґатом від Краєвого Союза Молочарського в Стрию був п. Грабець, котрий згадав про цїль такої спілки, пояснив статут та подав потрібні вказівки. Поважне число вписавших ся членів дають доказ зрозуміня ваги тої нової галузи нашого спільництва.
З станиславівської дирекції зелїзниць доносять, що протягом місяця цвітня будуть перенесені до Станиславова ті віддїли дирекції, які наслїдком воєнних подїй від вересня 1916 урядували в Троппау.
Знесеня численя на тузини в Нїмеччинї. Небавом мають знести в Нїмеччині спосіб численя на тузини (12 одиниць), а заступити його десятковою системою. 