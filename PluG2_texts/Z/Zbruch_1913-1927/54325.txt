Конкуренція між Чернївцями і Львовом

Львів, 26. липня 1916.
Чернївцї і Львів — сї два міста на периферії австро-угорської монархії доси нїколи в нїчім із собою не суперничали. Хоч розмірно недалеко від себе положені, та жили вони під иншими полїтичними впливами і серед инших культурних інтересів, але про яке небудь суперничанє між ними нїхто нїколи не чував. Аж тепер, у теперішній стадії війни на східнім фронтї появилось щось в родї конкуренції між обома столицями — конкуренції що-до хвилевого значіня полїтичного і стратеґічного.
Що Львів, як символ Східної Галичини, є одною з начальних цїлий російської війни в загалї, а розпочатої з початком червня офензива з’осібна, знаємо се не від нинї. А щоб не мали ми нї слїду сумнївів, за те подбали урядові звідомленя російського штабу, видані з початком офензиви, які коротко і ясно схарактеризували свої операції як "похід на Львів". Правда, після успіхів нїмецької противофензиви на Луцк, затихло на кілька тижнїв у російських звідомленях анонсованє Львова; одначе в останних днях воно знов віджило, і то нетільки у воєнних міркованях, писаних під впливом і наглядом російської військової управи, а — замітнїйше — в дописях воєнних кореспондентів австрійської й нїмецької преси, надсиланих з ц. і к. воєнної кватири пресової. Від кількох днів раз за разом читаємо там про Львів як цїль походу армії Сахарова, про великі, переважаючі сили, які стоять сїй армії до розпорядимости в здїйснюваню її задачі, врештї про наступи її у вибранім напрямі. Що таке повторюванє всїх тих обставин на всї лади в усїх часописях не є припадковою примхою кореспондентів, а свідчить про повагу положеня і про значінє тяжких боїв, які ведуть ся на північнім сходї від нашого міста, не трудно відгадати.
Тимчасом Чернівцї вже кілька тижнїв є в російських руках і стали ся для російської стратеґії осередком зусиль до проломаня лїнїї Карпат і наїзду на Семигород, а для російської дипльоматії великим атутом супроти Ромунії і проречистим арґументом для переконаня її державних мужів у бажанім Росією змислї.
Не треба тратити більше слів на схарактеризованє воєнного і дипльоматично-полїтичного положеня, витвореного для Росії занятєм Чернівцїв і їх "гінтерлянду". Але не треба й забувати, що величинї російських успіхів в австрійсько-ромунській закутинї відповідають розміри втрат противної сторона на сїм критичнім клаптику землї і в сїй критичній порі.
Маючи на увазї всї ті обставини, можна висловити погляд, що якби тепер Росії доля дала до вибору заняти в сїй хвили Львів, а втратити рівночасно Чернївцї й Буковину, — то російська дипльоматична рація мусїла б заявитись за задержанєм Буковини в російських руках. Бо хоча здобутє Львова викликало-би велике моральне вражінє в Росії і серед її союзників, то таки втрата Чернївцїв і і невдача на буковинськім фронтї позбавила-б Росію всїх тих користей, які вона сподїваєть ся витягнути супроти Ромунїї із свого становища над границями Семигороду. Значить, хвилево, серед відносин нинїшного дня, Львів у конкуренції з Чернївцями що-до значіня для полїтики і стратеґії Росії — стоїть на другім плянї.
З другого боку, природною силою мусить також дипльоматично-полїтична, а за нею й стратеґічна увага противників Росії пересунутись у цїнованю сих двох міст-символів і у вкладї сил, яких безпосередно треба вложити на здобутє, зглядно на збереженє одного чи другого міста.
Можливо, що в сїй формулї маємо підставу до розвязки того загадочного положеня, в якім опинив ся тепер Львів, і яка розвиваєть ся з кождим днем близше до розвязки.
Горячо бажаємо, щоби розвязка ся конець кінцїв таки вийшла на користь нашого положеня — нетільки на точцї Чернівцїв, а й Львова! 