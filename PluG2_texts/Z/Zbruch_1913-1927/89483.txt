Наші героі.

  Сотник Клє.   До нашого міста прибув з фронту на довший побут сотник Клє, з котрого іменем звязані нерозлучно самі початки оборони проти нападу Поляків. Він чи не найпопулярнійша фігура на украінськім фронті в Галичині. Людина особисто відважна — з своєю найкрасше здисціплінованою групою — сіяв смерть і пострах серед Поляків. В бою можна там єго побачити, де найбільша небезпека. Кінь був під ним двічі ранений. За свою погорду смерти — удостоівся навіть признання ворогів в ворожій нам польській пресі. Отже навіть ворог виставив йому найкрасше свідоцтво єго хоробрости. Не диво, що за єго голову накладали Поляки раз до 10, 50 і 100 тисяч гривень.   Хоч сам він Німець — став по стороні прав слушности украінськоі справи. Організацію своєі арміі почав від 4-ох людей доброі волі — що стрінув іх случайно на дорозі. Стріливо, кріси і скоростріли — все здобуто на Поляках. Вкінці єго група стала взірцевою під кождим взглядом одиницею тактичною. Сам строгий в відношенню до вояків — та притім справедливий — всі ціхи, що знаменують кождого коменданта. Нема вояка на галицькім фронті — щоб імени єго не знав. Стрільці його поважають і люблять. Про него вояки і пісні складають. Він є нашим украінським героєм.   Володів досить вже вміло украінською мовою, перед боєм нераз промовляв до вояків.   Хай же тих кілька слів буде для него скромним привітом, для людини, котрій може поперва історія украінсько-польськоі війни належно відвдячиться.   Українські вісти 