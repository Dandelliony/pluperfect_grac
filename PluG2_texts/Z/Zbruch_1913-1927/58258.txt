◦ ◦ ◦ ◦ ◦ ◦ ◦ ◦ ◦ ◦

Вістка від Митрополита Шептицького. О. Ів. Романчукевич, адмінїстратор Беньковець, одержав ось другу картку від Митрополита: "Курск 31/8 916. Мій дорогий Отче Іване! Сердечно дякую за карт. з 30/4 яку ось дістаю. Се 3 та яку дістаю, на всї попередні сейчас відписав. Сердечно здоровлю, всїм сусїдам і вірним щирий поклін і привіт. Нехай Вас Бог благословить. У мене все старе, здоров, молюсь за Вас, серцем часто в Вами. — † Андрей".
Замість освітлюваня гробів. П. Михайло Руденський, урядник державних зелїзниць у Львові, зложив на фонд сиріт ім. Андрія ґр. Шептицького на книжочку вкладкову Краєвого Товариства Кредитового урядників і священиків, стоваришеня зареєстрованого з обмеженою порукою у Львові ч. 1600, К. 10, замість освітленя гробів. Можна сподїватись, що українська суспільність піде слїдом п. Руденського, та гроші, призначені на освітленє гробів, буде складати на сю високу цїль.
Нові приписи для каварень і реставрацій. Ц. і к. Команда міста оповіщає: Починаючи від дня 3. падолиста вільно в гостинницях, реставраціях, шинках, каварнях і цукорнях всякого рода подавати каву з молоком тільки від год. 7 до 10 вечером. Від того самого дня вільно в гостинницях, реставраціях і шинках в мясних днях давати в списї потрав до вибору публики в полудни найвисше дві мясні страви і одну мучну, а в безмясних днях в полудне найбільше дві, вечером найбільше три мучні страви. Подаванє більше, як одної мясної або мучної страви одній і тій самій особі є заборонене. Хто не примінить ся до того зарядженя буде караний діймаючими грошевими гривнами, а властителїв льокалїв жде також відобранє концесії.
Відзначенє. Ілїя Миколин, поручник 20 п. п. кр. об. відзначений найвисшим цїсарським похвальним призванєм (Signum laudis) за хоробре поведенє супроти ворога.
В справі випіканя хлїба. Ц. і к. Команда міста оповіщує: В послїднім часї дійшли до мене з кругів публики наріканя на лиху деколи якість хлїба. Тому, що тепер ми приневолені до хлїбового тіста додавати більшу скількість муки-суроґату, є конечне для здоровля людности, щоби пекарі саме тепер присвячували особливу старанність у випіканю хлїба. Я зарядив, щоби утворено комісію для контролї вишканя хлїба, якої завданєм буде переводити щодень строгий надзїр над пекарями. Взиваю також публику до співдїланя в тій контролї і до безоглядного повідомлюваня Команди міста про недостачі, причім подаю до відома, що анонїмні і загально стилїзовані донесеня не вистарчають; красше предложити прібку, або, як що се можливе, цїлу скількість хлїба, до якої відносить ся жалоба; в жалобі має бути з наведенєм свідків доказане, у котрого пекаря куплено хлїб. Велю більше не видавати пекарям муки, які виробляють лихий хлїб і ту муку придїлю тим пекарям, що виробляють добрий хлїб повної ваги. 