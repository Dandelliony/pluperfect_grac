У мінїстра Гандля.

Парлямент буде скликаний в найблизших тижнях в повнім складї.
Відень 31. марта 1917.
Іменем Української Парляментарної Репрезентації відбули пп. Колесса, Перфецький і Петрушевич дня 30. марта с. р. конференцію з міністром внутрішних справ бар. Гандлем, як також ряд конференцій з референтами мінїстерства для виживленя, вручивши в обох мінїстерствах обширний меморіял в справі виселенцїв, облекшеня їх важкої долї і евакуації взагалї.
По представленю сеї справи, крайної нужди виселенцїв в Галичинї і нестерпного положеня наших виселенцїв в таборі Ґмінд, обговорено всї домаганя У. П. Р. в тій справі, як також остаючі з нею в тїсній звязи справи безпощадних реквізицій поживи в Галичинї, навіть у евакуованих, невиплачуваня війскових причинків і державних підмог для виселенцїв, і примусового забираня в городецькім повітї дївчат на роботи до фабрики в Пшеворску, гоненя нашого рільничого населеня до робіт на двірських ланах і зажадано телєґрафічних заряджень в тих справах, як також негайного дозволу на поворот виселенцям з західно-австрійських таборів, особливо з Ґмінду до Галичини. З особливим натиском вказано в тім зглядї на брак робочих сил в Галичинї і безлїч стоячих з сеї причини відлогом морґів урожайної землї.
Решта часу конференцій посвячена була обговореню теперішного полїтичного положеня нашого народу в Галичинї і відношеню адмінїстраційних і инших властий до нашого населеня.
Про вперті чутки, будьто-би з нагоди скликаня парляменту мали бути вилучені посли з Галичини від нарад парляменту, висловив ся мінїстер Гандель, що парлямент збереть ся вже в найблизших тижнях в повнім своїм складї.
Крім меморіялу вручено мінїстрови також пропамятне письмо в справах постулятів краєвого комітету для виселенцїв у Львові.
В мінїстерстві для виживленя обговорено передовсїм справу негайного заосмотреня табору Ґлянц поживою, як також всї наведені висше справи виживленя, з осібна справи реквізиції поживи, негайного повороту виселенцїв до краю і весняних робіт на відлогом лежачих ґрунтах в Галичинї.
В справі табору Ґмінд узискано телєґрафічне зарядженє висилки поживи, з осібна картофель. 