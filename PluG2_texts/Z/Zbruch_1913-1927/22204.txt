◦ ◦ ◦ ◦ ◦ ◦ ◦ ◦ ◦ ◦

Про Шевченківський Здвиг. V. Секция Шевченківського Ювилейного Здвигу получила разом товариства "Сокіл-Батько", "Укр. Сїчовий Союз", "Спортове Товариство Україну". Головами Секциї є пп. І. Боберський і д-р К. Трильовський. Секция відбуває часті і довгі засїданя та обраджує докладно всї подробиці здвигу, привітний вечер, похід, здвигові вправи, змаганя, комерс. Перед кількома днями перейшла секция перед дім Наукового Товариства ім. Шевченка, щоби рішити про напрям дефіляди походу. Тепер на порядку нарад плян здвигових вправ. Інжинїр п. Евген Нагірний обняв будову обстанови "Українського Городу" на Здвиг. Від стрийського гостинця стане степениця з сидячими місцями, від стрийського парку вибудує ся поміст на стоячі місця. На рівнім асфальтовім шляху стануть крісла. Одягальнї будуть з полотна. По окружних і повітових товариствах кипить рух. Всї готовлять ся на здвиг. Належало би заздалегідь приготовити окремі поїзди. Секция подбає також про нічлїг.
Великий огонь навістив місточко Стрілиска нові, повіт Бібрка. Дня 8. с. м. о 11. год. рано розпочав ся огонь, а при досить сильнім вітрі і з причини браку води за 2 год. стояло в поломіни 68 нумерів, з чого 7 господарських забудовань, а 61 жидівських забудовань. Більше як 700 душ без даху. Огонь вдало ся з трудом зльокалїзувати, бо як би почав був горіти ринок, де дахи злучені, то було би вигоріло ціле місточко.
Напад на судову комісию. В понедїлок дня 27-го м. м. судово-лїкарська комісия яблонівського суду, зложена з судиї п. Евгена Тисовського, лїкарів пп. д-ра Білїнського з Печенїжина, д-ра Ґольдгамера з Яблонова і протоколянта п. Лушпинського вертала пізною ночию через територию Березова з села Баня-Березів, де мала перевести розслїди що-до одного убийства. В тім нечайно в Березові серед нічної пітьми напала комісию ватага якихсь опришків, з-поміж котрих одні стріляли з револьверів в напрямі до переїзжаючих, а другі метали великими куснями каменів в такімже самім напрямі. Револьверові стріли не влучили, але одна камінна плита значної величини тяжко ранила судию Тисовського в лице, а протоколянта Лушпинського в груди. Другі удари в плечі і голову були лекші. Оба лїкарі вийшли без шкоди. Хто і з яких мотивів уладив сей напад, є поки що незвісно і взагалї ся подїя являє ся незрозумілою супроти сего, що судия Тисовський має незвичайну симпатию серед загалу населеня як взагалї в цілім яблонівськім повітї, так з окрема серед населеня згаданої місцевости. На тему мотивів cего нападу торочать ся всїлякі казки, між иншими говорять про полїтичні мотиви, а іменно дехто каже, що напад підготовили місцеві москвофіли проти дїяльности Українця п. Тисовського. Одначе можливо, що сї здогади що-до нападу є лишені всякої основи, а мабуть маємо тут до дїла із звичайним нападом в цілях рабунку, а може й є се звичайний дикий обяв бути підпилих місцевих леґінїв. В підозріню за участь в тім нападї арештовано зараз опісля нічного сторожа, якого однак після переслуханя випущено, а підозрінє справлено в иншім напрямі, а іменно проти парібків, що критичної ночи виїздили на сезонові роботи. Коломийське Слово доносить, що одного з них вже навіть арештовано в Станиславові і спроваджено до Яблонова.
Бідні най чекають! Львівські вязничні дозорці вислали до президента Червінського депутацию з жалобою на те, що досї не виплачено їм підвишки, признаної службовою праґматикою. Президент відповів, що з причини недостачі технїчних сил, потрібних до переведеня обчислень, признані їм додатки будуть виплачені аж в осени! Ся відповідь незвичайно стурбувала богатьох, які живуть зі своїми сїмями в дуже скрутних материяльних відносинах та виплати підвишки конче потребують не менше як панове з золотими ковнїрами. Не зайвим буде згадати, що та підвишка аж така "велика", що одна часть дозорців, які служать 8 до 12 років, дістане квоту 40 с денно, а для тих, що служать 15 років по 20 с!
Заразливі недуги в львівськім повітї. Фізикат м. Львова оголошує, що в львівськім повітї навіщені заразливими недугами такі місцевости: плямистий тиф — Запитів, Яричів старий, черевний тиф — Поршна, Білогорще, шкарлятина — Чишки, Стронятин, Винники, дифтерия — Вайнберґен, Лисиничі, Винники, трахома — Германів, Підберезці. Міський фізикат звертає увагу, що зносини з мешканцями сих громад, а передовсїм купованє від них споживчих артикулів може посередничити в зараженю сими недугами. 