◦ ◦ ◦ ◦ ◦ ◦ ◦ ◦ ◦ ◦

Російський протест проти увязненя митрополита Шептицького. Стокгольм (Пр. тел.). "Русскія Ведомостї", обговорюючи справу увязненя митрополита Шептицького в Спасо-Єфімієвськім монастири в Суздали, характеризують сю міру як яркий випадок перемішаня полїтичних і релїґійних мотивів, що все ще надає російському житю середновічний характер.
Цїсар про воєнні заслуги промислу і ремесла. Цїсар видав отсе відручне письмо: Наш промисл і рукодільництво підпомагає мою оружну силу в тяжкій, довгій боротьбі великою успішністю своєї працї в цїли знївеченя всяких неприятельських зусиль. Дожидаючи з певністю, що промисл і рукодїльництво також і на будуче будуть дїяльно помагати оружній силї, маю довірє до патріотичного настрою всїх, що працюють спільно в тім званю і поручаю Вам, щоби Ви висловили управителям промислових і рукодїльничих підприємств та урядникам і робітникам, що трудять ся часто серед важких житєвих умов з повною посвятою і відданєм, Мою подяку і признанє. — Франц Йосиф в. р. Штірк в. р.
"Буковина", орґан "Союза українських послів на Буковинї", по майже чотиромісячній перерві, спричиненій занятєм Чернівцїв, почала виходити в Відни 10. і 25. кождого місяця. Редакція і адмінїстрація: VIII, Albertgasse 5, Т. 15.
Галицьке воєнне міське заведенє крадитове. Небавом має бути основане воєнне міське заведенє кредитове для Галичини з осїдком в Кракові. До адмінїстраційної ради згаданого банку після його статута іменує членів в трьох пятих частях Союза більших галицьких міст. На 9 членів адмінїстраційної ради, з яких 8 є Поляками, іменувало правительство одного Українця д-ра Олександра Кульчицького. Союз більших міст іменував від себе 6 членів Поляків. Подаючи се до відома пише "Głos Narodu": Трудно здержати ся від уваги, що польські демократи "розпарцелювали" цїлу надзірну раду обсаджуючи всї можливі місця своїми провідниками і не уважаючи на приличність, якаби велїла певний процент мандатів віддати иншим орґанїзаціям, що розвивають свою дїяльність по містах". 