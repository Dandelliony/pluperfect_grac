◦ ◦ ◦ ◦ ◦ ◦ ◦ ◦ ◦ ◦

День 84-лїтних уродин Франца Йосифа І. обходив цілий край, особливо більші міста, незвичайно сьвяточно. Перед вела, як се й повинно бути, столиця краю. Рано в церквах і богослужебних домах усїх віроісповідань відправлено богослуженя, на яких явили ся репрезентанти властий. Найвеличавійше відбули ся богослуженя в катедрах всїх трьох католицьких обрядів. Потім явили ся в намісника представники автономічних властий, всіх трьох католицьких капітул, як також инших віроісповідань, депутациї орґанїзаций і товариств, а також деякі визначні особи, щоби зложити свої бажаня в день уродин монарха. Депутация українських товариств явила ся під проводом голови Головної Української Ради д-ра Костя Левицького. Про обхід цісарських уродин Українськими Сїчовими Стрільцями писали ми вже в попереднім числї. Крім того вечером Українські Сїчові Стрілці урядили військову дефіляду під намісництвом. Йдучи туди, дефіляда спинила ся під домом "Просьвіти", де в льокали Народної Канцеляриї засїдала власне Головна Українська Рада. Всї члени Ради вийшли на балькон, звідки промовив голова Ради д-р Кость Левицький, взиваючи наші боєві ряди до бою й побіди в імя будучности Габсбурської Монархії й династиї й волі України.
З огляду на теперішне положенє в краю Митрополича Консистория відкликує всї відпустки, удїленї на час ферий, і взиває всїх Всч. О.О. парохів, катихетів, сотрудників і прочих, які небудь церковні уряди справуючих, щоби безпроволочно вернули на свої місця призначеня і були готові до кождої душпастирської помочи.
Лїсти втрат. Ц. к. Кореспонденцийне Бюро доносить: Йдучи на зустріч численним бажаням зі сторони публики, дозволено передруковувати в щоденній пресї "викази втрат" і звістки про хорих і ранених. На скільки через се буде уможливлено скорше оголошуванє, нїж способом первісно проєктованим, то належить всеж звернути увагу, що при передруках не можна буде уникнути друкарських похибок, тому в сумнівних випадках поручає ся інтересованим вглядати до офіцияльних виказів втрат і публїкаций про хорих і ранених. Викази сї можна буде переглядати в доповняючих командах війска, маринарки і оборони краєвої, в повітових командах загального ополченя, в староствах, експозитурі, маґістратах, у бурмістрів, в судах повітових і урядах громадських.
Росийські гармати і росийські бранці у Львові. Дві гармати, здобуті в боротьбі з Москалями під Стояновом, привезено до Львова. Поява росийських гармат у Львові викликала велику радість, товпи публики товаришили їм аж до Корпусної Команди, де їх покищо поміщено. Росийських бранців у Львові стокількадесять, в сїм два офіцири. Їх трактують з можливою зглядностию, дістають жовнїрський харч, а офіцири офіцирський. В найблизших днях усїх бранців одним транспортом відставлять на Угорщину, або до котроїсь з західних провінций монархії. 