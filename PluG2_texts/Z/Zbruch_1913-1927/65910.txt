◦ ◦ ◦ ◦ ◦ ◦ ◦ ◦ ◦ ◦

В справі безпроволочної державної помочи маґістрат м. Львова оголошує: Ц. к. правительство признало для міста Львова поважнїйший кредит, який має бути ужитий на достарчанє предметів поживи по низших цїнах тим кругам населеня, які з причини воєнних подїй, дїйсно потребують помочи. Переведенє тої акції поручила управа громади в головній части випробованому на тім поли в часї інвазії горожанському чинникови. В тій цїли принято довершений при заведеню ельберфельдської системи добродїйности подїл міста на 8 округів. В кождім з тих округів урядує окрема окружна комісія, в котрої склад входить що найменше 20 мужів довіря для акції "безпроволочної державної помочи", які не є ідентичні з мужами довіря для розділу карт спожитя. З нинїшним днем буде поміщений на входових дверах до кождого з дїльницевих Комісаріятів виказ наведених мужів довіря. Побіч назвища мужа довіря є подана його адреса і придїлені йому вулицї. Мешканцї дотичної дїльницї і вулицї, що бажають користати з державної помочи, повинні зголошувати ся у мужів довіря особисто з лєґітимацією на побір муки в годинах, означених на брамі дому, в котрім мешкає муж довіря. Муж довіря, по ствердженю поданих обставин на місци, представляє відповідні внесеня окружній Комісії. На основі ухвал окружних Комісій будуть видані мужами довіря особам, яких зголошенє узгляднено, відповідні лєґітимації і припадаюча скількість грошевих бонів, за які при доплатї решти готівкою можна буде набувати предмети поживи, а саме на разї: хлїб, цукор, мясо. Хлїб і цукор можна набувати при ужитю бонів виключно в районових склепах, поданих на лєґітимацїях на побір муки, і то лише в скількостях, критих картами спожитя, які рівночасно мають бути віддані. Мясо можна набувати лише в ятках на ту цїль призначених, що буде пізнїйше оголошене. Незабаром увійдуть в житє міські воєнні кухнї кількох типів, в яких буде подавати ся обіди в цїні по 2 корони (така кухня істнує вже при пл. Домбровського ч. 3), по 1 К і по 60 с. Управа громади застерігає собі евентуальну незначну підвишку цїн. Знижки на обіди (з формі бонів) будуть звучати на 50, 30 і 20 сот. Знижки по 50 с. зможуть бути зреалїзовані лише в кухнях, видаючих обіди за 2 або 1 корону. Вже тепер повинні особи, що зголошують ся у мужів довіря, подати, з яких обідів (в якій цїнї) наміряють користати. Рівночасно апелює управа громади до почувань всїх мешканців міста, аби лиш ті особи, які дїйсно потребують помочи, звертали ся о ту поміч, бо на случай масового зголошуваня без дійсної потреби признаний кредит вичерпаєть ся скоро зі шкодою для тих осіб, які такої помочи дїйсно потребують. До зреалїзованя бонів на готівку є управнені виключно властителї районових склепів і яток до продажі мяса за бони визначених. Всякі жалоби належить вносити на руки п. голови окружної комісії зглядно до подавчого протоколу Маґістрату (письменно), або безпосередно до II. Департаменту Маґістрату, якому поручено введенє в житє описаної акції.
З Наукового Товариства ім. Шевченка. В недїлю дня 6. сього місяця відбуло ся засїданє біблїоґрафічної комісії, на котрім п. Іван Калинович з Борислава зреферував свою працю "Українська воєнна біблїоґрафія". Праця складаєть ся з двох частин: в одній нотуєть ся виданя в українській мові з часу війни, в другій зібрані писаня про Україну й українську справу, які появили ся протягом війни в ріжних чужих мовах. Виконана незвичайно совісно й з великим накладом труду й енерґії, праця п. Калиновича стрінула загальне признанє комісії, котра одноголосно ухвалила приймити працю по її остаточнім викінченю, яке можливе очевидно по війнї, до друку й звернути ся до суспільности з просьбою підперти заходи п. Калиновича надсиланєм йому всяких українських друків (до найменшого листка або афіші включно) й голосів чужинцїв про нас (особливо витинків з газет із зазначенєм, звідки й з якого числа та дня). Усї такі матеріяли треба посилати або на адресу комісії: Львів, вул Чарнецького ч. 26, Наукове Товариство ім. Шевченка, для біблїоґрафічної комісії, або на адресу самого автора: Іван Калинович у Бориславі.
Товариство українських наукових викладів ім. П. Могили. В недїлю, 13. мая с. р. буде в малій салї Музичного Інституту ім. М. Лисенка виклад п. д-ра Володимира Кучера про "Підводні кораблї". Початок точно о год. 4. по полудни.
Відзначенє Українця. Виміняний інвалїд з російської неволї поручник 55. п. піх., п. Вегера Іван, відзначений срібним медалем І. кляси.
Звільненє від війскової служби послів до парляменту. Як довідуєть ся кореспонденційне Бюро, зарядив цїсар, щоби всї члени обох палат Державної Ради, які повнять службу в війску, дістали відпустку з днем 15. мая с. р. 