◦ ◦ ◦ ◦ ◦ ◦ ◦ ◦ ◦ ◦

Російський торговельний білянс.
Після звіту петроградської телєґрафічної аґенції виносить вартість російського вивозу від 1. сїчня до 15. жовтня 1916 р. 321 мілїонів рублїв супроти 192 мілїонів в такім самім часї минулого року. Привіз в тім самім часї представляє вартість 977 мілїонів рублїв супроти 281 мілїонів рублїв в 1915 р.
Після подїй в Добруджі.
ГАҐА (Прив. тел.). Дневник "Telegraph" оголошує заяву ромунського посла в Петроградї Діяманді, який сказав, що Нїмеччина зі своїх ворогів найбільше ненавидить Ромунїю. Йдучи за голосом того починаня і за своїм бажанєм вдержати за кожду цїну полученє між Берлїном і Царгородом, згромадила Нїмеччина велику скількість війск, щоби знищити Ромунїю. Держави антанту знають надто добре, які користи припали би Нїмеччинї, коли би вона добула ромунську землю з її нафтовими теренами і збіжевими шпихлїрами, в яких нагромаджено припаси дворічних жнив. Тому будуть ведені всякі зарядженя, щоби вдержати похід неприятеля. Ромунїї не стріне судьба Сербії; вона звязана договором з Росією, який припечатаний спільно пролитою кровю.
ГАҐА (Пр. тел.) Кореспондент анґлїйського дневника "Daily Telegraph", Ділльон, пише з Фльоренції: Добра вістка про француські побіди під Верденом спричинила, що лихий настрій після послїдних невдач Ромунїї поправив ся. Війскові критики впевняють, що лихо, яке було наслїдком системи проволїканя у висилцї підмог, можна буде направити, як що зараз будуть видані рішучі зарядженя. Перш усього треба вислати помічні війска і є надїя, що се Росія зробить, так само мунїцію, якою розпоряджають Анґлїя і Франція, та якої перевіз тепер трудний. Удержуєть ся загальний погляд, ще безпосередним наслїдком останних невдач буде значне продовженє війни. Італїйські офіцири і полїтики висказують погляд, що перш усього теперішному положеню винно недостаточне зоруженє армії Саррая та сподїють ся, що дотеперішні блуди можна буде направити засобами антанту, так що останеть ся тільки один наслїдок: продовженє війни.
Голяндський протест в Берлїнї.
ГАҐА (Прив. тел.) Урядово доносять: Голяндське правительство поручило свому послови в Берлїнї, щоби заложив перед нїмецьким правительством протест з приводу нового нарушеня голяндської области одним з нїмецьких воздушних кораблїв.
Воєнні комунїкати австро-угорського ґенерального штабу з 31. жовтня.
Війна на Сходї. Фронт архикнязя Карла: Під Оршовою і по тім боцї гір на південній граници Семигороду боротьба триває дальше. Атаки Ромунів на північ від Черначевів і на північ від Камполюнґа остали без успіху.
На східній угорській граници і в лїсних Карпатах також вчера було розмірно спокійно.
Австро-угорські і нїмецькі сили генерала Фалькенгайна від 10. жовтня полонили 187 офіцирів і 9920 жовнїрів. Добича виносить 37 гармат, 47 машинових крісів, один прапор, богато воєнного матеріялу.
Фронт Баварського князя: Під Липицею долїшною нїмецькі війска, а на південь від Бережан турецькі війска заволодїли сильно укріпленими неприятельськими становищами, при чім 4 офіцири і 170 жовнїрів та 9 машинових крісів попало ся в руки атакуючих війск. Під Любачівкою на Волинї відперто російські наступи.
Війна з Італїєю. Части фронту в Побережу є острілювані артилєрійським і міновим огнем, якого сила зміняєть ся. В Тироли відперто приступ баталїонів Альпінїв на Гардіналь, в Фасанських Альпах, причім неприятель понїс значні втрати.
Війна на Балканї. В области австро-угорських сил нїчого важного.
Воєнні комунїкати нїмецького ґенерального штабу з 31. жовтня.
Західний терен війни. Ґрупа кн. Рупрехта: Лиха погода обмежувала боєву дїяльність над Соммою. Неприятельські віддїли які йшли до наступу на наші становища на північний схід і на схід від Les Boeufs відперто огнем. Приступ француської компанії на La Maisonette остав без успіху. Таж само не повели ся проби віддїлів зоружених ручними ґранатами вдерти ся до наших закопів на південь від Biaches. Наступ значнїйших француських сил проти Ablancourt і по обох сторонах шляху Chaulnes Lihons не вспів розвинути ся в нашім огни.
Ґрупа нїмецького наслїдника престола: Також в области над Мозою було спокійнїйше, як в попередний днях. Тільки в околици St. Mihtel артилєрійський огонь хвилями доходив до значнїйшої сили.
Східний терен війни. Фронт кн. Баварського: Досвіта Росіяни після короткого збільшеня огня заатакували наші становища над Шарою під Крашином. Їх кріваво відперто. На північний захід від Берестечка над горішним Стиром боротьби в области перед становищами покінчили ся успішно для нас. На східнім березї Нараївки турецькі війска добули приступом кілька передних становищ неприятеля на північний захід від Молотова. Дальше на південь нїмецькі полки заволодїли важними становищами на горбах на захід від Молотова. Дальше на південь нїмецькі полки заволодїли важними становищами на горбах на захід від Красного Лїса і відперли протинаступи Росіян. Полонено 4 офіцирів і 170 жовнїрів та добуто 9 машинових крісів.
На південний захід від Станиславова наступ російських віддїлів остав без успіху.
Фронт архикнязя Карла: На східнім фронтї Семигороду спокій. В горах на південній граници мимо сильної мраки і хвилевої снїговицї бої тривали дальше. На північ від Камполюнґ і коло Берзени, на північ від Оршови Ромуни даремно пробували добути назад забрані їм верхи.
Від 10. с. м. армія ґенерала піхоти Фалькенгайна полонила 151 офіцирів і 9920 жовнїрів та добула 37 гармат, 47 машинових крісів і один прапор.
Балканський терен війни. Ґрупа Макензена: Положенє не змінило ся.
Македонський фронт: Після успіху, який спершу віднесли сербські віддїли у східній части луку Черни, їх відперто протинаступом болгарської піхоти. При тім вони понесли значні втрати. 