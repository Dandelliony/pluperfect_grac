◦ ◦ ◦ ◦ ◦ ◦ ◦ ◦ ◦ ◦

Війна Ромунїї з Австро-Угорщиною.
ВІДЕНЬ, 28. серпня. (Ткб.) Вчера в ночи прибув ромунський посол до мінїстерства заграничних справ, щоби вручити ноту, після якої Ромунїя від дня 27 серпня год. 9. вечером уважає себе остаючою в воєнній станї з Австро-Угорщиною.
БЕРЛЇН, 28 серпня. (Ткб.) Бюро Вольфа доносить: Ромунське правительство виповіло вчера вечером війну Австро-Угорщинї. Союзна Рада буде зараз скликана на засїданє.
Італїя виповіла війну Нїмеччинї.
БЕРЛЇН, 27 серпня. (Ткб.) Урядово. Королївське італїйське правительство за посередництвом швейцарського правительства велїло сповістити цїсарське правительство, що від 28. с. м. уважає себе остаючим у воєннім стані з Нїмеччиною.
Зміна в грецькім ґенеральнім штабі.
ЖЕНЕВА (Ткб). Аґенція Аваса доносить з Атен: Шеф ґенерального штабу Дусманіс і заступник шефа ґенерального штабу Метаксас звільнені королївським розпорядком від функцій, які сповняли. Шефом ґенерального штабу іменований ґен. Мосхопопульос, командант грецької третьої армії. Се рішенє викликало велике вражінє.
(Новий грецький шеф ґенерального штабу відомий з своєї прихильности до полїтики Венізельоса й антанту. — Ред.).
Війна Італїї з Нїмеччиною.
Італїйська нота і нїмецька відповідь.
"Norddeutsche Allgemeine Zeitung" подає текст ноти, якою Італїя виповіла війну Нїмеччинї. Нота звучить:
"На припорученє короля маю честь подати і до відома Вашої Ексцелєнції і Союзної Ради отсе: Неприязні акти нїмецького правительства супроти Італїї наступають одні по других і стають щораз частїйші. Вистане згадати про постійні достави оружя і предметів, що служать до веденя війни на суші й морі, зі сторони Нїмеччини для Австро-Угорщини, як також про безпереривну участь нїмецьких офіцирів і жовнїрів тай моряків в ріжних війскових операціях, звернених проти Італїї. Підмозї, удїленій Нїмеччиною Австро-Угорщинї в найріжнороднїйших формах і найбільшій мірі, треба також завдячити, що Австро-Угорщина зібрала останні сили до підпринятя в особливих розмірах проти Італїї. Дальше треба згадати про виданє неприятелеви італїйських воєнних полонених, які втїкли з австро-угорських концентраційних таборів і схоронили ся на нїмецьку територію; про заклик до нїмецьких банків за інїціятивою нїмецького уряду заграничних справ, щоби вважали кождого італїйського підданого неприятельським чужинцем і здержали всяку виплату рент італїйським робітникам, які їм належать ся на основі виразних постанов нїмецьких законів. Все те є прояви, з яких показуєть ся правдиве систематичне становище цїсарського правительства супроти Італїї. Королївське правительство не може такого стану постійно терпіти. Він поглибляє на виключну шкоду Італїї поважне противенство між фактичним положенєм і правним станом, який виходить вже з того, що Італїя з одної і Нїмеччина з другої сторони є злучені з двома ґрупами держав, які остають з собою в війнї. З представлених причин заявляє італїйське правительство в імени італїйського короля, що від 28. с. м. уважає себе остаючим в станї війни з Нїмеччиною, і просить союзне швайцарське правительство подати се до відомости нїмецького правительства".
До сеї ноти "Norddeutsche Allgemeine Ztg." завважує:
"Формальне виповідженє війни Нїмеччинї Італїєю небогато зміняє в дотеперішнім станї річий. Коли Італїя минулого року виповіла війну Нїмеччинї, цїсарське правительство перед відїздом амбасадора Більова й персоналу амбасади з Риму звернуло увагу на те, що австро-угорські війскові формації є скрізь звязані з нїмецьким вїйском, отже атак на австро-угорські війска був би також звернений проти нїмецького війска. Таким чином Нїмеччина не оставила італїйського правительства анї на хвилю в сумнїві, що Нїмеччина вважала випливаючим з союза обовязком удїляти свому союзникови Австро-Угорщинї війскової помочи проти всяких противників. Що до згадки в нотї про виданє Австро-Угорщинї італїйських полонених, які були втїкли з австрійського табору полонених, придержано їх в хвилї, коли переступили нїмецьку границю, й відставлено назад. Одначе був се поступок низших орґанів цлової управи, якого не похвалило нїмецьке правительство. Воно вже пару місяцїв тому на представленє італїйського правительства зробило згідливі предложеня що-до вдоволяючого полагодженя сеї справи. Твердженє про нарушенє нїмецьким правительством банкових конт Італїйцїв і претенсій робітників до рент, є тільки повторенєм вістий, розсїваних в італїйській пресї в липни с. р., які "Nordd. Allg. Ztg."  вже 20. липня с. р. подрібно опрокинула. Було би більше відповідало гідности, як би італїйське правительство було зрекло ся мотивувати виповідженє війни софістичними арґументами. Не введе воно нїкого в блуд що-до того, що теперішне його рішенє є тільки дальшим наслїдком сповненої перед тим віроломности і вислїдом натиску, який робить від ряду місяцїв на італїйське правительство Анґлїя й її союзники.
З угорського парляменту.
БУДАПЕШТ (Ткб). На засїданю угорського парляменту дня 26. с. м. полагоджено в другім читаню податкові предложеня і вичерпано дневний порядок.
Пос. ґр. Ю. Андраші вручив президії внесенє про скликанє делєґацій.
Пос. Раковський вручив внесенє, щоби спричинено поміщуванє без цензури в австрійських дневниках промов, які виголошуєть ся в угорськім парляментї.
Ухвалено допустити до мотивованя внесень.
Слїдуюче засїданє відбуде ся 5. жовтня.
Замисли Росії.
АМСТЕРДАМ (Ткб). Дневник "Morning Post" з 22. с. м. помішує лист знаного панслявістичного публїциста Веселїцкого. Він висловлює здивованє з приводу, що петербурський кореспондент "Morning Post" донїс, немов-би Росія не бажала розбору Австро-Угорщини. Нема правдивого Росіянина, який не бажав-би того. Розбір Австрії є conditio sine qua non будучого европейського мира.
Француське звідомленє.
ПАРИЖ (Ткб). Воєнне звідомленє з 25. серпня: Нїмцї підприняли нагальний протинаступ на Морепа, який не вдав ся серед тяжких втрат. Також наступ на Флєрі остав без успіху.
Ромунська престольна рада перед виповідженєм війни.
БУКАРЕШТ (Ткб). Півурядовий дневник "Independance Roumaine" оголосив отсей комунїкат: Аґітація, яку з ріжних сторін ведено в послїдних днях спричинила, що король уважав вказаним вислухати погляду правительства, парляменту і провідників партій та бувших президентів мінїстрів і президентів палати. Коронна рада відбула ся дня 27. с. м. перед полуднем. В нїй взяли участь: члени правительства, бувші президенти мінїстрів Карп, Майореску, Росетті, провідники партій Марґільоман, Філїпеску, Таке Йонеску, бувші і теперішні президенти законодатних палат Ферекида, Кантакуцене, Паскані, Клянеску і Ребеску замість Міссіpa, який є за границею.
Друге торговельне судно в дорозї.
КЕЛЬН (Ткб). "Kölnische Zeitung" доносить, що підводне торговельне судно "Бремен" тепер саме є на повнім мори в дорозї до Бальтіморе і знова має набір матеріялів до виробу фарб. Капітан Кеніґ зазначив, що залога торговельних суден складає ся з моряків, які усї вільні від війскової служби та підлягають приписам моряцького торговельного устава.
Уоруженє анґлїйських торговельних кораблїв.
РОТТЕРДАМ (Ткб). Анґлїйське правительство повідомило Голяндію, що від половини серпня всї торговельні кораблї будуть уоружені. Адміралїція видала строгий приказ, щоби на повнім мори кораблї уживали оружя проти неприятельських кораблїв. Невтральні води будуть шановані.
Справа данських Індій.
КОПЕНГАҐЕН (Ткб). Данський парлямент відкинув 42 голосами проти 6 правительственне предложенє про продаж західних Індій, висловлюючи погляд, що дотичний закон повинен бути ухвалений парляментом, вибраним на основі нового конституційного статута. 