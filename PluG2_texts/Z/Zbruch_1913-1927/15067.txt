В справі зберіганя нашої старовини. — Невдалий інтерес "брата Славянина".

В справі зберіганя нашої старовини доносять нам: В селі Манаєві заказало перед лїтами староство розбирати стару церкву. Так і сталось: побіч старенької, деревляної церкви, побудовано муровану. Але стара церква так і лишилась без всякої, хочби й найменшої опіки. Селяни забрали що далось, пробували навіть завалити цілу церкву, яка — на диво ще досї встоялась. На однім розї спадають ґонти і тече до середини. Навіть місцева інтелїґенция вважає за відповідне пояснити селянам, яку шкоду вони наносять тим, що розбирають з церкви всякі "кавалки". Питаємо консерваторию, нащо заказала валити церков, коли нею неопікує ся? Чи може хоче, щоб церква завалилась сама?
Невдалий інтерес "брата Славянина" з Магометовою камізолькою. В турецькій мошеї султана Селїма в Адриянополи переховувано з вели-кими почестями камізольку, в котрій після переказу турецьких муфтів мав ходити Магомет. Така велика релїґійна сьвятощ піднесла місто Адриянополь до гідности одного з найважнїйших сьвятих місць музулманського сьвіта. В часї здобуваня Адриянополя болгарське правительство наказало було свойому війску зберігати музулманські релїґійні сьвятощі, та сього наказу не послухав один росийський офіцир доброволець, котрий служив в болгарськім війску. Він увійшов до мошеї, розбив скляну шафу і забрав "сьвяту" камізольку. По війні вивіз її до Росиї, а опісля до Відня, де старав ся дістати від турецького правительства мілїон франків за її зверненє. Та полїция придержала росийського хитруна, відобрала йому турецьку дорогоцінність і передала її до рук турецького конзуля.  