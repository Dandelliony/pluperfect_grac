◦ ◦ ◦ ◦ ◦ ◦ ◦ ◦ ◦ ◦

Послїдні депеші про воєнне положенє.
БЕРЛЇН 4. серпня вечером. У Фляндрії натуга огневої боротьби хитає ся. На Буковинї і в північно-західнім закутку Молдави вдоволяючі поступи.
Розгін офензиви.
ВІДЕНЬ (Ткб). Нестримний розгін офензиви наших війск пересунув боєву лїнїю значно вперед. Перебігає вона від Гощови над Днїстром на південь, перекидаєть ся через Прут 4 км. на схід від Чернївцїв вигинаєть ся трохи на захід до Сородини над Серетом, а відси йде на полудне через Кімполунґ і Голду; 30 км. на півд. від Дорна Ватри входить у давний фронт в Лїсних Карпатах.
Під Голдою стоїмо на ромунській території.
Від Чернївців до Сучави бють ся наші війска вже на гірськім теренї І отворили собі дорогу вдовж Сучави в радовецьку кітловину.
Вчера зполудня після двогодинного артилєрійського приготованя пішли Ромуни приступом на наші становища між долиною Касїну і Мгр. Касінулуй, але без успіхів. Також другий їх приступ коло 10 вечер, слабший уже — не вдав ся.
В російську армію вступає дух.
ПЕТРОГРАД (Ткб.) Комісар пол. західн. фронту повідомив мінїстра війни, що армії на тім фронтї під командою ґен. Корнїлова, особливо 11-та армія, якої полки недавно покинули фронт самовільно, тепер завзято відпирають всі зусилля ворога який стараєть ся вдерти на нашу територію. У завзятих боях коло Гусятина 7-ма армія взяла в полон нїмецьких жовнїрів.
Вражінє занятя Чернівцїв у Берлїнї.
БЕРЛЇН 4. серпня (Б. Вольфа). Мешканцї нашого міста приняли з великою радістю вістку про освободженє Чернівцїв. Вістка про освободженє розійшла ся по містї ще перед виходом вечірних дневників. О год. 5 заїхала батерія 1 гвардійського полку артилєрії до парку Люстґартен, аби згідно з приказом цїсаря віддати стріли на знак побіди.
Ранїшні дневники величають воєнні успіхи на сходї і заходї.
Дотеперішні втрати коалїції.
БЕРЛЇН. Втрати коалїції виносять до тепер поверх 18 мілїонів жовнїрів, що чисельно рівнає ся населеню Данїї, Швеції, Норвеґії і Голяндії. Воєнні кошти коалїції виносять 258 мілїярдів марок супроти 107 мілїярдів марок у центральних держав. 