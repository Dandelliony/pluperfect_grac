◦ ◦ ◦ ◦

Зі Львова. Від 1. лютого с. р. зачав виходити у Львові двотижневник "Наша Мета", часопис для працюючих жінок. Редакція міститься в тім самім льокали, що й "Вперед" (Руська 3), який вже друкується виключно українськими буквами. "Вперед" з 29. січня містить отвертий лист митр. Шептицького як відповідь на отвертий лист ґен. Розвадовського, в якому ґенерал закидає укр. Духовенству сіяння ненависти до Поляків. Лист дуже вимовний. По змозі передрукуємо його. Місячник "Die Ukraine" почав виходити в Гамбурзі накладом видавничої фірми Dorendorf und Dresel. Річна передплата 7.50 Мк, один зошит і 75 фен. Ціллю місячника є навязання торговельних і культурних зносин з Україною.   У.H.Р. Станиславів, 3. лютого 1919. Завтра, дн. 4. лютого, збирається в нашому городі український національний парлямент — Українська Національна Рада. Хвиля, в якій приходиться радити отсе У.Н.Р., виїмкова. Україна зі всіх сторін загрожена сусідами-ворогами, які як чорна галич кинулися зі всіх усюдів на землю українську. Серіозність моменту, який переживає саме український народ, витисне свою печать на працях У.Н.Р. Начальне місце в працях сих займе, розуміється, справа оборони Рідного Краю, в ціли скріплення відпорної сили українського народу буде принятий цілий ряд мір. Перша, з таких мір, яка має служити для оборони Рідного Краю, се побільшення і скріплення нашої оружної сили. Справі сій У.Н.Р. присвятить спеціяльну увагу, над справою сею радитиме і поладнає її наш парлямент у біжучій сесії. Та покликуючи українське селянство до оборони української землі, У.Н.Р. порішить у звязку з тим і земельну справу, питання приналежности сеї землі. Українська земля для українського селянина, який обробляє й боронить її, отсе клич, під яким буде поладнана ся справа також і в Західній Области У.Н.Р., як поладнана вона вже Директорією на землях Української Народньої Републики на схід від Збруча. Справа участи громадянства в правлінню, отсе третя справа, якою займеться в біжучій сесії У.Н.Р. Оборона Рідного Краю перед наїздниками вимагає, щоби до справ державних були допущені як найширші круги громадянства, щоби українська держава й українське громадянство були дійсно синоніми. Щоби відсіч ворогам на вні мала повний успіх, мусить панувати зразковий лад у нутрі держави. Безладний край не зорґанізує оборони, анархія на задах грізнійший ворог, чим ворог перед фронтом. Тому для вдержання ладу у нутрі держави потреба, щоби вповні функціонувало судівництво — і се четверта справа, якою займеться У.Н.Р. в біжучій сесії. В кінці ще одну справу має поладнати в біжучій сесії У.Н.Р. Се справа шкільництва. Від пятьох літ значна часть наших шкіл зовсім не істнує, не говорячи вже про те, що навіть довоєнне число їх, якість і вартість, далеко не відповідали дійсним нашим потребам під сим оглядом. У.Н.Р. є висловом усіх ґруп народу і в ній є цвіт народу. Се дає повну запоруку, що інтерес загроженої держави возьме верх над усіми иншими, що поставлені на порядку сесії справи будуть поладнані як найкраще. Се дає запоруку, що біжуча сесія У.Н.Р. буде так само повна благодатних вислідів, як і минула. Сього бажаємо У.Н.Р. від щирої душі та шлемо їй сердечний привіт!   "Na Dąbiu". Як обходяться Поляки з українськими бранцями. (З протоколу списаного з д-ром Станьком в Ходорові 25. січня 1919). Українських бранців Поляки інтернують м. и. в Кракові "Na Dąbiu". В часі транспорту забирають офіцерам всі гроші, плащі, блюзи, біля взагалі всі річи і привозять їх переодітих як послідних волоцюг. Мужві підчас транспопту забирають все, бють їх, до Кракова приводять босих з розбитими головами, окровавлених. Дня 22. грудня м. р. двох Українців з транспорту зі Львова так побили, що зараз віддано їх до шпиталю. Володимира Белеґея (кравецького помічника зі Львова, Домініканська 9) били лєґіоністи цілу дорогу зі Львова до Переворска а на стації Рогізно за Переворском викинули з ваґону, убили двома стрілами і лишили в рові. Мужва поміщається в деревляних бараках майже зовсім не опалюваних, по 300—400 в однім. Сплять на голих дошках, без якогонебудь накриття. Мужві не вільно виходити поза бараки. В двох бараках вибух уже тиф і до 12. січня с. р. вислано вже 15 люда до шпиталю. Мужва дістає на день одну третину хліба вагою 333 ґр., на снідання чорну воду, на обід і вечеру юшку з бураків. Так щодня. В послїдних днях почали давати три рази на тиждень по 17 ґр. мяса. З голоду мужва слабне, лікар щоденно висилає яких 10 людий до шпиталю. В Вадовицях до мужви стріляли з крісів, трьох убито а богато ранено.   Офіціяльне повідомлення Українського Ґенерального Штабу з дня 2. лютого 1919. На північ від Львова: Ми обложили Белз зі всіх боків. На останньому фронті спокій. Зі Львова Поляки сильно напирали на Янів і на Малехів, але з великими стратами відперті. На південь від Львова: Поляки ведуть сильний артілєрійський огонь на Постовчани і Василівці. Авіація: Наші летуни літали понад Львовом і Перемишлем. У Львові при перелеті летунів всі поховались. Летуни кинули бомби на польський аеродром. Польські літаки втікали перед нашими. Начальник штабу гал. армії полковник Мишковський.   Република 