Закон про загальний обовязок праці.

Львів, 22. марта 1918.
Передучора правительство предложило Палатї послів проєкт закона про загальний обовязок працї.
На основі закона з 26. грудня 1916 можна було покликати до воєнних чинитьб поза боєвою лїнїєю всїх здібних до працї мущин у віцї до 50 лїт. Цїсарським розпорядком поширено сей обовязок на мужчин у віцї до 55 лїт з тим обмеженєм, що їх обовязок чинитьби тривати може тїльки 6 тижнїв. На основі нового законопроєкту будуть обовязані до працї для воєнних і публичних цїлий всї мужчини від 17 до 60 року житя та всї жінки від 19 до 40 року житя. Не будуть обовязані до працї крім чужинцїв: особи, що відбувають активну війскову службу, і ті, які обовязані до особистих чинитьб воєнних, активні урядники: двірські, державні, краєві, повітові і громадські, члени конституційних корпорацій (пр. обох Палат парляменту), голови повітових видїлів і їх заступники та члени громадських старшин, душпастирі, нотарі та учителї публичних шкільних заведень.
Обовязок працї уважаєть ся публичним обовязком, вимагати його мають право: держава, краї, повіти, громади та в інтересї загалу також инші правні корпорації та фізичні особи. До працї покликати-муть обовязково тодї, коли не зголосить ся до неї добровільно достаточне число осіб. Працюючі одержувати-муть плату відповідну до своїх здібностий, званя, родинних відносин та житєвих потреб. З правила особи обовязані до працї остануть у своїм постійнім місци побуту, у виїмкових случаях (прим. для воєнних і рільничих робіт) будуть працювати і поза місцем свого замешканя. Проти покликаня буде міг внести відклик покликаний і його роботодавець. Покликанє подасть умови що до часу працї, яка тривати може через неозначений або означений час.
Для орґанїзації установлено згаданим законопроєктом працї будуть введені в житє окремі публично-правні орґани, а саме: державні комісії працї і також краєві та повітові комісії. Державна комісія буде складати ся з предсїдателя (адмінїстрації та державного урядника) і 16 членів (8 представників підприємцїв і 8 відпоручників працюючих) покликаних мінїстром краєвої оборони та одного судії покликаного мінїстром справедливости і 6 представників централь, покликаних предсїдателем; краєва комісія: з предсїдателя (державного адмінїстраційного урядника), скарбового урядника та 8 членів (4 представників підприємцїв і 4 робітників) — всїх покликаних шефом краю, офіцира покликаного мінїстром краєвої оборони і судії, по кликаного президентом дотичного висшого суду краєвого. До повітових комісій працї належати муть: державний урядник адмінїстраційний, покликаний шефом краю, офіцир, покликаний мінїстром краєвої оборони, судія, покликаний президентом дотичного трибуналу І. інстанції і 6 членів, іменованих шефом краю, по 3 представників підприємцїв і робітникїв.
Державна комісія працї між иншим буде установляти рід працї, для якого буде установлений обовязок працї, о скільки cего не означує закон, буде верховним орґаном для краєвих і повітових комісій і рішати-ме про відклики від рішень краєвих комісій. Краєві комісії будуть між иншим виконувати порученя державної комісії, вести нагляд над дїяльністю повітових комісій та рішати про відклики від рішень тих комісій.
Повітові комісії працї будуть між инш. покликати людий до роботи, означувати плату і умови працї та рішати з виключенєм всякої судової інстанції про всї спори, спричинені публичним обовязком працї. Від тих рішень прислугує відклик до краєвої комісії і дальший відклик до державної комісії, коли рішеня двох попередних інстанцій не є однозвучні.
На постанови сего законопроєкту повинні звернути особливу увагу наші посли, заки вони не стануть законом. Лячно стає на думку, що виконувати їх будуть у нас, супроти нашого селянства зокрема, дотеперішні галицькі власти. 