Обсада дир. театру "Руської Бесїди. — Бувший намісник д-р Бобжинський — Опльовуванє князівської доби

Обсада дир. театру "Руської Бесїди. На основі конкурсу розписаного на відданє веденя підприємства нашого театру — рішив видїл "Руської Бесїди" віддати його п. Романови Сїрецькому, який обняв його уже сими днями. Новий директор вів свого часу через кілька років український аматорський театр в Станиславові, який під його умілою управою розвинув ся був так добре, що перемінено його в окреме Товариство "Народний Театр ім. Тобилевича". Розумієть ся сам добре на музицї та визначаєть ся великою підприємчивостию і розпоряджує материяльними засобами потрібними до веденя підприємства. Свою дїяльність в характері директора театру розпочав п. Сїрецький сим, що скомплєтував дружину та поробив вже заходи о спровадженє деяких сил з України. Перші вистави, які дав театр під новою дирекциєю в Городку, випали — як нам пишуть — дуже добре. Сконстатував се член артистичної комїсиї п. директор Кокорудз, що був на одній виставі в Городку. Контракт, який заключила "Руська Бесїда" з новим директором, випрацював дуже старанно зовсїм безкорисно голова "Бесїди" адвокат др. Ярослав Олесницький. Контракт зладжено на зовсїм инших основах, чим були дотеперішні лише побіжні умови. В новім контрактї застережено для "Бесїди" повне право надзору і контролї артистичної сторони театру, та способу його веденя. Також і з фінансового боку пороблено потрібні ґваранциї. Подаючи до загального відома отсей спосіб полагоди останної крізи в нашім театрі, висловлюємо надїю, що новий керманич театру поведе театр, уміючи погодити фінансовий інтерес підприємства з вимогами артистичними прислухуючи ся уважно до голосу публичної опінїї. Ми певні також, що наше громадянство підопре належно свій театр численною участию в його виставах.
Бувший намісник д-р Бобжинський остає ще кілька днїв у Львові. П. Бобжинська і дочка відїхали вже в середу вечером. Особистого пращаня д ра Бобжинського з урядниками намісництва не буде. Д-р Бобжинський заповів писемне пращанє.
Опльовуванє князівської доби. Пишуть нам : В нас вже здавна уважаєть ся першою заповідию "поступовости" і "демократичности" певних кругів опльовувати нашу князївську добу. Та коли би се опльовуванє обмежувало ся на "інтелїґентні" круги, то се було би ще пів біди. Але коли тепер з нагоди сьвята знесеня панщини виголошуєть ся "взірцевий" реферат на "Просьвітнім Кружку", на якім опісля мали би взорувати ся просьвітники в своїх рефератах в дни 18 с. м. і коли сей реферат починаєть ся опльовуванєм нашої князівської доби, в той спосіб, що заведенє панщини проголошуєть ся головним дїлом наших князїв, то проти сього наш загал як найрішучійше мусить виступити. Не говорю вже про те, що представлюванє наших князів як розбишак, різунів історично неправдиве, але треба як найрішучійше виступити проти сього, щ о б и такі реферати були виголошувані під фірмою філії "Просьвіти". Супроти таких явищ мусить філїя дбати не лише за грошеві засоби, потрібні до просьвітної роботи, і не тільки про людий, але й про контролю сього, що ті в читальнях під фірмою товариства подаєть ся народови як осьвіту. 