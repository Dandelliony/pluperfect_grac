◦ ◦ ◦ ◦ ◦ ◦ ◦ ◦ ◦ ◦

Справа архива Митрополита. По донесеням "Утра Росії", архив митрополита ґр. Шептицького має бути розглянений окремою, покликаною до того комісією під проводом ґенерала Клїмовича.
Посвяченє дому Музичного Товариства ім. Миколи Лисенка у Львові було вчора, в Зелений понедїлок. Посвяченя довершив в присутности численно зібраної нашої львівської громади о. мітрат Туркевич при асистї о. крил. Чапельськаго, о. радн. Лежогубського, о. проф. Кархута і ин., при чім співав мішаний хор під управою о. Туркевича. По довершеню посвяченя, виголосив о. Мітрат коротку промову, бажаючи тов-у в його власній хатї як найкрасшого розвитку. Голова Тов-а радн. Дрималик в довшій промові подав історію розвитку Tов-а, підносячи перодовсїм заслуги пок. Ан. Вахнянина, основателя Тов-а, і пок. Володимира Шухевича, інїціятора будови дому Тов-а, якого енерґії завдячити треба, що думка перемінила ся в дїло та що Тов-о обходить отсе свято посвяченя свого дому. Відспіванєм "Ще не вмерла" закінчило ся посвяченя, після чого зібрані гостї оглядали ще дім, особливо велику салю.
По смерти Івана Франка. Від п. Петра Франка, четаря УСС., одержуємо до поміщеня отсю подяку: "Тяжка судьба забрала нам Батька в пору, коли війна не позволила нам бути разом аж до останної хвилї. До тим більшої вдячности почуваємо ся для Всїх, що старали ся злагіднити останні хвилї тяжко недужого Батька, а опісля своїми заходами і присутністю причинили ся до звеличеня сумного свята. Особливу подяку складаю Вп. Радникови К. Бандрівському і д-рови В. Кобринському. — За родину П. Франко, четар Укр. Лєґіону. — Місце побуту, дня 8. червня 1916.
Відзначенє Укр. Сїч. Стрільця. Срібний хрест заслуги з воєнною декоряцією одержав десятник Павло Федишин.
Жертвенність Товариства "Днїстер". Як довідуємо ся, з видїлених з білянсових надвишок Товариства взаїмного кредиту і взаїмних обезпечень "Днїстер" за роки 1914 і 1915 квот на добродїйні цїли, признала Надзираюча Рада слїдуючі датки: Академічному Товариству "Сїч" у Вїдни 100 к., філїї Товариства "Просвіта" у Львові на курси неграмотних 150 к., Академічному фондови запомоговому (ригороз) Львів 2000 к., Товариству ім. Лисенка у Львові 1000 к., Національному Музеєви у Львові 1000 к., С. С. Василянкам у Львові на удержанє ґімназії 400 к., Повітовій Сїчи у Львові на орґанїзацію повітових сторожий 200 к., Тов. "Академічна Громада" у Львові 100 к., фондови Інвалїдів У. С. С. 2500 к., ґімназіяльній бурсї в Городенцї 1000 к., ґімназіяльній бурсї в Рогатинї 1000 к., ґімназіяльній бурсї в Долинї 500 к., Українському жіночому кружкови в Коломиї 50 к., Українському Товариству Педаґоґічному у Львові на школи 2000 к., Кружкови Товариства Педаґоґічного ім. М. Шашкевича в Стяниславові 100 к., Кружкови Педаґоґічного Товариства в Коломиї 50 к., Українській Захоронцї у Львові 2500 к., ґімназіяльній бурсї в Яворові 1000 к., Товариству "Народна Лїчниця" у Львові 500 к., Товариству взаємної помочи дяків 3 епархій по 200 к., разом 600 к., фондови вдів і сиріт по священиках 3 епархій по 200 к., разом 600 к., бурсї ім. св. Івана Хрестителя в Дрогобичи 50 к., Товариству укр. жінок в Стрию 100 к., Комітетові несеня помочи вдовам і сиротам, жертвам війни 500 к., Товариству св. Апостола Петра 3 епархій на будову церков по 800 к., разом 2400 к. Разом за 23 роки істнованя роздїлило Тов. "Днїстер" на публичні добродїйні цїли 280.000 к. Є отже обовязком нашої суспільности попирати усюди те Товариство, яке надвишки доходів в такій високій мірі розділює на наші народні добродійні цїли.
Загальна Українська Рада. Під заг. "Наконечній український меморіял" одержали ми до поміщеня отсей комунїкат: Ві второк 6 с. м. відбуло ся засїданє правно-полїтичної секції Загальної Української Ради у Відни, для уложеня меморіялу в дусї ухвали Ради з 19. мая с. р. На засїданю секції були присутні: президент д-р Кость Левицький, д-р Л. Цегельський, В. Темницький, І. Семака, А. Лукашевич, д-р Ст. Томашівський, д-р Ст. Рудницький, М. Меленевський і А. Жук. Предметом наради був меморіял, зладжений д-ром Ст. Томашівським. Меморіял сей дає дуже докладний образ відносин, в яких найшла ся східна Галичина і окуповані українські области, як також представляє полїтичне значінє тих відносин. Меморіял основуєть ся на історичних як також сучасних воєнних подїях та доходить до вислїдів про становище і будучність українського народа в державі австрійській. Дискусія, переведена над сим меморіялом, довела до згідности. Меморіял має бути вручений мінїстерству заграничних справ і президії ради мінїстрів. 