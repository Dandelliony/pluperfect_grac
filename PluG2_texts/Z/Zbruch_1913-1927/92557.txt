◦ ◦ ◦ ◦ ◦ ◦ ◦ ◦

В память погибших за час війни в Галичині відбулося в Відні дня 18. вересня ц. р. жалібне богослуження в церкві св. Варвари. По богослуженню зібралася віденська українська кольонія в салі товариства "Єдність", де виголосив промову д-р Цегельський.   Дирекція українського театру повідомляє Вп. Публику, що всякі дотеперішні сценічні недостачі і инші перешкоди, які витворилися через обставини в нашім театрі, старається усунути, а саме перебудування сцени, яка, що правда, робила до тепер не дуже миле вражіння. Перебудова сцени вже розпочалася, так що найблищої суботи буде по части готова. Всякі инші перешкоди дир. театру старається як найскорше побороти і дати змогу Вп. Публиці побачити добре підготовлену штуку і віднести по виставі як і найкращі вражіння.   Ревізія в редакції. В редакції сіоністичного щоденника "Nowy Dziennik" переведено ревізію, одначе нічого не найдено.   Знесення секції міністерства апровізації для Галичини. Розпорядком міністра апровізації з дня 23. вересня ц. р. на місце секції міністерства апровізації твориться Виділ апровізаційних справ для Галичини з осідком у Львові і експозитурою в Кракові. Цей виділ підлягатиме делєґатови Ґалецкому.   Зміни урядових годин в маґістраті. Від дня 1. жовтня 1919. до 31. марта 1920 години урядові маґістрату і міських урядів від 9—3.   Вперед! 