◦ ◦ ◦ ◦ ◦ ◦ ◦ ◦ ◦ ◦

По утечі Ґеровських. Московскіе Вѣдомости доносять, що брати Ґеровські постановили сими днями поїхати до Москви і виголосити там два відчити про Буковину: перший відчит буде присьвячений справі "русскої" преси на Буковинї і в Галичинї, а другий зростови православного руху серед Галичан і угорських Русинів. Ґеровські старають ся вже за наданє їм росийського горожанства, а А. Ґеровський, бувший редактор буковинської Русско-ї Правд-и буде видавати в Росиї часопись, присьвячену "зарубежній Руси".
Пуришкевич — коняка. До головної управи "союза русскаго народа" вплинуло недавно цікаве донесенє і зажаленє від бесарабського віддїлу союза. В донесеню кажеть ся, що фіякерники в містї Акерманї називають своїх шкап "Пуришкевич", "Марков", "Крушеван" і иншими іменами звісних істинно-русских "дєятєлєй", при чім додають ще инші лайливі фіякерські епітети. Таке "відношенє" до провідників союзників росийських і галицьких бесарабський віддїл "считаєт оскорбительним" і просить головну управу дозволити запізвати фіякерників до суду. Головна управа прилучила ся до погляду віддїлу і поручила йому внести скаргу до суду.
Рабункове убийство. В Яричові Новім під Львовом в ночи з пятниці на суботу убито в рабункових цілях торговельника коний 37-лїтного Хаіма Шора. Злодїй украв портфель з 700 кор. готівки і векслї. Коли крав з під подушки Шора золотий годинник з ланцушком, Шор пробудив ся; в сїй хвилї злодїй пробив його кілька разів ножом і утїк. Шор від завданих ран небавом помер. Перед смертию заявив ще, що убийником був низкий, огрядний мущина. На місце злочину приїхав зі Львова полїцийний аґент Бандура з полїцийним псом "Бурґілем". Пес обнюхавши місце злочину побіг до недалекої фабрики дахівок, де задержав ся перед хатою, в якій мешкав фабричний дозорець Іван Наринський. Коли побачив Наринського не хотїв уже відступити ся від него. Наринський ще й тому підозрілий в злочині убийства, що зараз на другий день оповідав людям, що і до него закрав ся в ночи злодїй, виймив шибу в вікні і закрав клїщі, долото і зелїзний дручок — але всї сї предмети найдено на його подвірю. В шопі біля фабрики найдено спалені папери, а в мешканю за печию закровавлену хустку. Тому арештовано Наринського і його жінку Марию. Наринський безпосередним виновником убийства не є, бо не виглядає так, як се подав перед смертию Шор. Полїцийний пес викрив дальше в поли коло Борщович подерті папери убитого Шора. Опісля "Бурґіль” повів полїцийного аґента до сїльської хати коло Полонич і тут кинув ся на якогось селянина. Селянина сего — якого назвища ще не сконстатовано — жандармерия зараз арештувала. Догадують ся, що він певно є убийником Шора.
Сестра-доглядачка під закидом убитя дитини. В печі лазнички мешканя друкаря Єґера в пасажи Гавсмана найдено тїло новонародженої дитини, що вже розкладало ся. Кухарка Єґера зігнала, що підчас недуги господинї перебувала довший час сестра-доглядачка з заведеня доглядачок при ул. Клепарівській. На день перед її відходом запримітила кухарка Єґера слїди крови в лазничці. Тому арештовано тепер сю доглядачку, а лїкарські оглядини викажуть, чи вона є убійницею власної дитини. 