З Любіня великого коло Львова.

Пишуть нам: В часї великодннх ферій був я через шість днїв в Любіни великім для обслуги парохії. Село в гарнім положеню, 28 км. від Львова. В купелевім заведеню приміщені тепер реконвалєсценти жовнїри. Війною село знищене. Хати селянські в більшій половинї під черепицею з великими огородами і садками. Замітна в селї неприсутність мущин. В часї наїзду тамошному парохови о. Фединському заборонено сповняти духовні функції, а потім його вивезли. В церкві відправляв довший час російський батюшка. Уживано ріжних моральних і матеріяльних репресалїй, однак нарід держав ся добре. Церква була пуста. Коли о. парохови не удало ся потайки заспокоїти духових потреб своїх вірних, то обходили ся без них. До батюшки з дуже малими виїмками не заходив нїхто. З Росіянами виїхало троє людий. Марнотравство, про яке у нас тепер тільки говорить ся і пишеть ся, не слїдне між людьми. Родини війскових жиють ощадно; многі зложили з присиланих і з одержуваних з каси гроший більші навіть квоти. Війна полишила свої слїди. Село характеризує повага і сум. В часї Великодня не чути голосних дзвонів, молодїж не бавить ся в гаївки коло церкви; навіть малі дїти здають ся відчувати вагу хвилї, відсутність батька каже їм забувати на веселість, збиті в невеличкі гуртки, гуторять собі щось по тиху... Ві второк великодний вийшла процесія на місцевий цвинтар. Молили ся на гробах своєї ріднї. Ми зблизили ся до двох гарно прибраних гробів, в яких спочили 2 жовнїри (один Нїмець, другий Мадяр) по тяжких трудах і завданих ранах на полї битви. В часї панахиди над їх гробами весь зібраний нарід припав на колїна, щоби віддати почесть мужним борцям. Лила ся молитва тиха, без слів, та щира і сердечна. Се був гарний обяв патріотизму і нїжности нашого народу. Пращаний щиро і з милими споминами вертав я назад до Львова. — о. Е. М. 