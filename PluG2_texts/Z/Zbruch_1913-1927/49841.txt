◦ ◦ ◦ ◦ ◦ ◦ ◦ ◦ ◦ ◦

Д-р Іван Франко недужий. За зиму здоровлє д-ра Івана Франка значно погіршало. Недужий, який у зимі перебував у Стрілецькім Захистї, перенїс ся тепер знов до своєї віллї. Не вважаючи на недугу, д-р Іван Франко живо інтересуєть ся подїями з війни і громадянського житя. Для тих приятелїв і знакомих Великого Письменника, що хотїли би його відвідати, подаємо, що можуть се робити, не боячи ся пошкодити його здоровлю, бо його стан такий, що відвідини може він приймати без перешкоди, — та що товариська розмова впливає добре на його настрій. Думаємо, що висловимо думку цїлого нашого загалу, коли побажаємо, щоб Великому Письменникови принесла виздоровленє весна, якої чудотворну силу він оспівав у своїх піснях.
Підчас свята відкритя "Залїзного лицаря" м. Львова кружлять-муть для звеличаня свята над Гетьманськими валами 2—3 наші аеропляни.
На народні цїли. Від д-ра Евгена Олесницького одержуємо отсе письмо з датою 23. марта, отже безпосередно перед занедужанєм: Вп. Микола Терлецький, властитель дібр з Стебника в Дрогобиччинї, зложив на мої руки суму 400 корон для роздїленя на народні цїли. Дякуючи йому сердечно за сей щедрий дар і користаючи з удїленого менї ласкаво права, призначую по 100 кор. на Українських Сїчових Стрільцїв, Сирітський захист ім. Митр. Шептицького, Українську захоронку у Львові і школу Тараса Шевченка на Стрийськім передмістю у Львові.
Буде нам солодше! Розпорядженє ц. к. намісника Галичини з 22. марта 1916 постановляє, що для міст, місточок і фабричних та промислових місцевостей підвисшаєть ся скількість цукру для одної особи на 4 тижнї з 750 ґр. на 1.000 ґр. (1 кґ.). На додаткову скількість цукру 250 ґр. дїстанеть ся доповняючі карти. Місцевости, в яких заводить ся доповняючі карти, означить повітова полїтична власть.
Львівський народний театр тов. укр. "Бесїди" у Львові під дирекцією Василя Коссака. Саля "Сокола Батька", при вул. Руській ч. 20. В недїлю дня 2. цвітня 1916. Бенефіс Катерини Рубчакової. "Воскресеніе", штука в 4 дїях Чубатого. Початок точно о год. 6.45 веч.
Рекляма. Звісна українська кравецька робітня С. Ференцович виконує всякі роботи так для цивільних як і духовенства ул. Домініканська ч. 9.
Товариство залїчкове в Стрию повідомляє своїх вкладників, що від 15. цвітня 1916 обнижає стопу відсоток від вкладок на 5%.
Насїнє конюшини, трав і ярин з опустом 20% на збірні замовленя спілок, кружків і філїй "Сільського Господаря" доставляє Краєвий союз Господарсько-Торговельних Спілок у Львові, — вулиця Зїморовича, число 20. Замовленяавиконує ся за задатком решту набирає ся послїплатою. Конюшину найлїпше замовляти 50 і 100 кільоґрамових мішках. 