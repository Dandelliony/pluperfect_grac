Німецький офіціоз про ситуацию.

БЕРЛІН. (Ткб.) Norddeutsche Allgemeine Zeitung пише в тижневім огляді: Переговори між Туреччиною і Грециєю сього тижня поступили наперед і здаєть ся, що запанує по обох сторонах бажанє довести мировим шляхом до вирівнаня ріжниць. Більше поважне є положенє, яке спричинили Серби своїм поведенєм в Альбанїї. Не спинились вони на тім, що слушно відперли альбан напади, але заняли в останних тижнях важні части Альбанїї і в деяких місцях завели вже сербську адмінїстрацию. Основанє самостійної альбанської держави опираєть ся на постанові Европи, яку осягнено по трудних переговорах. Всї великі держави мають інтерес в сїм, щоби їх твір дальше істнував. Особливий інтерес має в тім Австро-Угорщина й Італїя з причин, про які нераз говорено. Отже само собою розумієть ся, що Нїмеччина стоїть за повним оберіганєм льондонської постанови. Нїмецьке правительство в сих днях інтервенювало в Білгородї в приязний, але рішучій спосіб, щоби спонукати сербське правительство, аби скоро усунуло своє війско та в зовні пошанувало льондонський договір. Сербське правительство, котре нераз давало доказ полїтичного розуму та належного оцінюваня відносин, може безпроволочною зміною фронту вияснити ситуацию, а може се зробити тим більше, що великі держави звертають пильну увагу на відносини в Альбанїї. Міжнародна наглядаюча комісия зачала вже свої праці і можна числити на певно, що скоро буде введена в житє в Альбанїї міжнародна жандармерия. Також Серби самі заявили, що Сербії по здобутю значних нових територий не треба нових здобутків. З уваги на все те треба сподївати ся, що Сербія в пору рішить ся сповнити домаганє великих держав. 