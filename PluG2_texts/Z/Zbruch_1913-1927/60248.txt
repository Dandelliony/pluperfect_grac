◦ ◦ ◦ ◦ ◦ ◦ ◦ ◦ ◦ ◦

З фондів на відбудову краю рішила президія Краєвої Централї 22. падолиста с. р. дати позички: 1) 27.000 К. на направу реґуляційних уряджень в пов. Бжеско, 2) 40.000 К. водній спілцї в Нїску на виконанє безпроволочних реґуляційних робіт, 3) 28.000 К. Юрієви Турнавови з Пикулич (пов. Перемишль, власність кн. Любомірської) на закупно машинових уряджень (сушарнї) для продукції збіжевого насїня, 4) 50.000 К. на відбудову млина Жуповського в Новім містї (пов. Добромиль), 5) 150.000 К. на відбудову млина ґр. Ромера в Боровій, 6) 150.000 К. на відбудову млинів кн. Чарторийського в Сухорові (пов. Бібрка) з тим, що звільнено властителя млина від обовязку звороту позички, коли би знова ворожа інвазія знищила млин, 7) 60.000 К. на відбудову млина кн. Павла Сапіги в Голім равськім (пов. Рява), 8) 8.000 К. столярни Адамських в Горлицях на закупно матеріялу, 9) 30.000 К. на ту саму цїль столярському товариству в Новім Санчи, 10) 20.000 К. як зачет на незреалїзовану часть позички цегольнї в Добрівлянах, затягненої в воєннім кредитовім заведеню в сумі 160.000 К. на відбудову цегольнї, 11) закупити за суму 30.000 К. 20 взірцевих ковальських варстатів до роздачі між ковалїв, котрих кузнї є знищені, 12) дати субвенцію 1000 К. Хилєвській в Кракові.
"Великий Львів". На таку тему виголосив відчит минулої суботи старший радник будівництва львівського маґістрату інжинїр Дрекслєр в ратушевій сали перед широкою публикою, серед якої численно явили ся представники державних, краєвих і міських властий. Прелєґент вказав на значінє Львова в житю економічнім і культурнім та зобразив історично відношенє великих міст до сусїдних сїл. Міста від середних віків творили з доохрестними селами цїлість, звязану інтересами економічними. Сумежні села доставляли великому містови поживи, а заосмотрювали ся там в товари, привожені здалека. З часом в міру розвитку зелїзничої сїти та обосторонна зависимість зменшала, а сусїдні села стали великоміськими передмістями, орґанїзаційно неповязаними з містом, які з приводу своїх недомагань в области реґуляції, гиґієни, публичного безпеченьства почали бути шкідливими для міст. Тому треба на думку прелєґента злучити підміські громади з великим містом, в тім случаю з Львовом. До Львова мала-би — по проґрамі інж. Дрекслєра — бути прилучена область велика на 82 км2 з 40.000 мешканцїв, в тім 60 проц. римо-католиків, 20 проц. греко-католиків і 18 проц. Жидів, так, що "великий Львів" мав-би 114 км2 поверхнї, а 252.000 мешканцїв. Супроти того, що Львів в р. 1916 мав 52 проц. римо-католиків, 17 проц. греко-католиків, 19.5 проц. Жидів і 1.5 проц. протестантів та инших, можна би сподївати ся незначного збільшеня проценту польського і українського населеня коштом жидівського. Однак так не буде з огляду на малу відносно смертність в теперішній війнї жовнїрів мойсеєвого віроісповіданя. До Львова мали би бути передовсїм влучені отсї три громади: Замарстинів (11.700 мешканцїв), Знесїнє (5.900) і Клепарів (6.800), разом 24.000 людности з поверхнею 15.3 км2, крім того часть Білогорщі (2000 людий), цїла Сиґнівка, части Кульпаркова, часть Козїльник на північ від зелїзничого шляху і часть Кривчиць. Се програма, що відповідала би нинїшним потребам. На будуче треба-би — на думку інж. Дрекслєра — з огляду на потреби великого міста (приміщенє фабрик, дешеві мешканя, лїтні оселї) прилучити ще до Львова: Голоско мале і велике, часть Рясни польської, значну часть Білогорщі, Схнилівок, Кульпарків, части Сокільник, Козільники, части Сихова, Лисинич, цїлі Кривчицї, Збоїска і часть Ляшок мурованих.
В справі управильненя обороту кавою управа м. Львова подає до загальної відомости: 1) При картах для контролї спожитку кави, що звучать на 3/8 кґ., другий відрізок, о скільки доси не був зреалізований, може бути зреалізований лише в часї до 23. с. м. а третий відрізок, о скільки доси не був зреалїзований, може бути зреалїзований, лише в часї від 24. с. м. до 20. сїчня 1917. Постанови, котрі відносять ся до карт кавових по 20. сїчня 1917, будуть видані в своїм часї урядом прокормленя населеня, зглядно полїтичною властию краєвою. 2) Починаючи від 11. с. м. вільно в підприємствах гостинно-шинкарських подавати каву чорну, або змішану з молоком, або иншими додатками, як рівнож продавати поза льокалем лише від години 5 рано до 10 передполуднем від 8 до 10 години вечер. 3) Переступи cего розпорядку або на його основі виданих заряджень, о скільки не підлягають строгійшій карі, будуть карані карою грошевою до 2000 корон, або арештом до 3 місяцїв, в случаю обтяжуючих обставин карою грошевою до 5000 корон або карою арешту до 6 місяцїв, крім того можна в міру заходячих обставин порішити утрату орава промислового дочасно або завсїгди. — Адам Ґрабовський в. р.
За упокій душі бл. п. Евгенїї Барвінської відбуде ся поминальне богослуженє в суботу 23 грудня о год. 8.30 рано в Преображенській церкві, на котре запрашає Родина. 