Обрусителї боять ся й орґанїзують ся

Відень, 4 червня 1917.
З'їзд педаґоґів Великоросів Київського наукового округа.
(Ф. К.) "Новое Время" доносить: 3 огляду на очікувані переміни в школї на Українї, в теперішний час конче потрібне скликанє в городї Київі між 5. і 10 мая з'їзду Великоросів педаґоґів наукового округа. Цїль з'їзду — утворенє союза для взаїмної товариської підтримки і виясненє вигляду на будуче.
"Протест проти примусової українїзації школи".
Під таким написом доносить "Новое Время" з 13. н. ст. мая з Київа: Ґрупа корінних Малоросів інтелїґентів післала до представників Тимчасового Правительства протест проти проєкту примусової українїзації школи в Малоросії: "У вільній Російській державі — говорить ся в протестї, — збудованій на точно додержаних правних основах, всїм горожанам повинна належати воля культурно-національного самоозначеня, і тому тим з малоросів, які вважають себе Українцями, себ-то представниками цїлком окремого народа, повинна належати широка воля культурно-національного самоозначеня, але лише при умові недопущеня жадних проявів примусової українїзації тих Малоросів, які вважають себе Росіянами, та при умові непорушного збереженя за російською мовою значіня мови державної. В імя інтересів права і справедливости і добра нашої вітчини, ми рішучо стоїмо за необхідністю установити такий лад, щоби при заведеню в школї в Малоросії паралєльного навчаня в двох мовах, та при роздїлї шкіл на українські і російські відданє дїтий в ті чи инші школи було полишено вільному вибору батьків та учеників, та щоби навчанє в українській мові дозволялось лише за згодою батьків та школярів". Під тим протестом більш сотки підписів, число яких швидко зростає. Підписувати ся дозволено лише корінним Малоросам. 