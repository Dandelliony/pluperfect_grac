На балканськім вульканї.

Альбанцям не стало терпцю.
Albanische Korrespondenz доносить таке про переслідуванє Альбанців Сербами: „Від кількох тижнів кождому тут було ясно, що мусить прийти до повстаня. Ісса Болєтінач, Байрам Зурі і Pіза-бей не викликали його, — їх потягнула могуча струя елєментарного визвольного руху. До них утікали і коло них гуртували ся несчислимі громади втікачів, котрі напливали через кілька місяців з просторів, занятих Сербами. Кождий з них приносив чимраз страшнїйші нові вісти про насильства і знущаня Сербів над альбанським населенєм. З Косова, Дібри, Тетова й инших місцевостей надходили вісти про звірства і жорстокости. В Пріштінї всю старшину Альбанців вкинено до вязниці. В Дреници всю старшину альбанського населеня вимордовано, що викликало заворушенє населеня проти Сербів. Людий з Дякови, Кросницї і Газі — вистрілювано по дорогах до Прізренду як заяцїв. Перед самим вибухом повстаня скоїла ся така подїя: Сербські жовнїри зловили 10 мешканців Люми, котрі хотіли піти до Прізренду і приставили їх перед ґенерала Живковича. Ґенерал надїхав на стрічу ескортуючих офіцирів з острими словами: „Я вже вам не один раз говорив, що не хочу нїяких альбанських бранців — я хочу бачити їх грибовища!” Ся неумолима жорстокість супроти альбанського населеня була безпосередною причиною теперішного повстаня Альбанців".
Та сама часопись про повстанє племен Готі, Ґруда, Шкрелї і Кастраті проти Чорногори пише таке : „На воєнній радї, численно зложеній з представників тих племен, говорив представник племени Готів про стан, витворений льондонським договором, що племена Готів і Ґрудів ніколи в сьвітї не відступлять своїх земель Чорногорі. Постанови льондонського договору несправедливі і нельоґічні. „Ми не є одноплемінниками Чорногорцїв, вони не здобули собі нашої землі — вони вкрали ся підступно до нас обіцюючи нам свободу. Радше згинемо до одного, а не будемо невільниками Чорногорців. По сім порішили провідники всіх племен розпочати неприятельські кроки супроти Чорногори, щоби Чорногорців прогнати з альбанських земель".
ВІДЕНЬ (Ткб.) В Ґусиню казало Чорногорське правительство розстріляти 12 Альбанців. Мешканці Ґусинє втікають через гравицю до Малїсорів. Чорногорське війско заняло кілька сіл, мешканці тих сіл утїкли в гори.
Розгар боротьби.
Sudslavicshe Korrespondenz доносить з Білгороду: Альбанцї заняли Дякову і пішли приступом на Прізренд, одначе приступ не повів ся. Сподіють ся нового приступу. На полудни заняли Альбанцї Дібру й укріпили II, опісля заняли села Струґу і Кічево. Як виказують вісти, що надійшли до міністерства війни, 25 000 альбанських повстанців є добре зорґанізовані. Останними днями повстанчі операциї Альбанців на ріжних теренах поступають скоро вперед. Втрати Сербів більші, ніж виказують урядово, Альбанці також богато потерпіли. Під Діброю погибло 200 людий.
БІЛГОРОД. (Ткб.) Альбанці заняли місцевість Мавроро, а також Ґалїчнїк є, здаєть ся, в їх руках.
Становище Сербів.
ВІДЕНЬ. (Пр. тел.) В Білгородськім мінїстерстві заграничних справ заявляють, що війскові зарядженя Сербії мають на ціли лише здержанє мира на сербсько-альбанській граници, а неправдою є, бутьтоби Сербія мала намір загарбати для себе Альбанію. Висланє війск до Альбанїї має характер карної експедициї.
БІЛГОРОД, (Ткб.) Королівським указом покликано резервових офіцирів і жовнірів другого покликаня на “війскові вправи”.
БІЛГОРОД. (Пр. тел.) Нині піде війско походом на альбанську границю. Війско буде мабуть приневолене увійти на альбанську територию і заняти деякі альбанські землї титулом заставу.
Сербія добачує болгарську інтриґу.
БІЛГОРОД. (Пр. тел.) Правительство вишле до держав ноту, що альбанськими заворушенями кермують болгарські офіцири, і буде просити держави, щоби починили відповідні кроки в Софії та приневолили Болгарів понехати інтриґи.
Становище держав.
ВІДЕНЬ. (Пр. тел.) З Білгороду доносять до часописи Zeit, що держави згодили ся на сербську акцию на альбанській граници. У віденських дипльоматичних кругах висловлюють побоюванє, що надто енерґічна акция Сербів може довести до непорозуміня з Австро-Угорщиною.
РИМ. (Пр. тел.) Австрийське і італійське правительство згоджують ся в тім, що альбанським заворушеням положать ся конець лишень через безпроволочне іменованє князя Альбанії як самостійної держави, та що ті правительства вже звернули ся в тій справі до кабінетів великих держав. Одначе в Парижі й Петербурзі нарочно проволікають сю справу, щоби підперти аспірациї Сербії і Грециї. Італія й Австро Угорщина старають ся також погодити Ессад башу з провізоричним правительством.
Росия юдить проти Австриї.
ПЕТЕРБУРГ. (Прив. тел.). Тут панує погляд, що Австрия поносить вину альбанських заворушень, бо Альбанці дістали від Австриї оружє.
Льондон полагодить албанську справу.
ПАРИЖ. (Прив. тел.) Echo de Paris доносить з Льондону: В дипломатичних кругах думають, що Ґрей є уповажнений скликати нову конференцію амбасадорів, яка має розвязати албанське питанє і вибрати албанського князя. Тому одначе, що всї амбасадори відїхали, а лишив ся лишень амбасадор австрійський, конференція буде могла бути скликана не скорше, як з початком падолиста.  