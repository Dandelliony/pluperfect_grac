◦ ◦ ◦ ◦

Зі світа.   Трудности балтійської конференції. Gazeta Warszawska доносить, що балтійська конференція стрінула великі трудности, передовсім при означенню границь.   Японія зброїть ся. Daily Mail доносить на підставі інформацій із Сідней, що японський буджет предвиджує нові кредити в сумі 73 міліонів фунтів штерлінґів на зреалізовання морської проґрами, що має бути введений протягом 8 літ. 30 міліонів з сього призначено на будову кораблів у сім році.   Анґлійська преса про бльокаду Росії. Daily Herald пише, що Лой-Джордж поробив перші кроки до мира, якого Labour Party домагаєть ся від 18 місяців. Та нераз бувало, що Лойд-Джордж відкликав свої обіцянки пр. Прінкіпо, місія Билліта та предложення Гензена. Се може бути тільки підступ, щоб виждати кращої нагоди. New Jork Herald пише, що конференційні круги не дають ніяких вказівок у справі руху анґлійських кораблів. Се велить здогадувати ся, що знесення бльокади мало тільки на оці замаскування воєнних приготувань. Дехто думає, що коли зберуть ся анґлійські сили на південнім російськім фронті, пічнеть ся велика офензива аліянтів.   Росія хоче навязати з Італією взаємини. Із Гельсінґсфорсу доносять, що совітське правительство звернуло ся до Італії з офіціяльним предложенням безпосередного навязання взаємин і совіт звертає увагу на недалеке опанування Чорного Моря, що дасть безпосередну комунікацію з Італією. Avanti жалує, що Італія вже не рішила ся і на се, бо ся згода скорше чи пізнійше неминуча, а навіть є в інтересі дотичних держав.   Мобілізація Румунії. Букарештенська преса доносить, що румунське правительство зарядило загальну мобілізацію.   Швайцарія і Союз народів. З Берна доносять: Швайцарська Союзна Рада після вислухання звідомлення швайцарської делєґації в Парижи оголосить урядову ноту в справі висліду переговорів щодо приступлення Швайцарії до Союза народів. Ніщо рішаючого не ухвалено.   Нова Рада 