◦ ◦ ◦ ◦ ◦ ◦ ◦ ◦ ◦ ◦

Міжнароднє життя.   У льондонському суді відбувся процес, який ґазети назвали "вістуном правильних торговельних анґло-російських взаємин". — Красін продав анґл. фірмі Джемс. Cеґоp і Ко. фанєру за 4.600 фунт штерл. Оту анґ. фирму й обжалував директор-роспорядчик "акц. т-ва для механ. виготовки дерева", А. Лютер, доказуючи, що проданий Красіном крам є крадений. А саме, фабрика фірми А. Лютера існувала довгі роки в Росії, поки большевики її не націоналізували, цебто, не забрали всеньке готове майно, не заплативши за його ні копійки. Обжаловуючий доказав, що фанєра походить з добольшевицьких часів. — Справу відкладено.   У Брюкселі мають ціми днями роспочатись наради над відшкодованням з боку Німеччини Антанті. В Берліні отримали вістку, що неофіціяльно буде брати участь в нараді й представник Америки.   У Чехії проголошено надзвичайне становище. У Празі та в ряду міст на провінції прийшло до крівавих стичок поміж комуністами й поліцією.   Поміж Півн. Америкою й Японією назрів поважний конфлікт, який грозить війною.   У Вашинґтоні гадають, що Японія не допустить до реалізації совітських концесій, які отримав Американець Вандерліп, та які торкаються експльоатації природних багацтв Камчатки й півн.-сx. Сибірі. Концесії Вандерліпа, кажуть Японці, суперечать рос.-японськ. договору, заключеному після рос.-японськ. війни.   На засіданні конґресу Ліґи Націй член французької делєґації Вівіяні висловивсь за приняттям Вірменії до Ліґи. Тимчасом франц. премєр Лєйґ заявивсь у Льондоні проти Вірменії. Кажуть, що Вівіяні не буде більше присутнім ні на одному засіданні конґресу.   Президентом Австрійської Республіки вибрано дра Міхаеля Гайніша, — 129 голосами на 214. Соціялісти голосували за д-ром Зайцом.   У Венґрії є міністерська кріза. Заходи графа Телєкі, якому доручено скласти кабінет, не увінчались успіхом.   В Букарешті кинув хтось в залю засідання сенату бомбу. На місці згинув єпископ Раду та міністр Крепеану. Два єпископи, декілька сенаторів, міністр Салєану та ґен. Коанда — важко ранені.   Пята комісія Ліґи Націй відмовила Литві приняти її в Ліґу. Литва, як усі инші нові держави, що прохали приняття та не були приняті, матиме змогу працювати в техничних комісіях Ліґи Націй.   Московське радіо повідомляє про проголошення у Вірменії совітської республіки. Ясніше повідомляє про це саме аґ. Гаваса: Большевицькі війська, перейшовши північний кордон, увійшли на терріторію Вірменії та проголосили в Деліяні совітську республіку.   В Індії анґлійський уряд оголосив надзвичайний стан для подавлення протианґлійського повстанчого руху.   В Ірляндії проголосив льорд Френч стан облоги. В Дубліні поліція найшла цілу фабрику бомб. Анґлійський комендант назначив воєнний уряд для заведення ладу. Ірляндці відповіли на це новим повстанням.   Румунія припинила вивіз збіжжа до Польщі та зачинила кордони. Поважно говорить про небезпеку війни між Совдепією та Румунією.   В Анґлії офіціяльно звідомлено, що анґлійські державні видатки зменшились від кінця війни по цей час приблизно на два міліярди фунтів штерл.   Террор. совітський уряд офіціяльно оголосив, що він має відомости про пляновані контрреволюційні террористичні акти проти революційних вождів. Сов. уряд звертає увагу, що він примінюватиме суворі репресії супроти численних представників контрреволюційних орґанізацій, буржуазних партій та білої ґвардії, яку має в своїх руках, як заложників.   Ґен. Вранґель хотів приїхати до Парижу, щоби особисто взяти участь в тих заходах, які без успіху робили Кривошиїн та Струве що-до орґанізації підмоги евакуованим і біженцям. Французький уряд порадив Вранґлеві не приїзжати; за те настояв на чимшвидше складення відповідного орґану російським громадянством на еміґрації.   Московський сов. уряд скликує на 15. грудня ц. р. з'їзд представників республік, які входять в склад Російської Федеративної Республіки. Усіх таких "самостійних республік" (між якими найшлась і наша Україна) є 15. Завданням з'їзду: спільний програм закордонної політики.   [Воля, 18.12.1920] 