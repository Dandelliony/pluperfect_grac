◦ ◦ ◦ ◦ ◦ ◦ ◦ ◦ ◦ ◦

Надзвичайні привілеї росийської пропаґанди. Росийська пропаґанда в Австриї користуєть ся надзвичайними привілеями — такими, яками користують ся тільки дуже високі дипльоматичні і державні орґани. Як розправа доказала, мають руссофільські дїячі до своєї розпорядимости дипльоматичного росийського куриєра — для зносин "міждержавних" зі своїми патронами в Росиї. А роблять ся проби, щоби забезпечити росийські аґентури від публїцистичної критики в самій Австриї: "статейки", поміщені на чолї сього числа, сьвідчать про се доволї проречисто.
Посьвяченє дому Тов. "Руська Захоронка" у Львові при ул. Жовківській ч. 62. відбуде ся в недїлю дня 24. с. р. о год. 12 і пів в полуднє. Товариство, яке дає удержанє поверх півтора і сотці дїтий з найбіднїйших верств населеня та хоронить їх перед денаціоналїзациєю, набуло завдяки жертволюбивости тов. "Днїстер" реальність, в якій знаходять приміщенє також усї наші орґанїзациї жовківського передмістя. З огляду на се, що на реальности тій тяжать більші пекучі довги, а "Руська Захоронка" як товариство чисто гуманїтарне, не має нїяких жерел доходу крім добровільних датків і скупих субвенций, надїятись треба, що наша суспільність, головно львівська, розуміючи вагу удержаня в своїх руках раз набутої реальности, яка стане осередком нашого житя на занедбаній до тепер дїльници, використає нагоду посьвяченя реальности, аби численною участию в тім торжестві дати доказ симпатиї до сего Товариства і своїми датками причинить ся до збільшеня його фондів.
Арештованя за асентерункові обманства. Тому кілька тижнїв довідала ся львівська полїция, що у Львові ґрасує шайка людий, яка фахово займаєть ся увільвюванєм людий з війска. Слїдство в сїй справі почав вести комісар Вуйцік, б. війсковий авдитор. Минулого тижня вдало ся йому викрити двох головних асентерункових обманців, Ізраіла Попса і Мойсея Горна. Перший з них се купець і властитель кількох реальностий у Львові, замешкалий у Львові при ул. Жовківській ч. 39, другий, Мойсей Горн зелїзничий асистент і властитель реальности при ул. Личаківській ч. 48. Слїдство виказало, що Попс і Горн вже від ряду лїт займали ся увільнюванєм обовязаних до війскової служби з війска і з cего нагромадили своє значне майно. Минулої пятниці комісар Вуйцік вислїдив також одного з "увільнених" в послїднім часї, фармацевта К., який тепер перебував в Кракові. К. признав ся, що за звільненє від війскової служби мусїв дорого оплачувати ся, Горнови заплатив 1900 корон. Фармацевта К. арештовано і відставлено до дирекциї полїциї у Львові. Арештовано також матїр і вуйка К., котрі заплатили за увільнене К. з війска. Коли розправа викаже, що Попс і Горн дійсно увільнювали з війска пописових, то будуть потягнені до відповідальности також війскові лїкарі, котрі рішали про увільненє пописових.
Полекші для лїтних прогульок. Ц. к. Дирекция зелїзниць державних у Львові оголошує: В часї від 15. червня с. р. до включно 8. вересня с. р. буде видавати ся так само як в минулім році у Львові, а також на всїх стациях на шляху Львів-Лавочне знижені білєти поворотні II і III кляси до всїх стаций на тім шляху положених. Білєти сї управнюють до їзди лише в недїлї і римо-кат. сьвята виключно поїздами ч. 1725 (відїзд зі Львова о год. 1002 передполуднем) і ч. 1726 (відїзд з Лавочного о год. 7.20 вечером). До подорожи однакож зі Львова до Стрия і до всїх стаций від Стрия до Лавочного включно управняють сї білети поворотні до їзди також і в суботу і на дни перед сьвятами римо-кат. до поїзду ч. 1715 (відїзд зі Львова о год. 6.55 вечером) а в недїлю і римо-кат. сьвята також до поїзду ч. 1711 (відїзд зі Львова о год. 7.25 рано). Вертати на підставі сих білєтів поворотних мусить ся в кождім случаю поїздом ч. 1726 (відїзд з Лавочного о год. 7.20 вечером). Сї білєти до инших поїздів, як до висше наведених є неважні. Всякі леґітимациї, управняючі до користаня із зниженої ціни їзди, не мають приміненя при набуваню сих білєтів поворотних. При переходї до висших кляс належить доплатити нормальні доплати. 