◦ ◦ ◦ ◦

    Загально освітні вечірні курси влаштувати задумує осінніми буднями Товариство українських наукових викладів ім. П. Могили у Львові. Курси ці у вповні популярній формі свобідної розмови із слухачами мали би обняти усі важніші галузи знання, особливож з царини розвитку людства: природу, мову, культуру, реліґію, державність, економію, мистецтво, красне письменство. Курси відбуватимуться в порозумінню з Т-вом "Просвіта" і иншими T-вами в ріжних частях міста. Президія Т-ва ім. П. Могили запрошує отсим пп. Спеціялістів ласкаво зголосити свої лєкції на руки підписаного — вул. Мохнацького 42 до 15. вересня 1920 р. Дуже бажано було би, щоби головні теми лєкції виповняли не більше 50–90 мінут, та завсе становили цілість замкнену. Даний предмет належалоб у головних зарисах та сущному змістови вичерпати приблизно в 10-ти лекціях. Лекції будуть платні не меньше 60 мп. за годину. По кілька лєкторів до одної теми дуже пожадано. Теми лєкцій, з яких має скластися головний обрис даної дісціпліни Пп. лєктори зволять ласкаво подати. Заступник голови головної ради Т-ва ім. П. Могили у Львові: Іляріон Свєнціцький.   "Українське Товариство плекання чужих мов і культур" у Львові подає до відома, що розписані на 2-го ц. м. вписи на курси анґлійської, франсуської, чеської і московської мов не могли відбути ся, бо Презідія Дирекції Поліції у Львові на разі заборонила. Коли Поліція позволить, повідомиться заінтересованих. За Виділ: Василь Білецький, голова; секретар, Степан Шах.   В честь композитора Остапа Нижанковського устроїли дня 5. червня американські Українці концерт в місцевости Hartford, Conn. В склад програми входили хори "Кружка Самообразовання", фортепянове сольо проф. М. Корикора, сольоспіви п. Е. Корнатової, п. В. Яреми, скрипкове сольо проф. М. Корикора і сольовий квартет з Ню-Йорку, що відспівав кілька народніх пісень.   Арештовання не Холмщині. З Холмщини доносять, що арештовання Українців збільшуються з кождим днем без найменшої причини. Дня 28. м. м. арештовано Семена Вас. Любарського разом з селянином Михайлом Ромасом в селі Скриґічині. Любарський є співробітником хлопського часопису "Наше Життя" та був членом Центральної Ради. Арештують всіх, інтеліґенцію, селян і священників. На "Наше Життя" заведено вже превенційну цензуру.   Польський президент міністрів Вітос як пише "Курєр Львовскі" приїхав до Львова, щоби заманіфестувати старання польського уряду в справі нерозривної сполуки на віки Східної Галичини з Польщею.   Обмеження на почті. Польське міністерство почт і телєґрафів зарядило дня 28. м. м., що не буде приниматися приватних звичайних і вартісних пакетів і приватних вартісних листів в почтових урядах і до почтових урядів положених на схід від залізничої лінії Лупків-Хирів-Перемишль і ріки Сян-Висла по Варшаву а далі здовж залізничої лінії Варшава-Млава.   Громадська думка   