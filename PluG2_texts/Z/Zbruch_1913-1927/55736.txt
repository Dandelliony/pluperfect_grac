◦ ◦ ◦ ◦ ◦ ◦ ◦ ◦ ◦ ◦

Нові обмеженя. Управитель мінїстерства внутрішних справ означив до дальшого зарядженя скількість сирого товщу, виробів з товщу і кухонних олїїв розпорядком з 30 серпня с. р. На особу припадати-ме на тиждень 120 ґрамів товщу або кухонних олїїв, зглядно 144 ґрамів сирого товщу. Тяжко працюючі особи одержать 150 ґрамів товщу чи кухонних олїїв або 180 ґрамів сирого товщу. — В найблизших днях появить ся розпорядок, яким будуть заведені в цїлій Австрії три безмясні дни а се: понедїлок, середа і пятниця. В тих днях будуть заказані всї мясні потрави з виїмком ковбас зладжених з внутрішних частий; тільки в понедїлок буде допускати продаж баранячого мяса. — Після виданого д. 1. с. м. розпорядку виріб паші і її продаж будуть зависимі від дозволу мінїстерства рільництва. Також обмежено иншим мінїстерським розпорядком виріб і продаж бавовняних тканин і бавовняної піввовняної білизни для мужчин. Сей розпорядок має на цїли зробити независимим від дальших довозів заосмотрюванє війска і широких кругів населеня у вироби бавовняного промислу.
Безженне духовенство. Нам пишуть: До сегорічної осїнної ординації, яка назначена на день 19. с. м. приступить богато питомцїв в станї безженнім. Се явище в львівській архидієцезії звертає на себе увагу через те, що воно не викликане безпосередно висшими духовними властями, а повстало поміж самими кандидатами стану духовного, особливо в воєннім часї. Бо вже підчас сегорічних весняних свячень целєбси творили четверту часть ординованих, тепер їх число має доходити до половини. Супроти сего готово вкінци дїйти до того, що безженні возьмуть верх, а тодї правдоподібно треба буде числити ся з введенєм загального целїбату серед нашого духовенства. Мотивом, що спонукує питомцїв до безженности, має бути можливість віддатись інтензивнїйшій, нїж се було до тепер, працї над народом з погляду релїґійного і національного, постанова, яку вже стрічаєть ся в мурах львівського духовного семинара, коли то перед кільканайцяти лїтами шість богословів подало собі руки, що не оженять ся тому, щоби в цїлости віддати себе церковній справі. І додержали слова — хоч не осягнули вповнї того, чого бажали, бо не мали при собі товаришки житя, тої традиційної доброї "їмостї" з минулого столїтя, що зуміла би стати матїрю і лїкаркою та порадницею для цїлого села, а помічницею для свого мужа-священика в його трудах і працї серед народа. Що здїлають теперішні целєбси, покаже може вже недалека, а така неясна й загадочна будуччина.
Проти безіменних анонсів. У віденських дневниках появляють ся анонси, в яких голосили ся оференти на купно або продаж більшої скількости необхідно потрібних в буденнім житю предметів, зокрема средств поживи. Дотичні оференти не подавали своїх назвищ в анонсах. Тому що тим сї анонси викликали вражінє, що ходить про нагромадженє великої скількости товарів і вихіснуванє незвичайних відносин в цїлях несорозмірно високого зиску, заряджено, щоби на будуче в періодичних видавництвах появляли ся подібні анонси тільки з підписом оголошуючого і його адресою.
Для львівських родин. Подаємо до відома, щов 4-клясовій народній школї ім. Шашкевича будуть і в сїм роцї отворені по всїх клясах окремі віддїли для дївчат. Важна новина, що сподївані там також поставленя деяких нових здібних українських учителїв і учительок, котрі певно вдоволять бажаня родичів що до науки і вихованя дїтий. Звертаємо отже на се увагу всїх наших родин, котрі мешкають в середмістю або в близших частях, щоби вписували туди свою молодїж. Особливо підносимо, що в нашу школу приймають ся ті ученицї, котрі з яких небудь причин ходили передше до чужих шкіл і що будуть у нас вписані до тої самої кляси, до котрої мали в иншій школї вступити; наші учительки доложать вже свого труду, щоби бракуючі їм відомости з української мови і читаня в короткім часї доповнити. Се важна річ для наших родин. В польських дївочих школах у Львові не учать чомусь нашої мови і наші ученицї виходять звідтам, не знаючи нї українського письма нї обряду, і відчужують ся тим способом від свого народа і церкви. Наші родичі не знають звичайно про сю річ і віддають туди своїх дїтий, та аж опісля довідують ся про свою похибку. Тепер при добрій волї нашої школи можуть сю похибку справити і подбати, щоби їх дїти научили ся тут і української та польської мови і дорожили своїм родом і обрядом. Взиваємо отже наші родини, щоби користали з доброї нагоди і самі переписали своїх дївчат до нашої школи тай других до сего загріли. Додамо ще, що з причини воєнного часу записи до шкіл не покінчені і відбувають ся дальше. 