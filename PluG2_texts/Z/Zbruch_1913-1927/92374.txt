◦ ◦ ◦ ◦ ◦ ◦ ◦ ◦

  "Бриґідки". У львівській вязниці "Бриґідки", де сиділи і сидить ще тисячі українських інтернованих і полонених, панують просто страшні санітарні відносини. Це підносять навіть польські львівські часописи. Пишуть вони, що арештовані і інтерновані перебувають серед незвичайного нехлюйства і бруду. В келіях роїться від насікомих, які розносять зародки заразливих хоріб. В офіцинах вязниці міститься рівночасно шпиталь для хорих на пятнистий тиф. Були случаї, що тіло помершого на цю хоробу лежало кілька день, заки його погребано. На подвірю лежить купа гниючих бараболь, з якої видобувається неможливий сморід. На все це звертаємо увагу польських властий.   Пожежа на головному двірци у Львові. Вчора, коло 10 год. вечера. наслідком занесеної іскри загорівся один з будинків на головному двірци. Завдяки енерґічній акції вдалося пожежу зльокалізувати. Шкода виносить кількадесять тисяч корон.   "Повстання" в Стрию. По Надвірній, Бібрці, Гусятині і инших місцевостях, прийшла черга й на — Стрий! Вшехполяки винюхали там ні більше ні менше лише "грізне повстання", яке мало приготовлювати українське населення міста. Дня 22. ц. м. переведено на Ланах строгу ревізію, причім, очевидно, не обійшлося без надужить. Вшехполяки мають, видко, не дуже чисту совість, коли так часто привиджуються їм ріжні "повстання".   Учительку тов. Зофію Олеськівну арештовано в Болехові. Вчора перевезено її до Львова та відставлено на поліцію. Причина арештування незвісна, як впрочім в кождім випадку. Тов. Олеськівна поїхала до свояків по провіянти, яких у Львові годі дістати — і там її як "небезпечну" арештовано.   Страйк кафлярів у Львові. Дня 23. вересня розпочала орґанізація кафлярів страйк, жадаючи підвисшення цінника платні та заведення дневної норми праці.   Зробіть раз лад! Селянки, які приносять харчеві артикули до Львова, нарікають, що на рогатці заходять їм дорогу якісь людці, одягнені в військові однострої і змушують їх до продажі товарів, а дуже часто забирають даром. Товари ці мають йти буцімто для шпиталів.   Літне числення часу. Рішенням польської ради міністрів літне числення часу продовжуються на цілий рік.   Страшні відносини в арештах. Зі Станиславова доносять про страшні відносини в тамошних арештах. Люде сидять в бруді, без чистого білля, без сінників, словом, лишені найпримітивніших річей. Апровізація дуже лиха, переважає... тепла вода. Люде упадають на здоровлю, склонні до ріжних хоріб, виглядають як тіни. Поміч конечна, а український жіночий комітет не є в силі прийти з потрібною помічю. Звертаємо на це увагу дотичним властям.   Дальші конфінування Українців. Як ми вже доносили, в Бережанах конфіновано всіх, хто прийшов на основні збори Укр. Горожанського Комітету, хоч збори відбулися за дозволом староства. По однім тижні звільнено всіх. Дня 20. ц. м. конфіновано вдруге гімназіяльного професора д-ра Василя Левицького та ще кілька осіб, без подання причини.   Вперед! 