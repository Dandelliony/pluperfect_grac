◦ ◦ ◦ ◦ ◦ ◦ ◦ ◦ ◦ ◦

Для команданта українського лєґіону майора Кікаля вислав посол Микола Василько дня 6. с. м. отсе письмо: Ваша Всечестности, Високоповажаний Пане Команданте! З днем посвяченя прапора Українських Сїчових Стрільцїв линуть серця всїх Українцїв до тих хоробрих і повних пожертвованя лєґіонів, що, вірні традиціям своїх предків, стоять від самого початку війни у витривалій боротьбі проти відвічного ворога українського народу, проти Росії. Союз українських послів з Буковини має собі за честь просити Вас, Високоповажаний Довродїю, переказати з сеї нагоди геройським синам українського народу горячу подяку й сердечний привіт Українцїв з Буковини. До сеї просьби залучаємо щире бажанє, щоби вдало ся Сїчовим Стрільцям під Вашою кермою добути до численних давних і нові лаври та щоб прийшло ся Вам, Високоповажаний Добродїю, пізнїйшими лїтами згадувати зі вдоволенєм той час, коли Ви мали провід над любимцями нашого народу. Прийміть, Високоповажаний Добродїю вираз глубокої пошани від щиро відданого Вам Миколи Василька.
Галицький уряд для виживлення. Дневники доносять, що в Кракові отворено апровізаційний уряд при галицькім намісництві. Президентом того уряду став проф. д-р Новак.
Заборона іміґрації до Америки для анальфабетів. Бюро Райтера доносить, що Сенат вашингтонський приняв 62 голосами проти 9 предложенє закона, заосмотрене veto-м президента. Той закон вимагає, щоби іміґранти відбули іспит з читаня і писаня. Тому що Палата репрезентантів вже передтим приняла те предложенє, воно тим самим стає законом.
Росія й українська пропаґанда між полоненими Українцями російської армії. Стокгольмський дневник "Aftenbladet" з 28. сїчня с. р. доносить: Російське правительство за Штірмера займало ся питанєм, що зробити з українськими жовнїрами російської армії, які знаходять ся в полонї в Нїмеччинї, коли вони по заключеню мира вернуть до Росії. Сих полонених, в числї коло 400.000, вже два роки освідомляєть ся їх рідною мовою в дусї українських змагань. Російське правительство боїть ся їх впливу на українське населенє, коли вони вернуть до дому, і тому має намір виселити їх на Сибір. Вже в червни 1915 р. вели ся переговори в справі закупленя землї на поселенє їх. Кажуть, що на Сибір мають виселити всїх жовнїрів інородцїв, які вернуть з полону з Нїмеччини. 