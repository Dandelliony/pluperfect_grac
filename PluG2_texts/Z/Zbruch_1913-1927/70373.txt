◦ ◦ ◦ ◦ ◦ ◦ ◦ ◦ ◦ ◦

В справі Укр. Сїчових Стрільцїв. По втратах, які понесли У. С. Стрільцї від Конюхами в липни с. р., де вони трупами та раненими застелили поле, а значна часть з командантом і з многими офіцирами окружена попала в полон, виявилась конечність доповнити стрілецькі недобитки, відновити формацію лєґіону і подбати про відповідного команданта. З рамени обновленої Центральної Управи УСС. інтервенїювали в тих справах голова Ц. У. УСС. посол д-р Смаль-Стоцький і заст. голови д-р Вол. Загайкевич 18 серпня в А. О. К. у шефа ґенерального штабу ґенерала Арца і в дотичного референта ґенерального штабу. Відтак, оглянувши всї стрілецькі формації в Розвадові і в Пісочній в днях 20 і 21 серпня, та засягнувши на місци серед Стрільцїв докладних інформацій про стрілецькі справи і потреби, інтервенїювали д-р Смаль-Стоцький і посел д-р Загайкевич 22 серпня у нїмецького архикнязя Оскара в Д., котрий є з рамени цїсарсько нїмецької полудневої армії, в склад якої входять підченині -ому корпусови Укр. С. Стрільцї, інспектором вишколу всїх ґруп корпусу. Вкінци 24. серпня інтервенїювали названі відпоручники Ц. У. УСС. у команданта корпусу ексц. Гофмана і його заступника, інформуючи їх про важнїйші справи УСС. і предкладаючи конкретні домаганя. Є надїя, що всї порушені справи будуть полагоджені по думцї жадань Ц. У. УСС.
Пос. д-р Евген Олесницький — як нам пишуть з Відня — вернувши з лїтного лїченя назад до Відня, почуваєть ся на стільки на силах, що міг особисто взяти участь в привитаню митр. Шептицького на двірци в Відни. Одначе відомість, немовто він промовляв на двірци, попала в звідомленя з того привитаня помилково. Стан здоровля д-ра Олесницького вимагає старанного береженя і на такі публичні виступи не позволяє. Тому невластиво поступають ті, що звертають ся до д-ра Олесницького, — як за тих часів, коли він був зовсїм здоровий, — просячи о полагодженє преріжних справ, які вимагають особистих заходів. Здоровлє чоловіка тої міри, що д-р Олесницкий, вимагає береженя також зі сторони громадянства і воно не повинно тепер вимагати від нього дїяльности, на яку не позволяє його здоровлє. При сїй нагодї подїлимо ся з нашим громадянством важною звісткою, що д-р Олесницький, від коли підняв ся з своєї недуги, весь час працює в области історії нашої полїтики в Австрії. Поза сею преважною працею, яку він сам собі вибрав, наше громадянство не повинно тепер жадати від нього ніякої иншої дїяльности, аж він не прийде вповнї до здоровля, що є найгорячійшим бажанєм всего нашого загалу.
Митрополит Шептицький в Ґміндї. Дня 1. вересня відвідав митрополит Шептицький табор виселенцїв в Ґміндї. Після торжественного архієрейського благословеня Митрополит приймав ріжні депутації української інтелїґенції і оглядав шпиталї, захоронки і инші заведеня, всюди потїшаючи і благословлячи вірних. Вечером Митрополит відправив в церкві вечірню і до пізного вечера відбував сповідь. Дня 2. вересня відправив Митрополит в церкві табору богослуженє і виголосив проповідь.
У. П. Р. до мінїстра Горбачевського. ВІДЕНЬ (Вл. тел.) З приводу іменованя проф. д-ра Горбачевського мінїстром вислала Українська Парляментарна Репрезентація до нього слїдуючу ґратуляційну депешу: Його Ексцелєнція Мінїстер здоровля Д-р Горбачевський в Празї. Українська Парляментарна Репрезентація пересилає отсим Вашій Ексцелєнції щирий і радісний привіт як першому заступникови українського народу в австрійській коронній Радї. Покликанє як раз Вашої достойної особи на се преважне становище дає нам запоруку, що інтереси українського народу знайдуть в коронній Радї щирого і ревного заступника і оборонця. — Президія. 