◦ ◦ ◦ ◦ ◦ ◦ ◦ ◦ ◦ ◦

Надзвичайні загальні збори членів Ставропіґійського Інститута будуть в четвер дня 16 марта 1916 о год. 5 по пол. в льокали Інститута при улици Бляхарській ч. 9, І поверх, зі слїдуючим дневним порядком: 1) відчитанє і принятє протоколу загальних зборів з 2. лютого с. р., 2) справа зміни церковного калєндаря і 3) внесеня членів.
Зі Ставропіґії. На послїднім засїданю управляючої ради Ставропіґійського Інститута у Львові раджено — як довідуємо ся — над справою зміни церковного калєндаря, яку тепер вводить епископ Хомишин. По основнім рефератї д-ра Степана Барана, рішено одноголосно заявити ся проти зміни церковного календаря та скликати в сїй справі загальні збори.
Відзначенє стрілецьких офіцирів. Сотники українських сїчових стрільцїв в X ранзї Роман Сушко і Осип Яримович одержали за хоробре поведенє перед ворогом найвисше признанє (signum laudis). — П. Гр. Микетей, четар УСС., начальник українського цензурного віддїлу ц. і к. ґенеральної цензури в Відни, одержав золотий хрест заслуги з короною.
Позір — Турчанщина. Повітова орґанїзація взиває: 1. Щоби всї уряди парохіяльні і громадські, ради шкільні місцеві і комітети парохіяльні в повітї урядували лише в українській мові і пильнували, щоби на свої письма діставали з ц. к. Староства чи Ради шк. окр. в Турцї лиш українські відповіди, відозви, друки і т. д. 2. Всякі зажаленя присилати на руки підписаного, розумієть ся з поданєм дати і числа польського акту. 3. Всї інтелїґенти в повітї, всї селяни, котрим добро народу дороге, нехай всїми силами здержують нарід від піянства. Передовсїм треба доносити до ц. к. властий за покутні шинки, бо лише в той спосіб можна усунути нагоду до піянства. — За повітову орґанїзацію о. Іван Федевич в Турцї п. Ст.
В Українській Бесїдї у Львові (дім Гостинницї, вул, Косцюшка) в четвер 16. с. м. дискусійний вечір по відчитї проф. Якова Яцкевича на тему: "Наші недомаганя на економічнім полї". Початок як все точно о год. 7. Вступ для членів "Бесїди" вільний для пожаданих гостий 40 сот. — За відчитову комісію: Д-р Пежанський, В. Масляк.
Смерть нїмецької письменницї. В Відни померла 12. с. м. письменниця Марія бар. фон Ебнер-Ешенбах, в 86. роцї житя.
Вивезені до Росії. В виказї вивезених не було згадки про Василя Бахора, начальника громади з Вислобік пов. львівського, котрого Москалї арештували за "мазепинство" 28. ІІІ. 1915 р. держали у вязницї у Львові до кінця мая а відтак вивезли на Сибір. Він проживає тепер в Єнїсейській ґубернїї, Бельскій волости, в селї Мала Кеть, у господаря Гавдона. — Зі Зборівщини вивезли крім вичислених в "Дїлї" Данила Роговського, директора каси з Зборова, Шпільмана, учителя з Кального, і Наливайка, академіка з Богутина. 