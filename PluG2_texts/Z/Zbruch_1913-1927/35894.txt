Про публичну і приватну поміч для воєнних еміґрантів з Галичини і Буковини.

Воєнні події на всїх теренах війни викликали між ин. питанє т. зв. воєнних еміґрантів, людий, що з всїляких мотивів уступаючи перед огневою лїнїєю воєнного фронту, дістали ся в глубину держави. Коли Галичина і Буковина стали воєнним тереном, то з обох тих країв значне число людий примусово евакуованих, або добровільних еміґрантів знайшло ся в західно-австрийських краях. Сотки тисяч людий опинило ся в чужім краю, переважно без нїяких засобів до житя. Обчисляють, що на воєнній еміґрациї опинило ся яких 800.000 мешканцїв Галичини і Буковини, себто майже 10 процент населеня, (з жидівського населеня, що виносило коло 800.000 душ в Галичинї, 400,000 опинило ся на еміґрациї, значить як раз 50 процент). З того на державну поміч було зданих коло 650.000 людий. Для держави повстало нове поважне питанє опіки, заосмотреня і удержаня тих еміґрантів.
Про орґанїзацию публичної та приватної опіки над еміґрантами подаємо тут важнїйші відомости на основі автентичних дат, зібраних д-ром Фридрихом Ляйтером.
Галицьких і буковинських воєнних еміґрантів (Flüchtlinge) поміщено або в баракових таборах, нарочно на ту цїль побудованих, або в т. зв. громадах для еміґрантів (Flüchtlingsgemeinden). До таких громад належить, як одинока в Долїшній Австриї, Відень. В Чехії є таких громад коло 200, крім того є громади для еміґрантів в Стириї та Країні. Баракові оселї є в Ґміндї на 30.000 людий (для Українцїв), в Вольфсберзї для 10.000 людий (рівнож для Українцїв), в Ляйбнїц для 20.000 людий, в Кґаєві (Graya), Торлїц, Міскольчи, разом для 20.000, в Хоцен в Чехії для 20.000. В Чехії є разом коло 120.000 еміґрантів, на Моравії кругло 40.000, в Стириї і Каринтиї по 10.000.
Найбільшою громадою для еміґрантів є Відень. Зараз з початком війни звернула ся струя еміґрантів до Відня. Одним з перших, що заняв ся забезпеченєм приміщеня і поживи для збігцїв, був бурмистр Відня Ексц. Вайскірхнер. Він зрозумів свою місию бурмистра столиці держави і старав ся її сповнити як слїд.
Поміч держави для еміґрантів є роздїлена між три комітети:
1. Центральний Комітет при Zirkusgasse 5. під проводом міського радного д-ра Шварц-Гілєра, що дає підмоги для сірої маси еміґрантів пролєтарияту, — та два комітети для еміґрантів з середного стану і з поміж інтелїґенциї, з узглядненєм національної автономії, іменно:
2. Український Комітет під проводом віце-през. Юл. Романчука;
3. Польський Комітет під проводом ексмінїстра Білїнського.
Крім того істнує ще малий Комітет для буковинських Нїмцїв під проводом посла Кешмана.
Призначенє до сеї або тої ґрупи не є без значіня, бо коли приналежний до Комітету при Zirkusgasse бере по 70 сот. денно на голову, а при узглядненю числа осіб в родинї пересїчно по 92 сотиків, то в комітетї українськім або польськім еміґрант з середного стану бере пересїчно по 12 кор. тижнево на особу, голову родини, по 7 кор. для жінки, а по 5 кор. для дїтий, причім в певних случаях, достойних узглядненя можуть бути признані ще надвижки.
Для всїх трех комітетів держава призначує фонди відповідно до потреби.
Польський Комітет Білїнського підпомагає коло 11.000 сторін коло 30.000 особами і має тижневий буджет, покриваний з державних фондів у висотї пересїчно 100.000 корон, або понад 400.000 К. місячно.
Централя при Zirkusgasse (переважно для жидів) висказує 30.000 партий, а 110.000 осіб, котрим дає підмоги. Урядників має централя 350 під проводом д-ра Шварц-Гілєра. Державна підмога для того комітету виносить денно около 100.000 К., або тижнево 700.000 К., а місячно 3 мілїони корон.
Український комітет під проводом п. Романчука має тижневий буджет покриваний з державних фондів, коло 20.000 К, або місячно 80.000 К.
Українські еміґранти, котрих є найменше у Відни, коштують державу розмірно найменше, бо лише 80.000 К. місячно, а два другі комітети побирають місячно около 3 і пів мілїона корон. З централї при Zirkusgasse користають, правда, і Українцї, але розмірно в дуже невеликім числї, найбільше кілька тисяч.
З комітетом п. Білїнського та з Централею при Zirkusgasse є злучений цїлий комплекс добродїйних інституций.
До польського комітету належать добродїйні інституциї при Wallnerstrasse 1. в домах відступлених безплатно віденським мілїонером Франклем, і там містять ся:
Дешева кухня для 500 осіб, по 80 сот. за обід;
читальнї з підвечірками (чай по 12 сот., кава 14 сот., і 30 сот.);
фреблївська школа (захоронка) для 80 дїтий, з цїлоденним харчем заплатою 12 кор. місячно від дитини;
народна школа для 160 дїтий, з удержанєм і книжками рівнож по 12 К. місячно від дитини;
торговельна школа для дївчат (50 учениць);
жіночі семинарияльні курси;
курси для правників і медиків, що приготовляють ся до іспитів;
лїкарська амбулятория під управою проф. д-ра Гальбана;
дентистична амбулятория під управою проф. Цєшинського.
Комітет Білїнського має крім того велику дешеву кухню при Wallensteinstrasse, що може прикормити 3.000 осіб. Ґрафинї: Любомирська і Замойська уладили при Tiefer Graben рівнож дешеві кухні. Комнати до шитя і ручних робіт дають жінкам нагоду працї і зарібку.
Централя при Zirkusgasse має бюро для роздїлу одежи, що доси дістало 100.000 К. на закупно одежи. Крім того є ще кілька приватних бюр, що займають ся роздачою одїжи. Централя має також отсї добродїйні інституциї, утворенї завдяки інїциятиві п. Анїти Міллєр:
чайня і видача зуп при II. Glockengasse 33. і чайня при Taborstrasse 10. де видає ся денно 4200 чаїв та зуп по цїнї 4—6 сот.;
захоронка для 1000 дїтий при XX. Jägerstrasse 30;
опіка над поліжницями і дім для материй при IX. Elisabethpromenade 13.;
опіка над немовлятами, поміч для материй. Поміч лїкарська для них і кошти тих добродїйних підприємств покриває ся з приватних датків.
Українцї своєї дешевої кухнї анї инших добродїйних підприємств не мають.
Держава видала до кінця лютого на еміґрантів у Відни понад 26 мілїонів корон.
Та з другої сторони еміґранти всї свої доходи уживають на еміґрациї на їду, одїж і т. п., з чого користає місцеве населенє. У Відни лишили еміґранти доси що найменше 120 мілїонів корон комсумцийних видатків, так що воєнна еміґрация для Відня принесла значні користи. 