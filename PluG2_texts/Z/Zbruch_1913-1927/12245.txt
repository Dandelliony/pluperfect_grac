Народно-нїмецка загорілість.

(X) Відносини в Чехах а в Галичинї мають стілько схожости, що з оглядом на розвиток полїтичних справ в нашім краю годить ся бачно слїдити чесне положенє і для нас вельми поучне. Перед кількома днями радили нїмецко-народні посли в Хомутові і видали цїкавий для тамошних відносин манїфест. Сей манїфест виданий соймовими послами до народу стає певним доказом, що управа нїмецкої полїтики в Чехах втратила вже давно прикмети державности і холодного розуму. Се не є вже полїтичний акт, але судорожний напад, що межує з партийною патольоґією. Окрім рубашних висловів зміст сего манїфесту є яскравим доказом знищеня заподїяного обструкциєю не тілько в краєвім законодавстві, але й наглядним образом умового помішаня. Може в нїякій ще прилюдній вияві поважних полїтичних зборів не найшло ся стілько затемнюваня правди і перекручуваня подїй, як се тут сьвідомо зроблено.
В перший раз при такій нагодї подало в сумнїв ненависним способом державну вірність цїлого народу. Се не тілько погано, але й необачно, бож відомо, що — як раз нїмецко народний соймовий союз розпочав обструкцию після бенкету з співом "Wacht am Rhein", котрий не є австрийским гимном.
Між підписаними на манїфесті находять ся імена добре відомих всенїмецких загорільцїв, котрі рікрічно відбувають паломництва по Нїмеччинї і виголошують промови, з котрих державно-нїмецкі часописи лише дуже обережно подають виїмки. І ті люди мають відвагу докорювати другій в краю народности нельояльностю! Переходить всякі границї зображуванє неможлив ого гнобленя Нїмцїв в Чехах (подібно як се роблять наші русскіе Ґалїчане!). А тимчасом нема другої на землі меншости национальної, котра би стілько собі позваляла!
Манїфест нападав мокрим рядном на намісника кн. Туна і предсїдника адмінїстр. комісиї ґр. Шенборна.
Тимчасом Чехи можуть уважати ся щасливими, що мають ще таких знаменитих державників, з такою саможертвою і почутєм справедливости, о чім колись істория видасть суд безсторонний. Сих загорільцїв не вдоволив би навіть котрий небудь з їх табору покликаний до управи краю, бо не міг би з тим табором погодити ся і зустрінув би ся з опором. Навіть ґр Штірґка не пощадили сї нїмецкі загорільцї, хоч він відносить ся вельми терпеливо до їх змагань і жалоб, а не богато треба вже було щоби також мінїстра-предсїдника напятновано ворогом нїмецкого народу. Єму вже гро зять найострійшою обструкциєю в держ. радї задля мнимого піддержуваня Чехів. Однак сї розмахи манїфесту нїмецких послів не замилять нїкого, хоч они всюди глядять шкідних наслїдків обструкциї, лише не між собою між проводирями Нїмцїв, котрі в безмежнім заслїпленю і загорілости кермували ся лише дикими понуками, а тим способом наносили також шкоду свому власному народови. Але они не хотять допустити до того, щоби нарід прозрів і тому дальше єго баламутять і підбурюють такими манїфестами. Проводирі їх знають, що сею дорогою не осягнуть цїли, але сподївають ся викликати вмішанє висших поваг, в свою користь. Тому намагають ся підорвати повагу кн. Туна і ґр. Шенборна а старають ся стероризувати ґр. Штірґкга. Грають отже газардову гру, бо нїякий державник і сьвідомий одвічальности не зважить ся виставляти край і державу на ще більші і грізнїйші потрясеня, щоби покривати промахи нездарних проводирів і їх похибки коштом загальних інтересів краю і держави. 