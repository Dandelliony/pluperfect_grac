◦ ◦ ◦ ◦ ◦ ◦ ◦ ◦ ◦ ◦

Росія по революції.
ЛЬОНДОН (Ткб.) З Петрограду доносять, що мінїстри поваленого правительства з виїмком Керенського сидять разом з царськими мінїстрами в Петропавловській кріпости.
Представники балт. фльоти і війскові комітети з Фінляндії прилучили ся до нового правительства.
З понад 476 послів конґресу р. ж. рад 335 належить до партії большевиків. Артилєрія та кавалєрія були би може проти рад, а більша часть піхоти зложена з большевиків.
"Справа мира".
ВІДЕНЬ (Ткб). "Fremdenblatt" подає: Тридневний побут мінїстра справ заграничних в Берлїнї дав причину до зовсїм хибних коментарів. Пущено в світ вісти, які взяли деякі як справу поважну, викликуючи тим велике вражінє. Мінїстер бажав як найскорше обговорити з новим нїмецьким канцлєром всї великі справи які є в завішеню, а залежало йому на тім, щоби значно старшому та обтяженому ґр. Чернїнови заощадити подорож до Відня. Три днї ледви вистарчило, щоби розважити численні справи, між якими — що правда — обговорювано також польську справу. Прецїнь кермуючі державні мужі мають обовязок нарадити ся над великими актуальними справами та приготовити їх, заки їх предложити ся компетентним чинникам. Державних справ не можна взагалї в инший спосіб полагодити. Світові подїї слїдують по собі з шаленою скорістю. Нїхто не знав, як близько або далеко від нас мир. Щоби на мировій конференції можна було спільно й з успіхом виступити, мусять союзнки між собою поставити ясно справу що до лїнїї, якої випаде тримати ся. Колиж з того факту деякі партії у нас вносять, що мінїстер справ заграничних довершує або вже довершив зворот у своїй полїтицї, то помиляють ся. Програма ц. і к. правительства нї на волос не змінена. Цїль лишаєть ся та сама: як найскорійше позисканє почесного мира. Польща є державою независимою. Росія признає їй право рішати про себе. Нїмеччина й Австрія сповнили бажанє польського народа та пригнали його самостійну державність. Наколи Польща в день заключеня мира забажає стислїйшої сполуки з австро-угорською монархією, то не буде причини відручувати Королївство Польща є самостійною, заприязненою з нами державою. Порішить вона сама о своїй будучій державній судьбі.
ВІДЕНЬ (Ткб). Віденські дневники приймають з вдоволенєм інформацію віденського уряду заграничних справ. "N. Wiener Tagblatt" бачить в тім доказ, що управа нашої заграничної полїтики також в польській справі не думає вибирати дороги, яка могла би відвести від цїли скорого і почесного мира та продовжити війну. "Arbeiter-Zeitung" годиться з ґр. Чернїном, який цїлу справу відкладає до часу заключеня мира.
Зміна в нїмецькім кабінетї.
БЕРЛІН. (Ткб.) Цїсар звільнив з уряду заступника канцлєра і мінїстра пруського Гельферіха, віцепрезидента пруського мінїстерства Брайтенбаха, та іменував проф. унїв. тайного радника др. Фрідберґа пруським мінїстром та віцепрезидентом мінїстерства.
Цїсар в небезпеці житя.
ҐОРИЦІЯ. (Ткб.) Цїсар був нинї з болгарським королем в Ґориції. Коли підчас повороту самохід цїсаря застряг в потоцї, хотїв винести цїсаря на беріг стрілець Райзенбіхлєр і ґвардист Томек. Однак кладка заломила ся і цїсар упав в бистрі филї потока. Завдяки пожертвованю дружини головно князя Фелїкса, який сейчас скочив до води, витягнено цїсаря на беріг. Цїсар почуває ся добре.
Мирові пляни большевиків.
СТОКГОЛЬМ (ТКБ). Тутешні провідники большевиків числять ся з правдоподібною побідою революції, хоч не є неможливе утворенє протиреволюційного правительства з помічю антанту й опертєм на козаків. Тайні договори зникли з російського мінїстерства заграничних справ. Першим зарядженєм Лєнїна була конфіската всїх кас. Він хоче націоналїзувати капітал. Большевики хотять без огляду на союзників заключити мир, одначе є проти відступленя Курляндії Нїмеччинї з огляду на самоозначенє народів. Рішенє польської справи має бути оставлене Полякам.
СТОКГОЛЬМ (Пр. тел.). Представники антанту мали відбути нараду в Петроградї. Як зачувати, нове правительство має переговорювати з союзниками про негайне заключенє мира. Коли б переговори не вдали ся, воно має звернути ся безпосередно до осередних держав з предложенєм негайного завішеня оружя.
Опорожненє Венеції?
ЛЮҐАНО. (Пр. тел.) Ґазети, близькі до тутешного італїйського ґенерального конзуляту, приготовляють уже на опущенє лїнїї Пяве і навіть на опорожненє Венеції. Італїйський відворот має спинити ся аж над Адижою, для чого є міродатна воля союзників, які аж з области по той бік Венеції вважають можливою успішну протиофензиву. 