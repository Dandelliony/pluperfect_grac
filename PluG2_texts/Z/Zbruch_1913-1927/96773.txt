◦ ◦ ◦ ◦

Композиторський концерт Миколи С. Лисенка професора співу, абсольвента московської й каліфорнійської консерваторії, переложений з огляду на поліційні приписи на второк 6 квітня ц. р. На цікаву програму концерту зложалися переважно твори самого М. Лисенка, з яких сольові точки відспіває автор, дуети й тріо виконають найвизначнійші наші солісти а хорові твори виведе "Львівський Боян". — Карт вступу на цей концерт продається від цеї пятниці в книгарні наук. Тов. ім. Т. Шевченка.   Розвязали справу. Нова урядова тимчасова термінольоґія внесла такий заколот, що наші бідні люде на селі не знають властиво, як дозволено цензурою називати сю землю, на якій вони живуть з діда прадіда: чи се ще Галичина, чи вже Малопольща?! А час до часу таки прийдеться написати листа і селянинови. Селяне отже розвязали справу так, що адресують пр. до нашої редакції і адміністрації "Львів — Ринок — Малопольська Галичина".   Стемпльовання і виміна корон. Польський сойм ухвалив закон про стемпльовання і виміну корон, на основі якого коронові банкноти, випущені австро-угорським банком до дня 27. падолиста 1918 підлягають виміні в области б. австрійської окупації на польські марки по курсі 70 марок за 100 корон, або остемпльованню з написю "Річ посполита Польська". По упливі реченця, визначеного до виміни і стемпльовання, коронові банкноти, не заосмотрені стамплею, перестають бути платним середником; їх можна вимінювати на таких засадах, як чужу валюту. Реченець і порядок виміни і стемпльовання та уряди і інституції, в яких це буде відбуватися визначить міністер фінансів.   Оборона перед подвійним оподаткованням. Через розпад бувшої Австро-Угорської монархії та через сотворення кількох самостійних держав настали щодо публичних данин неясні відносини, наслідком чого часто буває, що горожане одної держави, які входять в правні відносини з горожанами другої держави або які мають майно в другій державі, наражені є на данини й оплати та податки приписані в обох державах отже на подвійне оподатковання. Щоб запобігти сьому подвійному оподаткованию, основано у Відни товариство для оминення подвійного оподатковання (Vereinigung zur Vermeidung von Doppelbesteuerungen) з осідком у Відни, І. Wiplingerstrasee, 22. На чолі його стоять визначні личности громадянського життя, а метою його є чинити у дотичних влад відповідні кроки для оминення подвійного оподатковання, зглядно, вже при ухвалюванню дотичних законів, звертати увагу на могучі зайти випадки такого подвійного оподатковання, вести в евіденції відповідні середники проти подвійного оподатковання і т. д. В потребі уділює се товариство правної поради або поручає правного вступника, який спеціяльно займається сими питаннями. Товариство має в кождій з нових спадкоємних держав своїх кореспондентів зглядно правних заступників. Між иншими у Відни є д-р Коллєк, J. Wiplingerstrasse 22; в Празі д-р Ляйзер, майдан Вячеслава; в Чернівцях д-р Шерф а у Львові д-р Людвік Мунд. (Nar. Listy).   Громадська думка   