Про вислїд виборів

Про вислїд позавчерашних виборів найскорше мала відомість у Львові наша редакция. Се завдячує наша редакция і наші читачі тому, що прихильники нашої часописи поспішили зараз по скінченю виборів донести нам телєграфічно або телєфонїчно. Вже по4-ій годинї сполудня мали ми відомости про вибір 28 ох українських послів і д ра Короля і сї відомости вспіли ми подати в понедїлковім числі Дїла, яке пійшло на машину по 4 тій годинї. Ті самі відомости польські часописи вспіли подати аж о 9 ій годинї вечером у надзвичайних додатках. Щойно пізно вечером скінчили ся вибори (потрійні) в Бродах і в Долинї і тільки з тих двох округів не подали ми відомости, а з третого Борщева через те, що на тій просторони була перервана телєграфічна лїнія. Зацїкавленє виборами було незвичайно велике. Від полудня до ночи наша редакция і саля засїдань Нар. Ком. була в облозї. Неменше заінтересованє було в цїлім краю. Безвпинно мусїли ми подавати телєфонїчно вісти про вислїд виборів до наших провінціональних міст, а також до Черновець та до Відня. Телєграфічно післано вісти до заграничних часописей і до наших часописий в Америцї. Найбільше зацїкавленє було вибором в Долинї. Чисельна наша громада ждала з великим занепокоєнєм на вісти з Долини без перерви до 10 години в ночи. Що години відбирали ми телєграфічні і телєфонїчні відомости з Долини, де важили ся шанси нашого кандидата проф. Юлїяна Романчука і його противника кс. Заремби, в котрого користь дїяли ся з польської сторони яркі надужитя. Остаточний вислїд долинських виборів зробив дуже прикре вражінє на львівській громадї; упадок кандидатури проф. Романчука, так загально любленого і поважаного та вельми заслуженого народного робітника закаламутив нашій львівській громадї сю радість, яка була запанувала по одержаню перших відомостий, що побідило наших 30 кандидатів. Ми певні, що неменше прикро вразила ся відомість і цїлу нашу суспільність. А прикре воно тимбільше, що вину за нашу невдачу в Долинщинї поносять не лише тамошні місцеві власти, але також в певній мірі і тамошна... наша організация.