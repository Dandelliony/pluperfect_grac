Нові помисли суфражеток.

На зборах суфражеток в Льондонї виголосив якийсь Невінзон промову, В якій острими словами накинув ся на анґлїйського короля. "Якби я був королем — говорив він — я не ховав би ся за порожні голови мінїстрів. Ми даємо нашому, найвисшому урядникови великі суми гроший, щоби в нїм мати в критичних хвилях підпору і поміч. Чому оплачуємо ми його і чому взагалї держимо його? Він отяжілий чоловік, я втратив для него всяку повагу; він слабе, нездібне сотворінє, негідне становища, яке займає, або чести, з якою відносимо ся до него". Невінзон говорив потім, що капелюх названо короною і ганив поведенє короля підчас подїї в престольній сали, коли то міс Бломфілд впала королеви до ніг, щоби його просити здержати тортури суфажеток у вязницях. "Часописи писали, що король зовсїм не звернув уваги на сей поступок суфражетки і заховав повагу і спокій". "Я кажу, — говорив Невінзон — що се фалшива повага і недостойний спокій". — На виставі коний в Олїмпія Гол арештовано суфражетку переодїту за доглядачку хорих, що несла дитину в пеленках. При ревізиї показало ся, що в пеленках не була дитина, але... бомба. Арештована заявила, що хотїла виконати замах на виставу. — Daily Mail доносить, що льондонська полїция викрила новий заговір суфражеток. Вони хотїли при помочи бомб висадити у воздух водопроводи Вулвич, які цілий полудневий Льондон заосмотрюють у воду. — Провідниця суфражеток Панкгерст — як доносять льондонські часописи — впала на "ґенїяльний" помисл голодівки. Постановила постити не лише у вязници але і на свободї. І то так довго, доки Аскіт не прийме депутациї суфражеток. 