◦ ◦ ◦ ◦

Війна за визволення України. (УПБ) Офіціяльне звідомлення з Галицького фронту з дня 19. цвітня 1919. Західний фронт: В районі на північ від Львова без змін. В районі коло Львова: під Брюховичами прогнано ворожу стежу. Після довшої артилєрійської підготовки наступали нині ранком Поляки на фронті від Скнилова до західнього кінця Ставчан переважаючими силами. Вони вдерлись до наших становищ в районі Ставчан та заняли Ставчани, Оборошин, Полянку, Фільварок і Королівку. Протинаступом, поведеним із півдня ми видерли їм Королівку; та помимо цего, що на фронті на північ і на схід від Оборошина бережанські куріні відбили ворога, то однак мусіли податися взад, бо Поляки посунулися були їм на зади аж до Глинної. Зараз наші становища перебігають по лінії висот на захід від Сокільник і Наварії, на північ від Пустомит та на південь від Полянки і через Фільварок та Королівку. Впрочім без змін. Східний фронт: В районі Підволочиск без змін. Переважаючими силами ударили большевики на мостовий причілок коло Гусятина. Наші частини опустили його та відтягнулись на правий беріг Збруча. Офіціяльне звідомлення з Галицького фронту з дня 20. цвітня 1919. Західний фронт: В продовження вчерашнього наступу розширили Поляки район наступу на відтинок Сихів-Сокільники-Наварія. По цілоденних важких боях відступили наші частини крок за кроком на лінію Виннички-Кротошин-Жиравка-Підсадки-Пустомити. В нинішних боях визначився особливо підполковник Вольф, котрий у важкім ворожім огни вів верхом наші відділи до протинаступу. Заслугують на особливу увагу за своє хоробре поведення львівський курінь під проводом сотника Черевка і Гуцульський курінь під проводом четара Голинського. Артилєрія під умілим проводом сотника Шепаровича підпомагала з успіхом нашу піхоту у важких боях. Впрочім без змін. Східний фронт без змін, з дня 21. IV. 1919. Західний фронт: На вчерашньому боєвому фронті діяльність ворога нині ослабла. Ворожий наступ, поведений між Поршною а шляхом Львів—Миколаїв, відбито цільним артилєрійським огнем батерій сотника Шепаровича. На прочих відтинках фронту жива діяльність стеж. Хоробрий отаман Тінкль в короткім часі упорядкував підчас вчорашніх боїв наші частини, які відступали та повів їх до протинаступу. На східнім фронті без змін. Начальник штабу Галицької Армії.   В доповненні звіту Н.К.Г.А. з дня 20. IV. пресова кватира Н.К.Г.А. подає: Виннички-Кротошин-Жиравка-Підсадки-Пустомити не є ніякою зміною в нашому стратеґічному положенні. Місто Львів зискує на тих операціях, що не буде з усіх сторін бомбардоване, лише з півночи і зі сходу. Лінія фронту незмінена що до довжини. Сконстатовано в нових случаях, що польські лєґіонери ідучи до наступу були пяні. Впрочім наше загальне положення на фронті вповні ненарушене. Наші частини зложили докази великого геройства, ідучи без резерв протинаступом на три-чотири рази сильнійшого ворога (познанські полки) уоруженого у велику скількість скорострілів. Безпримірним є геройство полк. Вольфа, котрий серед загальної метушні і ручного бою вів свої куріні на кони в отвертому полі до наступу, а опісля при відвороті випровадив цілу бриґаду ненарушеною. Отаман Тінкль був в найгірших хвилях при своїх відділах і з великою енерґією впроваджував порядок між хитаючіся частини. Курінь ім. Кн. Льва (сот. Черевко) кілька разів здержував переважаючі польські сили і вкінці осадив їх похід на місце. Пробоєвий курінь поручника Сеника визначився при безпощадних протинаступах так, що задержав польські частини в їх поході. Мабуть та хвилева і минула кріза зверне увагу запілля і громадянства на воєнні відносини і вкаже їм розуміти, що війна жадає інтензивнійшого повнення обовязків і здавання собі справи, що ми ще все є в війні й ведемо її з ворогом, що уживає всіх сил, щоби нас поневолити і замкнути дорогу до самостійности.   Загальні Збори Товариства "Українських Жінок в Станиславові" відбулися дня 12. с. м. З огляду на сучасну хвилю, яка ставить до жінки далеко більші домагання, постановлено значно розширити круг діяльности Товариства. Опрацьовано новий статут, який на зборах відчитано і по живій дискусії над поодинокими точками, одноголосно принято. Товариство задумує заснувати в як найкоротшому часі дівочу бурсу, брак якої у нас сильно відчувається, рівнож хоче розвинути живу діяльність в напрямі гуманітарнім і просвітнім. — В склад нововибраного Виділу увійшли: Олесницька, голова; Барановська, містоголова; Лунева, секретарка; Фіґолева, касієрка; Зиклинська, референтка кружків; Дрогомірецька, Щербова Скочдополева, Ковалівна, виділові; Бавманівна, Винярчукова, Муринівна — заст. виділових.   Република 