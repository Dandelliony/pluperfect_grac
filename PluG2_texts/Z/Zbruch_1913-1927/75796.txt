◦ ◦ ◦ ◦ ◦ ◦ ◦ ◦ ◦ ◦

Битва під Луцком.
НАД КОРДОНОМ 19. сїчня. Можу Вам подати зовсїм певну вістку, що вчора, 18, с. м., ішла під Луцком завзята битва між війсками українськими і большевицькими. Наступаючою стороною були імовірно Українцї, котрі намагали ся видерти з рук большевиків місто Луцк, яке большевики доси держали.
Про хід і вислїд битви не можу покищо нїчого певного подати. На всякий спосіб був український наступ сильний — видно се вже з сього, що большевицький командант у своїй скрутї не завагав ся звернутись за помічю до коменданта ц. і к. батерій, котрі стоять у сїм відтинку напроти фронту. Очевидна річ, він такої помочи не одержав.
За окремий коронний край.
ЛЬВІВ, дня 23. сїчня 1918. Союз нїмецьких послів з Чехії постановив на предложенє головного партійного комітету виступити в палатї послів із заявою супроти чеських домагань сотвореня чесько-словацької держави. В заяві сїй сказано між ин.:
"Нїмецька область Чехії знов піднїмає домаганє сотворити свою самостійну провінцію з правами коронного краю в рамах австрійського цїсарства, з виключенєм усякої залежности від чеської области Чехії.
Нїмецький нарід Чехії готовий
силою розбити
спроби піддати нїмецьку людність під ярмо чесько-словацького королївства. Від сього становища не може нїщо і нїхто відвести чеських Нїмцїв, котрі мають право жити свобідно від поневоленя Чехами. Проти всякого, хто б він і не був, заявляють чеські Нїмцї, що чеського
краєвого сойму не признаємо і не стерпимо!
домагаємо ся для нїмецької провінції власного сойму на основі загального, рівного й безпосередного виборчого права. Домагаємо ся, щоби нова провінція одержала
центральні краєві уряди, заклади і заведеня,
а се шляхом новотвореня тай подїлу і перенесеня істнуючих. Домагаємо ся, щоби з нїмецького краю
відкликано всїх урядників і слуг державних
чеської народности. Домагаємо ся, щоби
наша мова мала виключну обовязуючу силу
в школї й урядї.
Минув ся час терпеливого вижиданя!
Всяке хитанє з нашої сторони було би
злочином проти нашого народу.
Нїмецькі посли з Чехії
стануть супроти державних конечностий,
коли держава не випомнить сих наших домагань. Бо держава, в удержаню якої ми маємо співпрацювати, мусить запевнити будучність і волю нашому народови.
З Берестя.
ВІДЕНЬ, 22. сїчня 1918. Урядово доносять з 21. сїчня таке:
Вчора і нинї відбули ся перші офіціяльні наради нїмецько-російської правничої комісії. Обговорювано поодинокі формули питаня про покінченє воєнного стану, приверненя дипльоматично-конзулярних зносин, воєнного відшкодованя і відновленя державних договорів.
Участь Лєнїна в мирових переговорах?
СТОКГОЛЬМ. (Прив.) З Петрограду доносять, що виконуючий комітет совіту домагаєть ся, щоби Лєнїн удав ся де Берестя, щоби особисто вести мирові переговори.
На фронтах спокій.
ВІДЕНЬ (Ткб.) Урядово оголошують дня 22. сїчня :
Положенє на усїх фронтах незмінене. 