Полїтичний шантаж.

Инакше не можна сквалїфікувати сього, що тепер в справі ґімназий робить польська сторона, як тільки, що маємо тут дїло з найординарнїйшим шантажем, доконуваним на українській сторонї. Нетільки на українській: бо се рівночасно шантаж на правительстві і державі. Річ проста і ясна. Поляки мають скількість середних шкіл державних богато більшу понад міру порівнаня з котрим небудь з найкультурнїйших і найбогатших народів Австриї — з Нїмцями, Че-хами, Італїйцями. Реальні суспільні й культурні потреби польського народу в области середних шкіл нетільки заспокоєні вповнї, але насиченість Поляків середними школами просто переливаєть ся через береги всякої розумної міри. Сьвідомість сього є навіть в польськім таборі. І там раз у раз підносять ся голоси проти твореня нових середних шкіл, особливо-ж ґімназий, і підносять ся перестороги перед суспільними й культурними наслїдками неминучої гіперпродукциї інтелїґентського пролєтарияту.
Не могла сьвідомість такого стану річий усунутись з під уваги нї других народів Австриї, нї навіть австрийських правительств. Наслїдок сконстатованя сього стану річий був такий, що правительство рішилось врештї на якийсь час спинити викиданє гроший на що раз нові польські ґімназиї.
За те не можна було усунути зі сьвідомости міродатних кругів правди, що українських середних шкіл є дуже далеко менше, нїж вимагають реальні потреби і нїж велїла-б хочби проста приличність супроти числа середних шкіл польських. Нові українські ґімназиї стали нинї на черзї краєвих і державних справ як один з чільних постулятів української національної полїтики і як один з постулятів державної австрийської полїтики.
Ріжні причини зложились на те, що в часї найблизшім мусить українська суспільність одержати від сеї держави видатне помноженє числа українських середних шкіл.
Се "мусить", сей факт, що нові українські ґімназиї станули в ряді державних конечностий, які проволоки не терплять і в яких проволока відбилась би дуже діймаючо на полагодї наших державних конечностий, — сей факт дав польським полїтикам нову нагоду до практик, яким иншої назви нема, як тільки: полїтичний шантаж.
Використуючи ситуацию, вони загадали приложити державі револьвер до чола: або рівночасно з українськими ґімназиями дасть держава гроші на нові польські ґімназиї, або — вони до заложеня державних ґімназий українських не допустять.
Така "мораль" того, що дієть ся тепер в соймовім будинку в справі ґімназий. Тому, що нові українські ґімназиї потрібні й конечні, має тепер держава викинути сотки тисяч на нові польські ґімназиї — обєктивно зовсїм зайві, а подумані єдино й виключно тільки з явно ворожою нашому народови цілию польонїзованя корінно українських повітів і місцевостий. Такій ціли служить польським полїтикам — шантаж.
Але сї панки повинні перечислити ся в своїх рахунках. Перечислити ся у Львові й у Відни.
А щоб вони справдї перечислили ся і щоби дістали на безсоромність і фальонїю, (бо і сей момент тут дуже ярко зазначує ся!) відповідну научку, до сього треба між и. сього, щоб українська сторона берегла ся не тільки перед перецінюванєм своїх сил полїтичних (перед сим ми доси заасекуровані), а й перед недоцілюванєм усього того комплєксу сил, які стоять до розпорядимости нам і які промовляють за нашою справою.
Треба мати відвагу бути сильним!  