Перші воєнні подїї.

Землїнський кореспондент воєнний Berliner Tageblatt-y пише з Землїну під датою 29. липня:
Нинї рано о 5. годині зачала ся бомбардация білгородських укріплень австрийсько-угорськими монїторами. По якімсь часі зачала стріляти також артилєрия зі своїх становищ на хорватськім боці за інїциятивою форту Лявдон.
О 6. рано причалили в землїнській пристани три монїтори. З кошами і кітлами вийшли моряки на беріг, щоби набрати води і поживи. Ясна радість бє з очий тих опалених молодців. На березї зібрало ся кілька сот людий. Низше схоронило ся на пароходи кількадесять родин, щоби виїхати з загроженої териториї до Відня і Будапешту. Впрочім не слїдно нїякої панїки. Я зїхав назад до стациї і тепер, в осьвітленю ранного сонця, побачив я через далековид, що чорні мури білгородських укріплень були місцями порозривані. Само місто не нарушене нїгде. З Топшідеру і Білгороду чутно відокремлені карабінові вистріли. Коло чверть на осму монїтори знов підїхали під укріпленя, але зараз вернули назад. Небаром припинило ся стрілянє з карабінів. Запанувала тишина. Нещасливе місто спокійно спочиває залите ясним промінєм ранного сонця.
Третий монїтор, котрий заїхав до пристанї разом з иншими, вернув ся назад, мабуть щоби заїхати в инше русло Дунаю. Оба малі воєнні кораблї стріляють на переміну. Вони, облиті лучами сонця, темнїють на яснім плесї Дунаю під ясно-синїм небом на яких 200 метрів від мене.
Що мінути падає стріл, часами скорше. 90 процент стрілів влучних. Вони звернені головно на зелені зарослї кріпости, положені низко над Дунаєм. Деякий стріл ішов у воду, можливо нарочно, щоби знищити міни.
На площі перед землїнським двірцем людий мало, мабуть боять ся сербських карабінів, котрі моглиби донести сюди. Тут виглядає досить самітно.
О годинї 11. перед полуднем починав стріляти з хорватського боку артилєрия, котра стоїть за нами. Зараз другий стріл поцілив на право від Топшідер. Небаром бухнув огонь в Білгородї в чотирох точках.
Точно 3.30 зачало ся знову острілюванє кріпостий. Знова загреміли гармати з хорватського боку, але головного ефекту з перед полудня — акциї монїторів нема. Побереже цілком пусте. Спокійно розложив ся по тім боці Білгород, накритий високим синьо золотавим склепінєм пополудневого неба. Над старим руслом Дунаю — його звідси не видно — несеть ся легкий дим, певно від якогось воєнного корабля. Коли-б не грім гавбиць за нашими плечима, опісля свист над нашими головами, тріск стрільна в якімсь місци кріпосних мурів, то ми-б не знали, що отсе війна веде ся тепер.
Крім одноманітного гримоту можна на опустілому двірци почути та побачити також дещо иншого.
Ось приводять під ескортою звязаного Серба; бідного, замараного і застрашеного бранця може стрінути в сїм воєннім часї шнурок дуже легко. Обдерті, бідні жінки плентають ся сюди й туди з малими босоногими дітьми, шукаючи нагоди переїхати на угорський бік. В полудне йшов я з транспортом трох жовнірів, котрих при перевоженю амунїциї для дванайцяти людий на острівци ранено. Ось один вже на березї. Другого видно на днї в човнї. Помало йдемо під добрим закритим від сербських стрілів зелїзничим тором аж до Сави. Чотирох людий біжить до берега і бере раненого з човна. Тимчасом надїхала тором льокомотива з одним возом — імпровізованим лазаретом, переносять раненого обережно туди; йому в двох місцях перестрілено легенї. Одна з перших жертв сеї війни.
На острові має бути ще трох мертвих і кількох ранених. Хочуть їх нинї поховати. Сього першого дня війни Австрийці били ся з явною охотою і відвагою — нехай що се покищо незначні перепалки. 