◦ ◦ ◦ ◦ ◦ ◦ ◦ ◦ ◦ ◦

Мадярське признанє для українського жовнїра.
БУДАПЕШТ (Ткб.) Підчас буджетової дебати в Палатї послів п. Сіляй обговорював заміти піднесені в австрійській Палатї послів проти угорських війск, немов то їх щадить ся з кривдою для жовнїрів-австрійцїв.
Мінїстер гонведів Сурмай признав ті заміти безосновними. Мінїстер вдячний австрійському мінїстрови краєвої оборони, що не дав обидити угорських війск. Бесїдник в часї 27 місяцїв своєї дїяльности на фронтї нераз мав нагоду бачити незвичайні подвиги війск, які були йому придїленї, а були се також австрійські війска. (Голоси на лївицї: Також Чехи?) Мінїстер відвічає, що не було там Чехів, а були Українцї, південні Славяни і віденські стрільцї, всї вони виявили себе героями. Бесїдник переконаний, що нїякі заміти не вспіють захитати переконанєм про хоробрість угорського війска.
Осередні держави про мирове предложенє робітницької ради.
"Norddeutsche Allg. Zeitung", півофіціяльний орґан нїмецького канцлєра, вважає послїдну ноту робітницько-жовнїрської ради важним кроком вперед на дорозї до мира і пише: "Програма, яку отже предкладає видїл робітницько-жовнїрської ради, навіяна духом уступчивости і порозуміня в противенстві до послїдних промов Льойда Джорджа і Аскіта. Вона безумовно є висловом бажань більшости російського народу проти якої стоїть сильна меншість, що за всяку цїну хоче дальшої війни".
Подібно висказуєть ся про згадане предложенє віденський "Fremdenblatt", який що правда домагаєть ся ревізії деяких його точок, але признає, що російські круги, міродатні для публичної опінїї, вкінци отрясли ся з утопійних воєнних цїлий, видвигнених коалїцією.
Протиконституційне домаганє?
ВІДЕНЬ, 23. жовтня 1917. На нинїшнім засїданю Палати послів пп. Крафт і Корошец поставили внесенє, щоби запрошено ґр. Черніна і бар. Буріяна на одно з засїдань буджетової комісії для зложеня звітів і пояснень з справі заграничної полїтики і дїяльности спільного мінїстерства скарбу. Голосованє над тим внесенєм відложено. Перш усего про него мають висловити ся поодинокі клюби. Правительство вважає домаганє, щоби на засїданях австрійського парляменту являв ся спільний мінїстер, недопустимим, тим більше, що перед Різдвом повинні бути скликані делєґації.
В слїдуючім тижни на основі порозуміня президента мінїстрів з провідниками клюбів не буде плєнарних засїдань, щоби дати можність комісіям приготовити проґраму дальших праць Палати послів.
Подяка цїсаря Нїмцям за буджет.
ЛЬВІВ, 26. жовтня 1917. "Neue Fr. Presse" доносить під датою 24 с. м.:
Президент мінїстрів д-р Зайдлєр приняв нинї послів д-ра Вальднєра, д-ра Сильвестра, бар. Панца і д-ра Офнера. Президент мінїстрів з порученя цїсаря висловив найщирійшу подяку нїмецьким партіям за їх льояльне і патріотичне поведенє з приводу ухваленя буджетової провізорії і воєнного кредиту.
Без анексій і відшкодовань
Резолюція соціяльно-демократичного зїзду у Відни.
ЛЬВІВ, 26. жовтня 1917. Партійний зїзд нїмецької соціяльної демократії Австрії ухвалив без дебати, одноголосно на нарадах дня 24. жовтня резолюцію в справі мира. Закликаючи всїх членів партії, щоби присвятили всї свої сили приверненю мира, зїзд вважає одиноко можливим мир на основі порозуміня без побіджених і побідників. В російській революції витає нїмецька соціяльна демократія Австрії найбільше могучу силу в змаганях до мира, заявляючи, що справа російського революційного пролєтаріяту є одночасно її власною справою і що остаточний успіх російської революції тїсно звязаний з вислїдом мирових змагань.
Кінчить ся революція: "Партійний з’їзд вважає самозрозумілим обовязком полїтичного і парляментарного представництва соціяльної демократії з всею енерґією вихіснувати всяку можливість для приверненя мира. До правительства треба поставити рішуче домаганє, щоби воно, поступаючи дальше по дорозї, на якій стануло, візвало всї воюючі держави, аби приступили до мирових переговорів, і заявило одночасно отверто і ясно, що воно саме готове почати такі переговори і щоб до того приневолило своїх союзників під умовою: не змагати до нїяких анексій нї воєнних відшкодовань.
"Зокрема під умовою, що буде відбудована Сербія, Ромунїя і Бельґія і що нї ті держави нї Польща не будуть вдержувані в нїякій війсковій чи господарській зависимости." 