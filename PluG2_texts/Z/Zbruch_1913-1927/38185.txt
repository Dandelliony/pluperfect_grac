◦ ◦ ◦ ◦ ◦ ◦ ◦ ◦ ◦ ◦

Воєнна хронїка від 14-го до 20-го червня.
Минулий тиждень стоїть під знаком дальшої величавої офензиви нїмецьких військ у східній вже Галичинї. Вона зайшла в короткім часї так далеко, що мабуть почисленї не то днї, а години, коли Львів, наша княжа столиця буде знов вільна від московської інвазиї.
На східнім теренї війни
були фронти: московський і польський на загал незмінені, лиш галицький фронт значно пересунув ся на схід і північний схід. 14-го здобули Нїмцї позициї Москалїв коло Шавлїв (300 пол.) і при гостинци Маріяполь Ковно (300 пол.). В Галичинї пішла армія Макензена на просторі 70 км. між Чернявою і Сїнявою до атаку, здобула всї ворожі позициї і взяла 16.000 полонених. Над Днїстровом побито Москалїв коло Держова, здобуто Рогізно, зроблено поступи коло Товмача і відперто сильний московський наскок коло Залїщик. 15-го поробили Нїмцї деякі поступи на московськім фронтї коло Давкшів (1660 пол.) і Кальвариї в Польщі над Оржицом (330 пол.) і відперли московські атаки коло Маріямполя і Болїмова. В Галичинї посунула ся армія арх. Йосифа наперед і взяла Пискоровичі, армія Макензена побила Москалїв коло Яворова, армія Марвіца здобула Мостиска, армія Лїнзінґена здобула висоти коло Єзуполя і сягнула під Маріямполь, армія Пфлянцера станула під Нижневом і Чернелицею, держала Залїщики і сягнула до Бессарабії під Хотин. 16-го відперли Нїмцї московські атаки коло Маріямполя, Авґустова і Болїмова та зробили значні поступи як лїнїї Лїпово—Кальвария (2040 п., 3 маш. кріси). Над Вислою відбили Нїмцї московські атаки, в Галичинї продовжали погоню, випираючи ворога зі всїх оборонних становищ. Армія Макензена виперла Москалїв на Цїків, Любачів і Яворів, армія Бема на Судову Вишню і Рудки. Між Миколаєвом і Журавном посунули ся Москалї дещо вперед, зате армія Пфлянцера здобула Нижнїв. Від 1—15. червня полонили союзні армії 122.400 Москалїв, здобули 53 гармат, 187 машинових крісів і 58 ящиків. 17-го приневолено Москалїв до відступленя за границю до Тарногороду, здобуто Любачів і Немирів, виперто Москалїв за Верешицю і здобуто западну часть Городка. 18-го відперли Нїмцї Москалїв коло Шимши і Давіни. В Галичинї перейшли союзні війська границю і здобули Тарногород. Москалї боронили лінїї Розточа і Верешицї. Над горішним Днїстром відперто їх від Лїтинї на Колодруби, на Покутю відбила армія Пфлянцера всї їх атаки (1000 пол., 3 маш. кріси). 19-го відперли Нїмцї ворожу офензиву коло Шавлїв, над Давіною і Славантою та зробили поступи коло Кальвариї. В Галичинї здобуто Улянів, виперто Москалїв поза Танву, здобуто Городок і Комарно. 20-го відбили Нїмцї Москалїв під Шавлями й Авґустовом та зробили поступи коло Прасниша, Мишинця і на південь від Пілїци. В Галичинї рішила ся велика битва між Маґеровом і Городком на користь союзників. Позициї коло Городка здобуто і викинено ворога поза Гостинець Жовква-Рава. Москалї полишили свої позициї над долїшною Верешицею і поза Днїстром. Ix нова офензива проти армії Пфлянцера теж не повела ся.
На західнім теренї війни
потерпіли Французи 14-го тяжку неудачу коло Арра, де відперто їх всї напади. Слабші наскоки коло Ізерн, Гебютерн і в Шампанїї теж не повелись. 15-го підрийняли знов Французи з великими втратами офензиву коло Арра і в Шампанїї. Француські летуни збомбардували отверте місто Карльсруге і вбили богато мирної людности. 16-го зробили Анґлїйці деякі поступи коло Іперн, зате побито їх коло Ля Бассе і відобрано кілька машинових крісів і одну мінну метавку. Француська проба пролому у Воґезах не повела ся. 17-го відперто Анґлїйцїв коло Белєварде і Ля Бассе, Французів коло Арра, Льорето, Суше, Мулєн- су-Туван (305 пол.) і в Воґезах (100 пол.). Те саме повторило ся 18-го коло Арра (1660 пол.), Ля Бассе, Льорето, в Арґонах і Воґезах. 19-го зробили Нїмцї навіть поступи коло Бассе, Арра, Льорето, Невіль головнож Люневіль і в Арґоннах. У Воґезах відперто знов Французів (250 пол.). 20-го були невдатні проби француської офензиви коло Арра в Шампанїї й у Воґезах. Зістрілено два француські лїтаки.
На південнім теренї війни
Італїйцї, хоча війна триває вже близько місяць, нїчогісїнько не вдїяли. 14-го відперто усї їх атаки на лїнїю Сочі. Втрати під Плавою переносили 1000 убитих. 15-го був над Сочею спокій, на каринтийській граници зробили австрийські війська поступи коло плекенського провалу. На тирольській граници були канонади. Жандарми зловили 56 Італїйцїв. 16-го відперто дробнїйші атаки Італїйцїв в річних місцях фронту. 17-го відперто Італїйцїв коло Плави над Сочею і в кількох пограничних місцях. 18-го потерпіли Італїйцї великі втрати під Плавою і Плекенським провалом. 19-го був над Сочею і в Дольомітах супокій, дрібні безуспішні атаки на тирольській граници і місцями канонади. 20-го відперто сильний італїйський атак в долинї Фасси і кілька поменчих коло Плави, Ронкі й Монфальконе.
На сербськім теренї війни знов не було нїяких більших операций. 14-го відперто малий відділ Чорногорцїв коло Льтовача. Зате звернули Чорногорцї й Серби свою увагу на Альбанїю, загрозили Скутарі й зайняли Ельбасан і Тірану.
На турецькім теренї війни зробили Турки 14-го знов поступи коло Ольтів. Коло Дарданелїв була коротка канонада, в Арабії коло Медіни зістрілено анґлїйський лїтак. 16-го знищили Турки кілька ворожих позиций на півострові Ґалїполї і здобули оден окін. Впрочім трівала слаба канонада. 19-го зробили Турки поступи коло Тавшкерд і Олти (3 маш. кріси) і бомбардували успішно становище союзників на півострові Ґалїполї.
На мори
продовжали Нїмцї витревало бльокаду Анґлїї, 14-го затопили чотири пароплави. 15-го заняли Нїмцї остров Руне в рижськім заливі й висадили маяк і нафтові резервуари в повітрє. На північнім мори затоплено два анґлїйські кораблї. В ночи з 15-го на 16-го збомбардували Цепелїни морські укріпленя на північно-східнім побережу Анґлїї зі значним успіхом. 16-го затоплено знов парих анґлїйську пароплавів і затонув француський торпедовець ч. 331. 18-го сторпедовали Нїмцї три анґлїйські пароплави. Австрийські кружляки і торпедовцї обїхали знов італїйське побереже аж до Фано, знищили семафори над Талїяментом і в Пезаро та зелїзничі мости коло Рімінї, при тім затоплено оден італійський пароплав. 19-го затопили Нїмцї знов 2 анґлїйські пароплави. 