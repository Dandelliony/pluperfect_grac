◦ ◦ ◦ ◦ ◦ ◦ ◦ ◦ ◦ ◦

Запровіянтованє Львова. Вівторок відбула ся нарада делєґатів Ради міста Львова при участи радних, на котрій обговорювано справи забезпеченя Львова в засобі поживи. Принято проєкт максимальної тарифи для засобів поживи, яку установило і вже оголосило намістництво. Поручено президентови міста удатись до намістника і просити його о впровадженє певних заряджень з приводу браку дрібної монети. Вишукано звіт з дотеперішних заходів міста, щоби запевнити мешканцям можність заосмотрити ся засоби поживи під час мобілїзациї і війни, а відтак ухвалено резолюцию, котрій між иншими сказано, що справність запровіянтованя міста залежна від того, чи центральне правительство дасть поміч материяльну, о яку місто звернулось. Рада звертаєть ся до мешканців міста о співдїланє з президиєю в запровіянтованю Львова, закликує молодїж міську, щоби взяла ся до рільної праці в краю і уповажнила президию поробити кроки, в ціли уможливленя продуцентам і доставцям засобів поживи закупна продуктів і перевозу їх зелїзницями.
Вписуйте ся до українських сїчових стрільців! Нинї зголосили ся до Воєнного Комітету Української Боєвої Управи як добровольці: д-р Кость Левицький, Іван Кивелюк, д-р Лесь Кульчицький і д-р Степан Баран і зістали приняті до формуючих ся полків українських Сїчових Стрільців. За їх приміром повинні йти наші інтелїґенти і вступити в ряди борців за Вільну Україну та потягнути за собою широкі маси нашого населеня.
Мобілізация гуманїтарности — а президия міста Львова. Рівномірно з мобілїзациєю армії поступає в нашім містї мобілїзация гуманітарности. На перший плян висуваєть ся праця "Червоного Хреста". Дуже сумно відбиває від тої акциї самолюбство львівської громади, що — місто йти на руку мобілїзованим та за прикладом Відня зарядити безплатний їх перевіз чи то на двірець зелїзничий чи до касарень — передусїм знесла пересїдки лише на те хиба, щоби змобілїзовані мусїли дорозше оплачувати переїзд. Таке зарядженє найяркійше ілюструє дрібничковість президиї вільного королївського столичного міста Львова.
Війна а театри в Галичинї. В наслїдок оголошеня мобілїзациї припинили свою дїяльність всї галицькі театри. Більшість артистів покликано до армії, частина зголосила ся сама до стрілецьких дружин, а служба до полевих робіт.
Арештованє москвофілів. В Золочеві арештовано адвок. Дрогомирецького, його конципієнта Винницького, судию Решетила, проф. Семена Труша і дир. "Самопомощі" Саноцького, в Бучачи: жінку лїкаря Др-а Могильницького і ґувернантку (обі Росиянки), в Чернихівцях: місцевого пароха і декана о. Курдидика, в Камінці струміловій: Гаврила Малькевича, а в Криниці: о. Гнатишака. Ревізиї переведено в Городку Ягайлонськім, Бібрці, Горлицях, Криниці та Жеґестові. — Натомість відомість про арештованє о. Давидовича показала ся неправдива.
Завішенє москвофільських товариств. В дальшім рядї полїция завісила діяльність отсих москвофільських товариств у Львові: Тов. "Русская Рада", Общество русских дам, Сьвято-владимірскоє общество, Союз русских дружин в Австриї, Русская дружина у Львові, Общество русских женщин: Жизнь, Кружок русских студентов полїтехнїки і тов. Друг. Льокалї всїх товариств опечатано.  