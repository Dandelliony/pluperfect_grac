◦ ◦ ◦ ◦ ◦ ◦ ◦ ◦ ◦ ◦

Баби мужеського і жіночого роду. Віденські часописи доносять за ґазетами з Нїмеччини ось який — знаменитий в своїм родї — дневний приказ директора полїцийної сторожі: "Сторожі! Мешканці розпочинають божеволїти. Вулиці повні старих бабів обох полів, котрі займають ся негідним занятєм. Кождий бачить у своїм ближнім росийського або нїмецького шпігуна, вважає за свій обовязок до крови побити його тай полїциянта, котрий його забирає, а бодай передати його полїциї, зробивши на се можливо як найбільше збіговище. Хмари вважають за летунів, зьвізди за воєнні бальони, держаки роверів за бомби; дроти телєфонїчні й телєґрафічні в Штутґардї вже — мовляв — перерізані, мости висаджені в повітрє. Шпигунів розстріляють, а водопроводи затроєно. Не можна собі уявити, до чого воно дійде, як що часи справді стались-би важні. Тимчасом доси нїчого найменшого з тих небезпечних річий не стало ся. А проте здаєть ся чоловікови, що живе в домі божевільних, хоча майже всякий, хто не трує або не небезпечняй лїнюх, повинен-би супокійно робити свій обовязок. Адже часи доволї поважні. Сторожі, здержіть ви й далї холодну кров! Будьте й далї мужчинами, а не бабами, не дайте себе тягнути в глупий ріг, а держіть очі роскриті на дїйсність — після свого обовязку! — Директор полїциї".
Зміна максимальної тарифи. Рескриптом з 15. серпня ухилила президия намісництва на внесенє президиї міста обовязуючу доси максимальну тарифу і на її місце постановила нову, що мати-ме від 17. с. м. обовязуючу силу. Нова максимальна тарифа з одного боку підносить ціни деяких артикулів, з другого ж деякі обнижає. Підвишка цін слідувала дотично муки, цукру і мяса. Наслїдком закупленя для війсковости велих запасів муки і супроти того, що нова кампанія в млинах ще не зачала ся, підскочила в послїдних днях ціна пшеничної муки так, що зміна тарифи показала ся конечною. Постановляючи отже ціну за один кґр. пшеничної муки на 52 сот., місто 50 сот., як доси, зазначує нова тарифа, що ціна та зістала означена за муку найлїпшої сорти. О скільки сорти муки є гірші, обнижає ся ціну о 2 сот. на кільоґрамі.
Цукровий картель по постановленю максимальної тарифи підвисшив ціну цукру, наслїдком чого купці не можуть продавати цукру за ціну обняту максимальною тарифою, тимбільше, що запаси цукру, закупленого по давній цінї, вичерпано. Проте згідно з підвишкою цін цукру з боку картелю, підвисшає нова тарифа ціну о 4 с. на 1 кґр, значить що ціна одного кґр. в голові виносить 90 сот. місто 86 с., а цукор в кістках 92 сот. місто 88 сот.
Військо купує в послїдних часах богато худоби, платячи за 1 ґр. живої ваги значно більше як виносила дотеперішна ціна торгу; що більше за саме мясо платить ціну висшу, як постановляє тарифа. З природи річи викликало се значну підвишку цін худоби і мяса. Числячи ся отже з тим дійсним станом, нова тарифа підвисшає ціну всїх сорт волового мяса, лишаючи незміненими ціни инших родів мяса як телятини, вепровини і баранини, яких військо не купує.
Понадто означає нова тарифа ціни всякого рода вуджений, чого дотеперішня тарифа не означувала, а тим самим кладе таму довільному підношеню цін.
За те обнижує нова тарифа ціну цілого ряду инших конечних артикулів іменно: Солонини о 20 сот., смальцю о 20 сот., масла о 30 сот. (причім означає ціну кухонного масла на 3.60 K), яєць о 2 сот., картофель о 3 сот., молока о 4 сот., ґрисїку і перлових круп о 2 сот., капусти о 2 сот., сливок о 10 сот., чоснику о 20 с., нафти о 4 сот. Звертає ся притім увагу, що тарифа обовязує купців що продають товари в торговельних льокалях і перекупнїв, що продають товари на торговицях, а також гуртівників що є обовязані продавати товар детайльним купцям по цінах уможливляючих тим послїдним зберіганє максимальної тарифи.
Всї купці є обовязані примістити тарифу в торговельнім льокали на виднім місци, щоби публика в кожду хвилю могла провірити ціну.
Понадто приміщена буде тарифа на специяльних на ту ціль виставлених таблицях.
Публика є не лиш управнена, але навіть обовязана донести департаментови IX маґістрату про кожде переступство що до тарифи. В тім случаю не поможуть нїякі комісиї, анї публичні урґенси, коли сами публика не прийде управі міста з підмогою в караню несовісних визискувачів. — Управа міста приступить небавком до детайлїчної продажі ріжних артикулів поживи в кільканайцяти своїх склепах; продаж муки зачинає вже з нинїшним днем, а то муки в тих сортах по 52, 50 і 48 сот. за 1 кґ. Понадто і управа міста продає як доси молоко, масло, яйці і мясо всякого рода по торгових цінах. 