За приміром Росиї.

Звісна загально і широко зі свого скрайного шовінїзму управа міста Львова, яка стоїть на чолї протиукраїнської нагінки, показала знова наглядно, як відносить ся в практиці до słusznych kulturalnych і społecznych potrzeb ruskiego narodu. Комітет уряджуючий сьвяточний концерт в честь столітного ювілею уродин Тараса Шевченка, зложений з делєгатів всїх львівських українських культурних товариств, внїс поданє до львівського маґістрату о відступленє салї міського театру на згаданий концерт в дни 9 с.м. Хотяй ціна за винайм салї міського театру була справдї американська (2800 К за один вечер), комітет згодив ся заплатити сю великанську суму, мимо cего, що обовязком маґістрату було відступити свою театральну салю даром, бо на будову міського театру пішли сотки тисяч гроша українських податників. Давший час зволїкав маґістрат з рішенєм справи, аж нинї п. Найман заявив відпоручникам комітету, що супроти звісних подїй в соймі і голосу польської опінїї і міської ради — він сам не може рішити справи в користь комітету і не знає, коли і як рішить театральна комісия і дав ясно до зрозуміня, що Українці ніяким чином театральної салї не дістануть! Супроти того відпоручники комітету заявили президентови Найманови, що на міську театральву салю не рефлєктують і Шевченківський ювілей відсьвяткують деинде. Своїм поступком львівський маґістрат показав нам вже тисячий раз, що до наших потреб відносить ся так, як до нас відносять ся росийські державні круги і коли би мав силу, якої ще не має завдяки австрийським законам, то певне заказав би нам взагалі сьвяткованя Шевченківського сьвята w polskiem (!) mieście Lwowie. Ce "прихильне" становище польської міської управи в хвилї для нас так дорогій запише ся на все в нашій памяти і ми колись нинїшну відмову Полякам пригадаємо..., що ми не в Росиї — а навіть не в Польщі. Шевченківський концерт відбуде ся в Спортовій сали дня 9 с. м. — близшу програму оголосить ся завтра.  