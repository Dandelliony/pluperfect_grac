◦ ◦ ◦ ◦ ◦ ◦ ◦ ◦ ◦ ◦

Мирові предложеня Нїмеччини?
Віддача Ельзасу і Льотаринґії.
ЛЬВІВ, 31. жовтня 1917. Берлїнські дневники подають отсе донесенє "Daily Telegraph":
"Мирові предложеня, поставлені Франції Нїмеччиною, які обнимають приверненє бельґійської держави і зворот Ельзасу і Льотаринґії за уступки коштом Росії, мали бути бельґійським дипльоматом в Швайцарії довірочно передані в Парижи. Предложенє було поставлене безпосередно нїмецьким правительством в звичайній дорозї дипльоматичній.
"Француське правительство повідомило про предложенє всїх союзників. Анґлїйське й італїйське правительство заявили, ще предложенє не може бути приняте.
"В часї від 1. вересня до 1. жовтня Нїмеччина знова напирала на принятє її предложеня, яке обнимало великі добутки коштом Росії. До того Нїмеччина жертвувала Бельґії фінансову поміч в заміну за уступки в Антверпії і за певні війскові ґарантії".
Нїмецьке правительство заперечило свого часу, немов би ставило такі предложеня.
"Зінфайн" про Ірляндію.
БЕРН (Ткб.) "Morning Post" доносить, що в Деблїнї радив конвент Союза "Зінфайн" над новим устроєм союза, який вкінци ухвалено. Сказано в нїм, що проклямованє ірляндської републики з 1916 року є оконечне і що Анґлїя анї також нїякий инший край не має права видавати права в Ірляндії. Взиваєть ся членів напружити всї сили, щоби зломити силу Анґлїї.
Воєнний кредит в Анґлїї.
ЛЬОНДОН (Ткб.) Палата громад одноголосно приняла воєнний кредит 400 мілїонів фунтів штерлїнґів. Бонар Льов сказав, що той кредит вистарчить до першого тижня сїчня.
Манїфестації большевиків.
КОПЕНГАҐА (Ткб) Після телєґрами з Петрограду надходять вісти, що большевики задумують урядити 2. падолиста при помочи монархістів велику манїфестацію. Правительство й инші партії поробили приготованя, щоби перешкодити плянам большевиків. Правительство всюди сконсиґнувало війско, щоби несупокій, який має цїху протиреволюції здавити оружно.
Оборона Петрограду.
ПЕТРОГРАД. (ПТА.) Загальні збори висланцїв північного фронту приняли ось таку ухвалу: Тому, що оборона Петрограду є тїсно звязана з цїлим фронтом, залога столицї не може сама рішати про право оборони Петрограду. Збори повідомляють роб. жовн. Раду в Петроградї, що всякі ухвали жовнїрів, що залога не має уступити з столицї строго осуджує і що такі ухвали не будуть признані.
Затоплено.
БЕРЛЇН. (Вольф.) Нові успіхи підводних лодок виносять 32.000 тон.
Ґраф Гертлінґ обійме уряд канцлєра.
БЕРЛЇН. (Ткб.) Можна тепер припустити напевно, що ґр. Гертлїнґ обійме уряд канцлєра Нїмеччини. Зачувати, що канцлєрський уряд має бути полученим з становищем пруського президента мінїстрів. Відповідає то бажаню більшости партії.
Новий кабінет в Італії.
ЛЮҐАНО. Аґенція Стефанїя потверджує вістку, що Орляндо одержав припорученє утворити кабінет і що припорученє приняв.
Наради, які відбув, дозволяють припускати, що більшість теперішних мінїстрів враз з Соннїном і Біссоляцієм остануть на своїх урядах.
Послїдні вісти про воєнне положенє.
ВІДЕНЬ. Пресова кватира (вечером). Наші армії наближають ся серед побідних боїв з італїйськими задними сторожами до ріки Таґлїяманто. Вчора здобули ми місто Пальманова. Число полонених виносить понад 120 тисяч, число здобутих гармат понад 1000. 