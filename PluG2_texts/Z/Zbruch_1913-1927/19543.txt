До нашого громадянства.

Біблїоґрафічна комісия наукового тов. ім. Шевченка ухвалила видати в сїм ще році повний (по змозі) покажчик до Шевченка (виказ його творів і писань про нього). Отже звертаєть ся комісия до всїх, що спочувають виданю з горячою просьбою присилати всякі друки (особливо числа часописий в чужих мовах), де є хоч коротенька згадка про Великого Кобзаря. Коли хто посїдає збірки таких друків, зволить прислати їх комісиї для використаня. Імена всїх, хто так чи инакше причинить ся до виданя і запоможе його, будуть згадані в виданю. Комісия бажає використати як найповнїйше українські материяли, але богатьох давнійших виданя не годна переглянути, особливо американських і буковинських, через брак їх в біблїотеці наук. товариства. Коли би хто мав згадані друки, комісия буде дуже вдячна за їх присилку. Потрібні передовсім: з американсько-українських видань перші річники Свободи (1893, 1894 і 1895), з календарів "Руського Народного Союза" (для американських Русинів) річники: 1898, 1899, 1903, 1906, 1907, 1910.
З видавництв часописи Свободи потрібні чч. 14, 19, 20, 24 і всї від 31.
З буковинських видань потрібна Буковина за рр. 1899, 1903, 1905, 1906 і калєндарі "Руської Бесїди" за рр. 1901, 1902, 1903, 1905 і 1906, а також ріжні инші буковинсько-українські виданя (Читанки, калєндарі инших видавництв і більшість книжочок "Руської Бесїди").
З галицьких видань нема комплєтів Гром. Голосу від початку аж до р. 1908 включно.
Комісия сподїєть ся, що голос її не лишить ся без успіху. Всяку кореспонденцию просить ся посилати на таку адресу: Біблїоїґрафічна Комісия, Львів, ул. Супінського, 21.  