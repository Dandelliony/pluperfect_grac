◦ ◦ ◦ ◦ ◦ ◦ ◦ ◦ ◦ ◦

Нїмецькі кольонїсти покидають Україну. В останнях кількох лїтах даєть ся замітити серед нїмецьких кольонїстів на Українї сильний рух за поворотом до Нїмеччини. Сього року сей рух дуже поширив ся. Нїмецькі кольонїсти емігрують — головно з волинської ґубернїї, з околиць Звягля і Рожищ луцького повіту та з під місточок Пулин, Холоск і Горошки житомирського повіту. В останних кількох місяцях виеміґрувало з волинської ґубернїї коло три тисячі нїмецьких родин.
Вечірне замиканє склепів. Львівський маґістрат оголошує: З кругів торговельних помічників доходять до маґістрату численні — як урядово провірено — оправдані скарги на купців, котрі не додержують постанов закона про вечірне і недїльне замиканє склепів і через те не дають персоналови запорученого законом відпочинку. Маґістрат взиває П. Т. купців додержувати згаданих постанов під загрозою діймаючих грошевих кар і примусового замиканя склепів з уряду на кошт і небезпеку даних купців.
Новий інспектор армії архикнязь Фридрих родив ся 4. липня 1856 р. як син арх. Карла Фердинанда і княжни Генрієти Насав-Вайбурґ. В 18. році житя вступив до цісарських стрільців, опісля служив рік при уланах і вже в 1889 році став комендантом 5. корпусу і ґенералом у Прешбурзї. 1908 р. став надкомандантом австрийської краєвої оборони. Як наслїдник арх. Райнера довершив зачатого ним дїла отвореня артилєриї при краєвій оборонї. Кілька разів визначив ся як провідник великих віддїлів армії на маневрах, а на маневрах 1902 року був командантом неприятельської армії проти пок. Франца Фердинанда. Арх. Фридрих є властителем кількох заграничних полків, між иншим одного пруського, баварського, віртемберського та еспанського. 