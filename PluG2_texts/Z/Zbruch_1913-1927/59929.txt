В справі ощаджуваня світла

видала команда м. Львова отсе розпорядженє:
1) Всї склепи, з виїмком склепів з поживою, або получених з робітнею, мають бути замикані в 7 год. вечерем. Фризієрам вільно в суботу держати свої льокалї отвореними до 9 год. веч.
2) Годину замкненя брам перекладаєть ся з 9. на 10. веч. Від 9. год. веч. не вільно освітлювати сїний і сходових клїток.
3) В мешканях, торговельних льокалях, реставраціях, каварнях і готелях, далї в усїх публичних урядах належить уживати тільки необхідно конечних лямп. Зайві лямпи треба усунути. Контролю в публичних льокалях і виконанє сього зарядженя в подробицях переведе окремо ц. к. дирекція полїції у Львові.
4) Всякі роди реклями при помочи світла заказують ся аж до дальшого зарядженя. За рекляму при помочи світла вважають ся також світляні написи над склепами, торговельними домами, публичними льокалями, кінематоґрафами і льокалями забав, дальше кожде зовнїшне освітленє сильними лямпами. Внутрішнє освітленє вистав має бути обмежене до 1/3 части дотеперішного.
5) Від 9. год. веч. обмежуєть ся рух трамваю до половини. Переступства сих заряджень, як і инших, які будуть видані властями для належного переведеня, буде карати Дирекція полїції. На оправдану просьбу може Дирекція полїції удїлити від випадку до випадку певних удогіднень. В звязку з сими зарядженями команди м. Львова поручає населеню опалювати й освітлювати тільки найконечнїйші части мешканя і завести як найбільші обмеженя, бо тільки таким способом можемо виграти війну також на економічнім поли. 