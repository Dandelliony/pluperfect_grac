Російська секретна аґентура на Українї в 1914 р.

Відень, 29 жовтня 1917.
П. н. "Дрібниці охранного побуту" П. Павлов друкує у петроградськім "Дни" ряд статей, в яких на основі секретних матеріялів інформує ширший загал про ославлену російську інституцію з часів царського режіму т. зв. охрану. У першій статї п. н. "Скільки коштувала секретна аґентура" подані суми, які царське правительство видавало на удержанє т. зв. секретної аґентури, себто на наєм секретних співробітників жандармерії і на наєм конспіративних льокалїв, в яких мали місце спільні сходини жандармерії й її тайних аґентів. Цифри подані з останнього нормального передвоєнного буджету на 1914 р.
Вибираємо зі статї позиції, які відносять ся до України. І так до катеґорії найменших секретних аґентур, яких річний буджет виносив 2—3 тисяч рублїв, належить між ин. аґентура Холмська; 3—4 тисяч Чернигівська; 4—5 тисяч Симферопільська, Полтавська, Севастопільська, Харківська і Херсонська; найбільше, бо 12—13 тисяч річно видавали з аґентур на території України — Київська й Одеська.
В загалї-ж на всї секретні аґентури в цїлій Росії видано в р. 1914 кругло 600.000 руб. 