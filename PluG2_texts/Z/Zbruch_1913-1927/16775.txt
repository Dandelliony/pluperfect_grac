Страшна зелїзнича катастрофа.

Страшна зелїзнича катастрофа скоїла ся межи стациями Слотвина а Бядолїни за Тарновом, дня 16. с. м. над раном. З Кракова їхав поїзд заповнений робітниками, що вертали з Прус. В 16 ваґонах находило ся 750 робітників і робітниць, переважно зі східної Галичини. Всї переважно спали сперті о стїни. Оден робітник, родом з Росиї, хотів закурити папіроску штучною запальничкою, а коли запальничка не хотїла сьвітити, наляв до неї з фляшки бензини і запалив сїрником. Тодї настав сильний вибух бензини не лише в запальничці, але й у фляшці і в одній хвили на робітнику та його двох сусїдах почала горіти одїж. У ваґонї счинив ся страшний крик і хтось потягнув за гальму, наслїдком чого поїзд небавком станув а робітники повискакували в ваґона. Довкола них зібрала ся ціла гурма людий, товплячись на шинах другого шляху. Нараз тими другими шинами надігнав як блискавка поспішний поїзд зі Львова і заким люди оглянули ся, впакував ся на них. Настав страшний крик. Поспішний поїзд, що гнав зї скоростию 100 клм. на годину, небавком спинено, але тимчасом під машиною згинуло 8 осіб. Колеса і цілий спід машини були облїплені людським мясом. Не було вже нїякого ратунку і поспішний поїзд поїхав дальше, але в Кракові мусїли дати иншу машину, бо попередну треба було очистити з крови і людського мяса. Погибших розпізнано по останках одежи та паперах, які при них найдено. Були се переважно руські робітники. Згинули: 19-лїтний Кароль Дольник, 25-лїтний Федько Чукиль, 25-лїтний Андрій Пастух, його жінка Софія, 25-лїтний Стефан Каждяк — всї з яворівського повіта; дальше 20-лїтний Федько Миронюк з коломийського і 17-лїтний Антін Ордон з тарнобжеського повіта, та одна жінка незвісного назвища. Слїдство ствердило, що в зелїзничої служби ніхто не провинив ся, бо цілу катастрофу викликав чистий випадок. 