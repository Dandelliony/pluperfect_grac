◦ ◦ ◦ ◦ ◦ ◦ ◦ ◦ ◦ ◦

  Міжнародне життя.   Сейм приняв поправку, яка додавала до п. 43-го конституції: "президентом Республіки може бути вибраний кожен громадянин держави, який скінчив 40 літ" — слова "Поляк і католик". Сейм приняв законопроєкт про з'єдинення з польською державою східніх земель, отриманих по рижському гоговору. Ці землі підлягають центральній владі, цебто: Сеймові, Начальникові Держави і поодиноким міністрам. Встановлено такі воєводства — Волинське з м. Луцьком, Поліське з м. Пінськом, і Новоґродське з м. Новогрудком. Гродненський, Волковиський і Біловежський повіти приєднано до Білостоцького воєводства.   У сеймовій диспуті над справою східніх земель, деп. Зєменцкі (Р.Р.S.) протестував проти репресій проти українського й білоруського населення. Прем'єр Скульскі відповів на те, що уряд бореться тільки з протидержавними течіями і що сепаратистичні тенденції безумовно не будуть толєровані; але культурні, просвітні й реліґійні права нац. меншинств будуть заховані.   Румунське посольство в Будапешті офіціяльно заперечило слухам про воєнні операції в Бесарабії, зазначаючи, що недавно рум. військовий міністр особисто оглядав всю лінію Дністра і прийшов до переконання, що большевики сконцентрувались на лівому березі з організаційними та харчевими плянами.   Румунський уряд оголосив військовий стан на довжні 30 km по правому березі Дністра. Рух подорожніх та перевіз краму цілком стриманий.   Большевицька аґітація в Анґлії поділила собі весь край на 79 повітів і 26 округ. Кількість комуністів в Анґлії доходить 20.000; співчуваючих комунізмові серед робітників є около 10.000. Персонал пропаґандистів складається зі 172 аґентів І-ої кляси, 480 ІІ-ої та 617 ІІІ-ої кляси; більшість з них бере постійну платню. Видатки на комун. аґітацію в Анґлії за II полов. 1920 р. були, приблизно, 13.750 х. штерл. місячно. Москва відмовлюється збільшити кредити на аґітацію. ("Times").   Визнання Латвії і Естонії має в найближчому часі послідувати офіціяльно з боку шведського, норвежського й данського урядів.   Дефіцит Австрії на біжучий бюджетний рік доходить сорока міліярдів корон.   Баварський премєр висказався проти розброєння баварських дружин згідно з вимогами парижської конференції.   Італійський уряд предложив парляментові законопроєкт про робітничий контроль у фабриках і др. державних промислових заведеннях.   Польща заключила з Румунією союз. На запит представника преси, чи в союз той увійде й Чехо-Словаччина, відповів мін. зак. спр. Сапєга, що спершу мусить загоїтися рана, завдана Польщі Чехією.   [Воля, 19.02.1921] 