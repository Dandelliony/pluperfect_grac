◦ ◦ ◦ ◦ ◦ ◦ ◦ ◦ ◦ ◦

Добродїйність міста Львова в руках міської команди. Намісник бар. Діллєр повідомив правительственного комісаря Ґрабовського, що командант міста ґенерал Рімль буде виконувати іменем намісника опіку над цїлою добродїйною дїяльністю міста.
Місто Львів для N. К. N. Минулої середи відбуло ся засїданє львівського маґістрату, на якім між иншим порушено виплатити польському Начальному Комітетови Народовому субвенцію в квотї 1800 К. за II. піврік с. р. на частинне покритє коштів найму льокалю при вул. Баторія. Українські члени прибічної Ради м. Львова повинні домагати ся такої самої субвенції на анальоґічні українські цїли, а компетентні власти повинні вплинути, щоб маґістрат м. Львова трактував обі народности краю однаково.
Найновійші напрями в науцї рисунків. В будинку шкільнім ім. М. Шашкевича у Львові при вул. Скарбківській ч. 16 відбудеть ся для Вп. товаришок і Вп. товаришів десять безплатних викладів (радше товариських сходин) про найновійший напрям в науцї рисунків в народній школї. Кожний виклад буде тривати дві години, то є від год. 5 до 7 вечером, — почавши від 2. н. ст. сїчня 1917. Близші інформації дає управа школи від години 10 до 12 рано в днях перед розпочатєм сходин. — Танчковський.
Пан Натан Флїґлєр і товариші. "Grazer Тagespost" пише: На Буковинї лучила ся така нечувана подїя: Банкирови Натанови Флїнґлєрови і властителеви млинів Натанови Крафтови віддано в краю весь оборот худобою та право виключного привозу худоби з Ромунії. Оба ті панове вихіснували як слїд той свій привілей і збільшили свій маєток в 100.000 і 200.000 К до 3 і 4 мілїонів корон. Перед третим занятєм краю Росіянами тисячі утїкаючих селян забрало з собою свою худобу, щоби її для себе вратувати. І ось стало ся щось неімовірне: аґенти панів Натана Фріґлєра і Натана Крафта присилували людий продати худобу за смішно низькі цїни (за 1 кґ. живої ваги плачено найбільше 1 К 50 с.) та недозволили їм вивезти худобу в дальшу позавоєнну область. Таким чином відобрано тисячі рогатої худоби і безрог буковинським селянам.
Перший доброволець з Варшави. Польські дневники доносять, що на лісту добровольцїв до нової польської армії вписав ся у Варшаві один з перших 65-лїтний Станислав Витовт ґр. Алєксандрович. 