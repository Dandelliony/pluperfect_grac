◦ ◦ ◦ ◦ ◦ ◦ ◦ ◦ ◦ ◦

Відручне цїсарське письмо до митрополита ґр. Шептицького. ВІДЕНЬ (Ткб.) "Wiener Zeitung" оголошує отсе відручне письмо цїсаря до митрополита ґр. Шептицького:
Любий Архиепископе ґр. Шептицький! В часї важкого досвіду, який спав на Ваш вузший родинний край через прихід неприятеля, Ви неустрашимо і мужно доховали вірности, слюбованої Церкві, Цїсареви і Державі та з підданєм себе знесли Ви також утрату свободи. Ваш поворот до вітчини дає Менї милу нагоду у вдячнім признаню згадати про Ваше готове до посвяти й патріотичне захованє, як зверхний знак котрого надаю Вам великий хрест Мого ордеру Лєопольда з воєнною декорацією. Райхенав, дня 27. серпня. Карло в. р.
Д-р Володимир Охримович в Київі. Українське Бюро з Стокгольмі доносить, що вивезений російськими властями зі Львова директор "Днїстра" д-р В. Охримович вернув з Сибіри до Київа. Ся звістка знайде радісний відгомін в широких кругах нашого громадянства, в яких д-р Охримович звісний як визначний дїяч, який, почавши від 1890-их років, брав участь в усїх важнїйших подїях нашого національного житя: як провідник радикальної молодїжи в 1890-их роках як один з основателїв національно-демократичної партії в 1899 р., як адвокат, орґанїзатор і посол Залїщиччини (вибраний в 1909 року він швидко зложив мандат), як редактор, а опісля голова Видавничої Спілки "Дїла", як директор "Днїстра", як публїцист і науковий дослїдник на поли етноґрафії і статистики. Наша редакція, в якій д-р Охримович оставив як найлїпші спомини, висловляє йому отсею дорогою свою радість і свій привіт з приводу визволеня з Сибіри.
Митрополит ґр. Шептицький виїхав — як нам доносять з Відня — до таборів українських виселенцїв у Ґміндї і Ґредіґу. По поворотї задержить ся коротко у Віднї. До Львова приїде в половинї найблизшого тижня.
Союз "Українок" подає отсим до відома своїм членам, що відзнаки товариства можна набувати щоденно у М. Саламанчуківної "Днїстер" І поверх та що дня 1. вересня о год. 6 вечір відбудуть ся загальні сходини, на які просить ся також.
Відзнаки на приїзд Ексц. Митрополита можна від суботи, дня 1. вересня дістати за зложенєм добровільного датку на фонд ім. А. Шептицького в склепах "Достави", "Народної Торговлї" і "Наук. тов. ім. Шевченка". По вулицях продавати їх не будуть. 