◦ ◦ ◦ ◦ ◦ ◦ ◦ ◦ ◦ ◦

На могилї бл. п. Адама Коцка буде в пятницю 7. с. м. о 6. год. торжественна панахида, на яку усе українське студентство і суспільність запрошує. — комітет Українського Студентства.
Самбірський деканат для інвалїдів УСС — відповідно до відозви з дня 10/7 1916 зложив суму 3088 К 81 с., а то: Самбір зложив 290 К, Кульчицї 180 К, Береги 110 К, Ольшаник 164 К, Пяловичі 80 К, Містковичі 707.30 К, Корничі 527 К, Бережниця 152, Гумінець 162 К, Воля коблянська 64, Бложів 99.10 К, Ваневичі 80 К, Бараночицї 120.52 К. Всего разом зложено суму 2.735 К 92 сот. з призначенєм на дім інвалїдів для УСС. ім. Григорія Коссака. Парохії: Бабина зложила 167.42 К, Черхава 51 К, Гуків 30 К, Торгановичі 30.70, Торчиновичі 42.70 К, Кобло 31.17 К, всего разом 352 К 89 сот. зложили для інвалїдів УСС. Поважна сума 3.088 К з одного деканату є наглядним доказом, яку велику суму міг би наш нарід дати своїм борцям, коли би до сего дїла була охота і воля всїх деканатів, а деканатів в Галичинї є висше 120. Поляки для своїх інвалїдів стрільцїв зложили 100.000 К (фонд імени Пілсудського).
Воєнна вистава у Відни. Дня 1. липня відбуло ся у Відни торжественне отворенє вистави. Виставу отворив в заступстві цїсаря архикнязь Франц Сальватор. Відповідаючи на промову президента видїлу працї радника двора Вукотіча, зазначив архикнязь, що одною з головних цїлий вистави є пособити воєнній опіцї. Опісля архикнязь в товаристві представників війскових і цивільних властий, дипльоматичного корпусу і гостий оглядав виставу.
Спільна мінїстерська рада в господарських справах. Під проводом мінїстра заграничних справ відбула ся дня 3. липня у Відни спільна мінїстерська рада, на якій обговорювано господарські справи, що остають в звязку з війною. В обрадах взяли участь оба президенти мінїстрів, мінїстер війни, оба мінїстри торговлї та оба мінїстри скарбу.
Смерть ученого слявіста. Відомий учений і слявіст о. Йосиф Карасек помер.
"Gazeta Codzienna" завішена властями за прасові провини на протяг 10 днїв, почавши від завтра.
Особисті вісти. Дня 3. с. м. відбулась в унїверситеті львівськім промоція Осипа Юрія Залужного з Небилова на доктора всїх наук лїкарських. 