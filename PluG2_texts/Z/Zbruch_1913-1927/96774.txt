◦ ◦ ◦ ◦

Американські Жиди підпирають Литву. До жидівського кореспонденційного Бюра доносять з Ню-Йорку: Американські Жиди розвинули широку аґітацію в користь Литви. В останнім часі оголосили Жиди в Філядельфії відозву, взиваючу Жидів до субскрибовання литовської державної позички. У відозві сказано м. ин., що Жиди на Литві мають цілковиту політичну і економічну рівноправність, мають свойого представника в кабінеті міністрів і що кождий доляр, позичений скарбови литовської держави принесе користь жидівському населенню, яке має повну свободу політичного і господарського розвитку.   Вільсон в справі Східної Тракії. З Вашінґтону доносять: В найновішій ноті Вільсона до союзників сказано, що Греція повинна одержати східну Тракію без Константинополя, Адріянополя і Кіркіліс, які то округи повинні припасти Болгарії.   Право голосовання на Шлеську. Пермський "Журналь" доносить, що право голосовання підчас плєбісциту на Тешинськім Шлеську прислугує усім мешканцям цего краю, які від дня 1. серпня 1919. покінчили 20 літ і від 1. серпня 1914 перебувають на плєбісцитовій области.   Проти походу німецьких військ в область Рур. Радіо з Ліону. Мілєран у відповіди на ноту німецького шарж д'афер переслав лист такого змісту: Похід німецьких військ в области Рур був би допускаємий тільки на випадок справжньої конечности. Комісія для контрольовання виповнення версальського договору ствердила, що інтервенція німецького правительства в данім випадку була би без успіху, супроти чого не можна узгляднити бажання німецького правительства.   Воєнний стан між Америкою і Німеччиною покінчений. Париж. К.Б. З Вашінґтону доносять, що в палаті репрезентантів предложено внесення, котре оголошує воєнний стан з Німеччиною за покінчений. Се внесення перекажеться комісії і прийде під наради з кінцем тижня. Іменем правительства виступить проти внесення Фльод і вкаже на се, що конституція не дає конґресови права проклямувати мирний стан: Конґрес може лише домагатися від президента такої деклярації.   Самоврядування Ірлядії. Льондон. К. Б. Палата громад приняла 348 голосами проти 94 в другім читанню закон про самоврядування Ірляндії.   Кріза в Данії. Копенгаґа. К. Б. "Політікен" доносить, що правительство зарядило покликання нових військових відділів і що війська стаціоновані в Копенгазі одержали острі набої. Складачі часописів перервали нині рано працю. Від завтра виходити муть лише радикальні соціялістичні часописи.   Пекарі здержали працю.  Портові робітники, моряки і машиністи рішили ще нині перервати працю. Наслідком цего здержано правильну корабельну комунікацію. Залізничники ухвалили зачати загальний страйк. Наслідком сего міщанські круги поробили приготовання для зорґанізовання доброволецької служби. "Національ Тіденде" доносить, що нове правительство задумує запропонувати коаліції зінтернаціоналізовання другої шлєзвіґської стрефи, бо побоюється, що колиб Флєнбурґ, що лежить на данській границі, остав при Німеччині, то се могло би викликати війну Німеччиною і Данією.   Капп в Ґданську. Відень. T.К. З листа, який прийшов до Берліна, виходить, що Капп є в Ґданську.   Громадська думка 