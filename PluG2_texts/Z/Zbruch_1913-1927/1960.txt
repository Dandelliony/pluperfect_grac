Розвязанє українського парляментарного Союза. — Соймова виборча реформа — Італійський Факультет. — Спільна рада міністрів. — Війна на Балканї.

Розвязанє українського парляментарного Союза. Slav. Korresp подає інформациї пос. проф. д-ра С.Днїстрянського про розвязанє українського парляментарного Союза. А саме український парляментарний Клюб на засїданю 11. с. м. ухвалив виступити з українського парляментарного Союза, що є рівнозначним з розвязанєм Союза. Тепер український нац.-дем. Клюб веде переговори з українським радикальним Клюбом в справі утвореня спільного клюбу.
Се поясненє пос. Днїстрянського в звязку з поданим уже в нас поясненєм пос. Василька, стверджує ясно і недвозначно, що інїциятива розвязаня Союза вийшла від українських нац.-дем. послів, що сю інїциятиву викликало невдоволенє з компромісової тактики, накидуваної Союзови пос. Васильком, тактики, яку сам посол Василько признав у своїй заяві невдачною.
З огляду на такий стан справи можна перейти до дневного порядку над твердженєм Gazet-и Wieczorn-ої, що, мовляв, пос. Василько покинув галицьких послів, бо не солїдаризував ся з їх полїтикою „borby", якій таким чином вимірив „moralny policzek". Хто кого покинув, се ясно видно не тільки з інформаций пос. Днїстрянського, але і з заяви самого пос. Василька. А що в очах польської преси тільки той український полїтик дістає епітет „розумного", котрий є проти рішучої боротьби за права українського народу, се вже нас перестало дивувати.
Розумієть ся, що всї вїстки польської преси про якусь злуку галицьких радикальних послів з буковинськими і т. п. комбінациї є виссані з пальця і сьвідчать лише про польську іґноранцию в наших справах. Одиноким результатом розвязаня Союза може бути тільки тїснїйша орґанїзация всїх українських парламентарних послів з Галичини на взорець українського клюбу в галицькім соймі.
Тим самим відпадають всякі комбінациї польської преси про ослабленє нашої репрезентациї в її боротьбі проти польського гнету.
Соймова виборча реформа. Про результат віденських конференций в справі виборчої реформи до галицького сойму подає Czas отсї інформації: «Польсько-українські переговори в справі соймової виборчої реформи, хоч причинили ся до певного зближеня, одначе не довели до порозуміня. Головні ріжницї можна обняти в три ґрупи: 1) Українцї жадають на вид 64 мандатів але згодили ся би на 62, одначе Поляки не хотять чути поза 60. 2) Українці жадають, щоби так само, як до Краєвого Видїлу, вони самі вибирали представників також до краєвих інституций, передовсїм до Краєвого Банку, а Поляки обстають при виборі цїлим соймом. 3) Українцї не годять ся на петрифікацию виборчої ординації до повітових рад а тільки прінціпіяльно хотять признати репрезентацию клясових інтересів. Та хоч що-до сих справ не осягнено порозуміня, збереть ся соймова комісия для виборчої реформи, щоби по змозї довести до порозуміня.
Італійський Факультет. Буджетова комісия на засїданю 14. с. м. приняла 35 голосами проти 4 правительственне предложенє в справі заложеня італїйського правничого факультету. На основі сього предложеня факультет має бути заложений в Триєстї найпізнїйше з початком зимового семестра 1915/16.
Спільна рада міністрів. Вчера відбула ся під проводом мінїстра заграничних справ спільна рада мінїстрів, в якій взяли участь спільні мінїстри, президенти обох кабінетів, а також инші члени обох кабінетів. Предметом нарад були економічно-суспільні справи. Нинї по полудни наради відбуватимуть ся далї.
Війна на Балканї.
Вісти з поля війни. Daily Chronicle доносить, що ві второк Болгари заняли місцевість Булаір. Турецькі кораблї зробили похибку й острілювали своє власне війско. Енвер бей, котрий причалив з 5 транспортовими кораблями до Шаркей, висїв з 2000 жовнїрів, але зараз зявили ся Болгари і в завзятій боротьбі знесли цїлий турецький віддїл. Енвер бей з трудом уратував ся, утїкши на корабель.
Neue Freie Presse доносить з Царгорода, що 13.000 Греків висїло в Айвалїк у віляєтї Смирна.
З Білгорода доносять, що в Адриянополи вибухла в кількох місцях пожежа. В середу пополудни мала почати ся завзята боротьба над рікою Тунджею. Болгари мали переловити телєґраму команданта кріпости, в якій доносило ся, що кріпость має поживи ще лише на 5 днїв. Здаєть ся, що загальний приступ на Адриянополь уже почав ся.
ЦАРГОРОД. (Ткб.) Урядово доносять: Пятниця минула в Адриянополи спокійно. Під Ґалїполї, Булаіром і Чатальджею нема зміни. Ми обсадили місцевість Порманлї й укріпили її. Неприятель робить шанцї на горбках на захід від Каразакей і Акалян.
З Адриянополя. СОФІЯ. (Ткб.) Правительство в прінціпі згодило ся з пропозициєю конзулїв в Адриянополи, щоби усунути чужинцїв у безпечні місця.
ПАРИЖ. (Ткб.) Доносять із Софії, що мабуть усїм чужинцям, котрі викажуть ся сьвідоцтвом конзуля, вільно буде вийти з Адриянополя й удати ся в довільні місця. Покинено думку помістити чужинцїв у невтральніи стрефі Караґаша, бо ся стрефа лежить у лінїї сербського війска, а ґенеральний штаб сеї армії не хоче обняти відповідальности за нагляд над чужинцями і за їх виживленє.
Крета свобідна. АТЕНИ. (Ткб.) Доносять з Канеї: Кружляк „Yarmouth" перед виїздом із заливу Суда зняв в торжественний спосіб відтам турецьку фляґу і віддав її нїмецькому конзулеви. Потім вивісили грецьку фляґу. Ґен. ґубернатор острова Драґуміс і численна публика з великим одушевленєм приглядали ся з берега заливу сему торжеству.
Балканські відгуки. БІЛГОРОД. (Ткб.) Урядово заперечують вістку часописи Leipzeger Neuste Nachrichten про бунт турецьких бранц]в в білгородській кріпости.
МАЛЬТА. (Ткб.) Турецький кружляк „Гамід’є" не віддалить ся відси перед 17 с. м.
Фінансові клопоти Туреччини. Berliner Tageblatt доносить, що банкова анґлїйсько-нїмецько-француська консорция хотїла дати Портї 500 тисяч турецьких фунтів і що сей інтерес в послїдній хвилї було ударемнено наслїдком француського протесту. Розбитє сеї акциї погіршило загальне фінансове положенє Туреччини.
Справа мира. ПАРИЖ. (Ткб.) Echo de Paris довідуєть ся що Гакі паша має порученє запропонувати в Льондонї слїдуюче полагодженє справи: Порта відступила би балканським союзникам цїлу турецьку область аж по лїнїю Мідія-Енос; Адриянополь має лишити ся независимою музулманською громадою.
Пропозиция ся що правда не видає ся практичною, однак декотрі держави волїли би таку розвязку, нїж продовжуванє війни.
Neue Freie Presse доносить, що Решід паша, дотеперішний перший турецький делєґат у мирових переговорах, кинув головно тому Льондон, шо його місце займе Гакі паша. Решід паша належить до противників молодотурків, отже з хвилею, коли молодотурки вернули до власти, не хочуть, щоби переговори були в руках чоловіка, котрому не довірюють
Румунсько-болгарський конфлїкт. Берлїнський румунський посол приняв представника Berliner Tageblatt-а. В розмові заявив йому, що положенє у відношеню до Болгариї дуже поважне. Положенє заострило ся, а причиною сего є сильне занепокоєнє, котре обняло румунське населенє наслїдком проволїкаючого поведеня Болгариї. Дальше заявив румунський посол, що в його краю панує велике розяренє, бо населенє боїть ся, що можливе занятє Болгарами Добруджи було би нарушенєм европейського мира.
Vossische Zeitung доносить, що румунські домаганя поставлені у так рішучій формі, що нема мови про правильні переговори і що коли би не узгляднено домагань, грозить безпроволочне зірванє переговорів.
ЛЬОНДОН. (Б. Райтера). З дипломатичних кругів доносять, що відбула ся нарада амбасадорів в справі пропозициї посередництва великих держав у румунсько болгарськім конфлїктї. Запропоновано, щоби дораджувати в Софії і Букарештї поміркованє.
СОФІЯ. (Болг. Аґ.) Румунський посол Ґіка вчера о 4 год. по пол. знова конферував зі Сарафовом, тепер у присутности також Данева. Нарада тривала півтора години. 