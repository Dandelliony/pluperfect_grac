◦ ◦ ◦ ◦ ◦ ◦ ◦ ◦ ◦ ◦

Вписи на перший рік ц. к. учительської семинарії жіночої у Львові та школи вправ при тій семинарії відбудуть ся дня 30. серпня від 8 до 12 год. рано і від 4 до 6 год. по полудни. Звертаємо увагу інтересованих, щоби вже заздалегідь постарались о потрібні перепустки зглядно пашпорти і вчас явились до впису, бо пізнїйші зголошеня не будуть узгляднені.
Особисті вісти. Комендант міста ґен. Рімль виїхав на три днї до Відня. — Краєвий маршалок Нєзабітовський удїляв учера авдієнцій у соймовім будинку.
Дирекція ц. к. ґімназії з українською викладовою мовою в Перемишли повідомляє, що поданя о принятє до Ґімназіяльного Інститута, Бурси св. Миколая і бурси Дешевої Кухнї належить вносити на руки дирекції найдальше до 20. серпня. Місячні оплати, платні точно з гори, виносять: в Інститутї 100 кор., в бурсї св. Миколая 60 кор., в бурсї Дешевої Кухнї 40—45 кор. Сам харч в Дешевій Кухнї коштує 25—30 кор. Знижки удїляють ся тільки у виїмкових случаях, попертих достовірним свідоцтвом убожества. Коли би артикули живности подешевіли, знизить ся оплату відповідно до того в часї шкільного року. Кождий питомець мусить мати що найменше: 6 пар біля, 2 пари черевиків, постїль з сїнником, по 3 простирала на лїжка і під колдру, 3 ручники. Біля не переть ся в жадній інституції.
Знесенє обмеженя для студенток унїверситету. До сеї пори звичайними студентками в австрійських унїверситетах могли стати тільки ті абсольвенти середних шкіл, як у свідоцтві зрілости могли виказати ся, що нота "достаточно" не переступила числа трьох предметів. Тепер при загальній реформі середних шкіл мінїстерство просвіти знесло се обмеженє. Подібний розпорядок видав також мінїстер просвіти на Угорщинї. 