Поляки боять ся зросту значіня Українцїв в Австрії.

Процес лїквідації історичної Польщі. — Польща мусить вернути до етноґрафічних границь.
Львів, 18. марта 1918. 
В чім лежить основна причина виступу галицьких Поляків проти миря з Україною? На се відповідає віденський кореспондент берлїнської "Vossische Zeitung" Еміль Лодвіґ:
"Великим полїтичним мотивом, який Холмську справу робить цїкавою також серед світово-історичних кріз, був і є ще нинї страх Поляків перед зростом значіня Українцїв в Австрії".
З сього становища оцїнює кореспондент цїлу теперішну польську крізу в Австрії.
В оцїнюваню деяких подробиць кореспондент — що правда — говорить під польським впливом найбільші нїсенїтницї. Так приміром, коли впевняє про щирість польського обуреня з приводу відданя "польського краю" Українї, оставляючи у необізнаного з відносинами читача вражінє, що Холмщина се край справдї польський і що Поляки мали справдї причину обурювати ся. Український читач має про се вироблене понятє: що польське обуренє було обуренєм рабівника чужої землї, заведеного в своїх надїях.
Або коли нїмецький публїцист говорить про "вісїм мілїонів галицького народу" в тім pозуміню, що се під полїтичним оглядом "польська нація", то се також крайня іґноранція.
Не менша іґноранція, коли говориться про закордонну Україну, що її відкрито аж тодї, коли показало ся, що вона має хлїб, якого треба, осередним державам. Певна річ, для іґнорантів, з яких складаєть ся полїтичний світ осередних держав, відкрито її аж тодї, — так само, як для анальфабета відкривають ся азбуку аж тодї, коли його навчить ся читати. Але з того не виходить, що азбука перед тим не істнувала.
Побіч сих невірних подробиць є також дуже влучні. Так приміром, коли говорить ся, що опозиція ґр. Ґолуховського, подиктована також особистим мотивом, скритикувати свого наступники на становищи австро-угорського мінїстра заграничних справ. Або — що польські маґнати з австрійської палати панів, які мають свої посїлости в Холмщинї, не мають охоти залежати від Української Народної Републики.
Та поза подробицями — провідний полїтичний мотив виводів нїмецького кореспондента глибоко вірний.
Навязуючи до послуханя президії польського кола у цїсаря, пише він:
"Послуханє тягло ся всего пару мінут. Цїсар привитав поданєм руки тільки свого мінїстра Твардовського, поза тим обмежив ся тим, що трьом провідникам сказав, що бажає відновити з Поляками відносини, які все лучили з ними його попередника. За кілька годин Поляки казали свому презесови оголосити сю фразу в заяві, що вони вдержують ся від голосованя з огляду на Найвисшу обітницю, що давні відносини будуть привернені.
"Тут лежить ключ до цїлого конфлїкту. Польська полїтична фронда в приводу Холмщини повстала з боязни, що Поляки від тепер можуть уже не значити того, за що вони могли себе вважати доси: за один з трьох пануючих народів в Австрії. Тому певне пішли сим разом до цїсаря, не щоб обіцяти свої голоси за означені обіцянки а, b, с; сим разом хотїли вони від цїсаря менше, не хотїли нїчого, а одначе хотїли всего: хотїли знати, чи замах, який зроблено проти них у Берестю, є симптомом для їх будучности. Вони хотїли знати, що відступленє Холмщини Українї було конечністю, нехай тільки хибною вірою ґр. Чернїна в таку конечність, а не сиґналом до панованя їх ворогів — австрійських Українцїв, яких вони десятилїтя поборювали, з якими тепер може мали б поміняти ся ролями.
"В сїм розуміню цїсарське слово, підперте означеними обіцянками правительства, є високо полїтичним актом і тільки сим словом могли провідники розворушеній Галичинї (?!) пояснити, чому в кінци уступили."
З приводу сих виводів нїмецького публїциста можемо тільки пригадати, що ми писали зараз в перших днях польського протесту проти берестейського мира: що є се історичний процес лїквідації історичної Польщі. Сей процес відбудеть ся також в Галичинї. І тут Польща мусить вернути до своїх етноґрафічних границь. Ріжні полїтичні крізи можуть сей процес прискорити або припізнити, але здержати — його нїхто і нїщо не вдержить.
Наша полїтична задача — і Української Народної Републики і наша тут в Австрії — лежить в тім, щоби сей процес відбув ся як найшвидше, щоби Поляки як найшвидше перестали бути панами української землї. 