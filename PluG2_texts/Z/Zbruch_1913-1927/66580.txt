◦ ◦ ◦ ◦ ◦ ◦ ◦ ◦ ◦ ◦

Митрополит А. Шептицький. "Утро Росії" з 26 цвітня доносить з Київа: Сюди приїхав з Петрограду унїятський митрополит Андрій Шептицький, звідки разом з комісарем Галичини та Буковини Д. Дорошенком він їде в церковних справах до Тернополя, а потім через Швецію з дозволу російського правительства до Австрії.
"Утро Росії" з 23. цвітня доносить: Перебуваючи в Петроградї, унїятський митрополит Андрій Шептицький подав до надпрокурора синода В. Львова меморіял, в якім просив дозволити йому запитати дїтий унїятів, переведених на православє в часї окупації Галичини, а потім вивезених до Росії, чи не захочуть вони по вернути ся до унїятства. Надпрокурор синода не найшов засадничих причин відмовити сїй просьбі.
Від Митроп. Шептицького одержав пос. д-р Евген Олесницький 25. с. м. отсю картку: Петроград дня 10. ст. ст. цвітня 1917. Найдорожший Пане Посол! Картка Ваша з 24. грудня, яку я тут тому кілька днїв дістав, зворушила цїле моє серце. Не може то бути, щоби ми не побачили ся, щоби ми ще разом не працювали. Усильно Бога прошу о Ваше здоровлє. Я освободжений і 15 ст. ст. марта приїхав тут, та на другий день тяжко захорував — інфлюенца, плєврітіс — з дуже високою температурою. Перележав три тижнї. Тепер встаю і поволи до сил вертаю. Маю позволенє виїхати. Не думаю, щоби се було можливе скорше, як за 6 недїль. Всї наші вертають. Слава Богу за все. — Андрей.
Поклик. Велика часть жіночої молодїжи, прогнана з рідної країни світовою заверухою, опинила ся в Відни і серед гірких обставин ходить тут до школи. Зближаєть ся лїто і так радо не одна учениця семинарії або ґімназії побуяла би по рідних просторах, дихнула би свіжим воздухом, та нїкуди їй поїхати, бо її родина або під російським правлінєм, або в бараках живе. Тому звертаєть ся комітет опіки молодїжи до милосердних сердець в Галичинї з просьбою приняти до себе на час лїтних ферій ученицї віденських шкіл і дати їм можність скріпити здоровлє тай зажити рідною атмосферою. Зголошеня приймає голова комітету опіки молодїжи о. Мітрат д-р Й. Жук Відень І. Riemergasse 1, або голова секції для дївчат Мелянїя Цегельська Відень XVIII. Plenergasse 3/9. 