Родимцї!

Пекуча потреба і воля народа покликала перед трома роками до житя Комітет "Краєвий Шкільний Союз" "Рідна Школа" у Львові, котрого завданєм є дбати про рідну нашу школу, про вихованє інтелїґентної та національно сьвідомої молодїжи.
КШС. сповняє совісно і після найлїпшого свого знаня ту задачу: більше двох тисячок нашої дїтвори — хлопців і дївчат — побирає науку в наших приватних школах, виховує ся на добрих членів свого народа, добрих дітий своєї церкви. Дїтвора ся без тих шкіл або осталась би цїлком безграмотною, або мала лише її частина — богатших родичів — виховувалась би в ненаших і на жаль часто ворожих нам школах.
З 8-ох наших приватних ґімназий одержали в шк. році 1912/13 6 право прилюдності, крім того помагає КШС двом прив. учит. семінариям (3 клясова жіноча в Коломиї і 1 класова мужеська у Львові), торговельній школі у Львові, ґімназ. курсам, прив. народн. школам по краю; не менше старає ся КШС о придбанє учителїв для середнах шкіл через надїлюванє бідних а ідейних наших академиків зворотними стапендиями для позисканя потрібних учительських кваліфікаций.
І чимало ще дальших завдань стоять перед КШСоюзом, які мають придбати нашому народови лїпшу будучність.
Та кожда праця, а передівсїм просьвітна, вимагають гроша. Зрозуміла се наша суспільність, поняла вона хосенну і конечну роботу К.Ш.Союза не лишє ту в ріднім краю, але також і брати наші в Америці (честь їм за се!) і поспішили з щедрими датками на "Рідну Школу".
Однак настали страшні часи: роки 1912, 1913, 1914 се чорні роки. Неурожаї, повени, марево війни, економічний застій захитали або і знищили житє бутє нашого люду в краю (а також і в Америцї не гаразд). Наслїдком сього зменшала ся жертвенність на рідну школу в сїм роцї так, що КШС. є близький руїни і колиб так дальше мало піти, мусїв би він розвязати ся.
З тим упалиби і наші приватні школи, а се потягнуло би за собою не лише діймаючу шкоду, але також викликало би в нашій суспільности зневіру у власні сили, зневіру в її культурну місию серед народів!
Чиж справдї наші горячі пориви мали би упасти? Чи справдї заообіглива праця Краєвого Шкільного Союза мала би змарнїти? НІ! Ми в се не можемо вірити! Коронами не много у нас може нинї сипати, але сотика дасть і найбіднїйший. Способів збираня жертв подав КШС чимало, а також і "Сьвященик" патріот в час. Дїлї з дня 4/ІХ ч. 196 вказав, як можна як можна зібрати 5000 корон на "Рідну Школу".
Гляньмо на Чехів. Сотиковими складками вибудували свій величавий театр у золотій Празї. Коли ж він погорів, сотиковими датками зложили другий мілїоновий фонд і вибудували новий театр! З сотикових датків, але масових чеська шкільна Матиця удержує богато приватних чеських шкіл середних, народних, фахових і т. и., і в той спосіб боронить свій нарід перед ґерманїзациєю і підносить його культурно! Чиж у нас не може так бути? Може! Лиш поведїм акцию масову, обіймім нею найширші круги. Не повинно бути міста повітового, де би не завязав ся повітовий комітет, не повинно бути села, де би не де би не було місцевого комітету "Рідна Школа".
Родимцї! Ми певні, що наша суспільність не дасть упасти Краєвому Шкільному Союзови "Рідній Школї".
Канцелярия КШСоюзова вулиця Домінїканська ч. 4. III. у Львові для Вас все отворена! 