◦ ◦ ◦ ◦ ◦ ◦ ◦ ◦ ◦ ◦

Управа міста Жовкви. З кінцем м. року повітовий маршалок Стефан Дунїн Козїцкий, що був постановлений бурмистром в Жовкві підчас російського народу, зложив урядованє. Заряд міста обняв наново правительственний комісар Стан. Ґорецький з доданою йому до помочи прибічною радою.
Здержанє лїцитації львівських заставів. Львівський акційний банк при вул. Карла Людвіка, що в часї російського наїзду давав позички на застави, заповів був на 12. лютого с. р. публичну лїцитацію невикуплених заставів. Дирекція полїції зажадала здержаня лїцитації до неозначеного часу. Акційний банк позволив розпізнавати заставлені в себе предмети тим особам, які гадають, що між ними знайдуть ся річи, покрадені в них підчас наїзду і заставлені.
Померли: Олександер Мнїшек Тхоржнїцкий, емеритований президент висшого краєвого Суду у Львові, тайний радник, помер 8. с. м. в Закопанім. — Помер польський артист-маляр Тадїй Айдукевич, лєґіонїст, в 65 роцї житя.
Дорогоцїнний атляс. Липський антиквар Гірземан набув дорогоцїнний старий атляс. Цїна того білого крука виносить 90.000 марок, а то величавий атляс портів роботи італїйського картоґрафа з XVI. ст., Баттіста Аґнезе. Знавцям він доси був незнаний. Обнимає 26 перґамінових карт, між якими є 23 кольорованих. Заосмотрений власноручним підписом автора і датою: "Венеція, 8. серпня 1559 р." Всї карти в атлясї старанно викінчені. Найстараннїйше новий світ, Америка. На картї Европи між Польщею і Волощиною зазначений зелений лїс. Кожда карта заосмотрена портретами королїв поодиноких держав. Мапа Єгипту показує на горі Синаю Мойсея і Бога в облаках.
Інститут для прокормленя населеня. Великий віденський промисловець Бернгард Вецлєр зложив 500.000 К на заложенє інститута, який би на основі природописних дослїдів зайняв ся питанєм прокормленя населеня, а передовсїм технїчною стороною того питаня. 