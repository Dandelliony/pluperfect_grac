◦ ◦ ◦ ◦

В справі звільнювання або урльопування інтернованих зглядно полонених треба звертати ся до Правної Секції Українського Горожанського Комітету у Львові вулиця Бляхарська ч. 9, ІІ. поверх, між 9—12 в пол. Правна Секція виготовлює подання і висилає їх до дотичних властей. З провінції треба звертати ся письменно з поданням потрібних фактів а Правна Секція вишле докладні друковані пояснення разом з взірцями подань за надісланням 5 корон на зворот коштів.   З кругів духовенства. Пишуть нам, що "милу" несподіванку пережили тії парохи, що навідали ся до свого уряду податкового за своєю місячною пенсією. Там бо приняли квіти та виплату пенсії вписали, однак грошей не дали, бо Міністерство Скарбу в Варшаві — казало їм відтягнути з пенсії суму воєнної запомоги з років 1917 і 1918. Треба, щоби зацікавились тою справою наші власти духовні — зробили що в обороні нашого клира, що розгромлений та зрабований війною — потерпить знову шкоди на сотки тисяч — в своїй пенсійній мізерії.   Нічліг для тих, що приїзджають відвідати полонених та інтернованих в таборах в Перемишлі, Пікуличах та на Бакончицях дає безплатно "Українська Самаританська Поміч" в Перемишлі. Зголошуватися в льокалі С. П. в домі Тов. "Віра" над Сяном. Українські часописи просимо о передрук сеї оповістки.   Смерть Теофіля Меруновича. Вчера помер Теофіль Мерунович в 73 р. життя. Покійний хоч з роду Українець, був найзавзятійшим ворогом українського народу.   Дирекція залізниць у Львові подає до відома, що ходження близько етапових складів на Черновецькім двірці в часі між год. 6 вечером і 6 ранком, є небезпечне для життя. Сторожа одержала приказ стріляти до кождого, хто появить ся в згаданій порі близько маґазинів. Те саме відносить ся і до других залізничих торів.   В проїзді через Львів. В останних днях переїзжають через Львів, від сторони Тернополя здебільше закордонні Українці, яких партіями під наглядом конвойних висилають до табору полонених в Ланцуті.   Жидівський зїзд "гехалюців". На днях відбув ся у Львові зїзд жидівської молоді в цілю обговорення висилки до Палєстини жидівських рільників. Зїзд сей був відгомоном нових, цілющих течій, які струять ся через життя-буття теперішних Жидів.   Задушена при роздачі хліба. В Загірю під Домбровою при роздачі хліба товпа затоптала на смерть 15-літну доньку робітника Тушинського. Сей факт свідчить, до якого степеня одичіня довела людий війна, — та ілюструє вимовно гаразди нашого часу.   Варшавська апровізаційна рада обіцяє. Після звіту варшавської апровізаційної ради примусове стягання збіжа в Конґресівці та Галичині дає тижнево 1000 ваґонів, в справі цукру предложено раді міністрів внесок спровадити 500 сотн. метр, з заграниці, з Америки йде 10.000 ваґонів збіжа і вскорі припливуть з Норвеґії селедці. З одежі Анґлія вишле 70.000 пар чобіт, Італія 200.000 кґ. скіри на підошви і 1 міліон кґ. верхної скіри. Крім сего, незабаром наступить зменшення офіцирського харчевого паю до скількости признаної фронтовій мужві.   Нова Рада 