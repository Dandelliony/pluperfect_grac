◦ ◦ ◦ ◦

Прощання б. командуючого правобережного фронту от. Шаповала. УПБ. Станиславів, 17. II. Сьогодня відбулося в Начальній Команді Галицької Армії пращання бувшого командуючого правобережного фронту — отамана Шаповала, який іменований міністром війни відходить на нове становище. В пращальній бесіді підніс ґенерал-хорунжий Павленко всі заслуги головно-командуючого в проводі армії і в змаганнях вибороття свободи і незалежности України. У відповідь на се сказав Шаповал, що — приймаючи своє нове становище, розуміє його вагу і відвічальність. В хвилі, коли наші вороги, наче чорні круки кидаються на нашу землю і наш край, щоби — користаючи з післяреволюційної заверухи — заняти її, буде він на своїм відвічальнім становищі старатися, щоби орґанізацію армії як найлучше перевести і ударемнити всі заборчі пляни наших ворогів.   Інтендантура Д.Є.В.С. продасть дорогою ліцитації 1 ваґон порожніх фляшок (около 2500 штук, шампанівки й фляшки від мінер. води). Оферти з заподаннєм ціни належить слати найдальше до 22. с. м. на руки Я. Мулика хорунжого — Маґазин банку гіпотечного, Кнігинин-Майзлі.   Війна за визволення Західньої України. (УПБ) Офіціяльне повідомлення Українського Ґенерального Штабу з дня 17. лютого 1919. В ціли справдження частих донесень про концентрацію польських військ в районі Хирів, Перемишль, Судова Вишня та Городок, котру переведено ними в тій ціли, щоби сильним наступом вирвати нам з рук найвартніщу частину краю — нафтову область — і перевела наша армія декілька успішних наступів. Коло Львова: Наші частини заняли переходово Збоїска, дійшли до стації Лисиничі на Маєрівку, та обсадили Богданівку на захід від Львова. Коло Жорниск та Козиць спричинив наш наступ завзяті бої, які скінчилися великими стратами для Поляків. В районі Городка: Наші частини заняли хутір Боднарівку та Любінь малий — одначе, уступаючи перед переважаючими польськими силами, опустили його здовж зелізниці Городок—Перемишль. Ми заняли Вовчухи, Бар, Довгомостиска і Дмитровичі. Стоянці переходили в бою з рук до рук, та під вечір опинилися таки в наших руках. Наші відділи, наступаючі від півночі, перервали зелізницю у Заріча — на захід від Судової Вишні — та завдали ворогови у Боротятина, на північ від Судової Вишні, значні втрати. Підхорунжий Іван Марик взяв під Сосницею за Сяном у полон стаційного команданта з Радимна і 7 верхівців. На прочих відтинках фронту: Спокій. Начальник штабу галицької армії.   Република 