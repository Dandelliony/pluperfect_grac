◦ ◦ ◦ ◦ ◦ ◦ ◦ ◦ ◦ ◦

Союз українських парляментарних і соймових послів з Буковини. Читаємо в "Буковинї": "Дня 3. і 5. грудня відбуло ся під проводом посла Василька повне засїданє союза українських парляментарних і соймових послів з Буковини, в якім взяли участь і українські члени урядуючого тепер у Празї краєвого видїлу, яке також і богато инших довірочних мужів української краєвої партії на Буковинї. Отвираючи засїданє, Голова горячими словами повитав вступленє на престіл Цїсаря Карла, до якого звертаєть ся наше довірє вже тому, що він як наслїдник трону пізнав душу українського народу і його потреби і мусїв віднести вражіня, що інтереси австрійських Українцїв ідентичні з житєвими інтересами монархії. — З черги вели ся наради над публїкаціями з 5 падолиста, які серед українського партійного житя викликали нове положенє. В ширшій дебатї обговорено сю справу дуже основно. Заяву п. Василька, що виступає як віцепрезидент з "Загальної Української Ради", одобрено. Дальше сконстантовано, що як довго міродатні чинники, з котрих впливом і силою треба числити ся, рівно як при публїкаціях, не бажають співдїланя українського народу у викликанім тими публїкаціями перетвореню відносин на сходї монархії, так довго "Загальна Українська Рада" в сїм напрямі не потребує нїчого дїлати. Злука галицького національно-демократичного і радикального парляментарного клюбу в одно спільне парляментарне українське заступництво Галичини принято з тим до відома, що союз буковинських парляментарних і соймових послів тим самим знов починає в інтересї буковинських Українцїв свою самостійну дїяльність під проводом п. Василька."
Запис на українські культурні цїли. У Відни, 21. грудня 1916. Рада петербурського товариства ім. Т. Шевченка в Петербурзї одержала — як доносить "Рєч" — від виконавця послїдної волї помершого в Одесї дійсного державного радника М. Шостаківського 6000 рублїв в цїнних паперах, котру то суму записів Покійник у завіщаню названому товариству. Вартісні папери зложено в касу "Державного Банку". Фонд сей буде звати ся "фондом імени Шостаківського", а проценти від него буде повертати ся на означені статутом цїли товариства себто на запомаганє уроженцїв України, що вчать ся по висших школах в Петербурзї.
Воєнні явища. З банкових кругів пишуть нам: З поміщуваних оголошень видно, що всї кредитові товариства і банки знижають тепер відсоткову стопу від вкладок. Ся поява оказувалась зараз в першім роцї війни в західних краях монархії, де відсоткову стопу знижено на 3%—3¼%, тепер вона зачинає виступати і у нас. Причина сеї загальної знижки лежить не так в підвишцї рентового податку, як в великім нагромадженню готівки і майже цїлковитім застою економічного житя. Виплати за воєнні чинитьби і причинки як також незвичайна підвишка цїн рільничих продуктів і фабричних витворів підчас війни спричинили у людности надмір готівки, яку таж складає на вкладках по касах і банках. З другого боку теперішний воєнний час не позваляє банкам і касам на робленє грошевих операцій і на уміщуванє гроша в довготермінових приватних позичках, через що богато зложеної у них готівки не може як слїд опроцентуватись. Одним словом, є богато гроша, якого не можна корисно умістити, а то тим більше, що зложену готівку банки і каси мусять мати готову до виплати вкладок, що певно наступить зараз по війнї, бо людність потребувати буде гроший на загосподарованє і відбудову. Щоби отже боронитись перед стратою відсотків банки і каси примушені знижати відсоткову стопу від вкладок і те саме явище бачимо тепер і в наших українських касах і кредитових товариствах.
Убитє Львовянина в Київі. Відень, 22. грудня 1916. Київські часописи приносять вістку, що невислїджені доси злочинцї замордували там і ограбили дня 4. грудня інж. Казимира Болеслава Скульского, який мешкав у центрі міста на сто кроків від міського театру. Інж. Скульский учив у Львові у одній з тамошних ґімназій, а в часї війни поселив ся у Київі, та почав там купецький інтерес, торгуючи дровами, коксом, сїном і пр. Бюро його містило ся при вул. Ґімназіяльній ч. 1, а о два поверхи висше буде його приватне мешканє в домі інж. К. Ржонснїцкого. Коли рано по 10 год. зайшла до него його наречена п. X., та відчинила двері ключем взятим від сторожа, який мав обслугувати їх, помітила великий нелад в кімнатї і — трупа замордованого. Сусїди в ночи не чули нїякого гамору, а тут сильна будова замордованого промовляла, що він сильно мусїв бороти ся перед напасниками, котрі заскочили його в лїжку. Як виказало слїдство, злочинцї хотїли його спершу удушити на зачморок, а відтак умертвили вистрілом у висок. По убитю напасники перешукали цїле мешканє, та забрали всї вартісні папері і гроші. Кілько саме вони забрали, годї знати. Спільник інтересу заявляє, що в той час інж. Скульский мав одержати зворот довгу в сумі 9.500 рублїв. Він впрочім як торговельник на більшу скалю мав постійно все більші суми у себе. Слїдство веде помічник начальника слїдчої полїції Донский. На місце убийства свроваджено також слїдчу собаку "Марс". Тїло замордованого відставлено до анатомічного заведеня для переведеня секції.
Відзначенє. Цуґсфірер Михайло Кріль (ц. і к. дивізійний телєфон) відзначений за знамените поведенє перед ворогом срібною медалю хоробрости II. кляси. 