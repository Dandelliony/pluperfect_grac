Реорґанїзация австро-угорскої армії. – Кровава подїя на угорскій границї. 

Реорґанїзация австро-угорскої армії. "Budapesti Hirlap" містить подробицї про приготовуючі зміни в орґанїзациї і розміщеню поодиноких віддїлів і корпусів армії. Сю реформу зачав шеф головного штабу Конрад ф. Гецендорф, а причиною єї опізненя були балканьскі подїї. Вся австро угорска армія має бути подїлена на 22 корпуси (доси 16), які будуть підлягати 5 інспекторатам армії. Місцем перебуваня інспекторів будуть міста: Відень, Будапешт, Інсбрук, Львів і Сараєво. В области львівского інспекторату наступить новий подїл корпусів, а іменно 8. корпус буде находити ся в Кракові, 9. в Перемишлї, 10. у Львові, 11. в Станїславові, а 12. в Чернівцях. В тих корпусах наступить також новий областний роздїл.
Нові корпусні команди повстануть в Целївци, Бернї, Станїславові, Чернівцях, Великім Вараждинї і Ессеґу. Імовірно має бути побільшене також число округів гонведів. В Австриї має бути незначно побільшене число краєвої оборони, а на Угорщинї має повстати нова дивізия піхоти в Великім Вараждинї. Також і Хорватия буде подїлена на два округи гонведів в Загребі і Ессеґ. Надїють ся, що в наслїдок cего піднесуть ся вигляду авансу офіцирів.
Коли зважити, що теперішні корпуси в числі 16 мають пересїчно по 3 дивізиї (в инших державах по 2), вистане дотеперішний контінґент на заложенє тих нових 6 корпусів без огляду на се, чи наступить підвисшенє контінґента, чи нї. Мимо cего однак сї зміни понесуть за собою великі кошти. І так одноразовий кошт буде виносити 40 міл. корон, кромі cего зростуть в наслїдок змін річні видатки на війско о 8 міл. корон.
Кровава подїя на угорскій границї. Онодї вертали селяни з торгу в Лїпницї, а що не було на Попрадї моста, брили рікою з галицкої на угорску сторону. Угорска сторожа переловила їх і почала трусити вози, при чім забрала галицку сіль. Се викликало серед селян невдоволенє, настала бійка підчас якої сторожа добула шабель, а селяни взяли за каміня. Бійка була би закінчила ся побідою селян, але небавком наспів угорский жандарм і почав стріляти до утїкаючих селян. В наслїдок стрілів впав оден з селян над самим берегом Попрада, ранений в правий бік і руку, а прочі виставляючи своє житє на небезпеку, брили дальше ріку. Жандарм задержав ся при раненім і не допустив до нїякої помочи. Подібні подїї на угорскій границї лучають ся вельми часто, а орґани митових властий і жандармериї поступають все в безоглядний спосіб, як коли би тут розходило ся о підданих якоїсь чужої і ворожої держави. 