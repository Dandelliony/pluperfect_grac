◦ ◦ ◦ ◦ ◦ ◦ ◦ ◦ ◦ ◦

В справі підвисшеня додатків на удержанє сказав президент мінїстрів ґраф Штірк, що правительство трактує се питанє дуже поважно і є того погляду, щоб наступило як можливо лїберальне поясненє постанов закона. Відповідні поученя вийдуть небавом. Правительство подїляє також думку, що основою обчисленя поборів на удержанє не має служити час нарукованя дотичної особи, тільки розвій відносин плати від тодї з огляду на дорожнечу.
Воєнне обезпеченє фонду вдів і сиріт числить після послїдного виказу 111.112 осіб із сумою обезпечень поверх 110 мілїонів корон. Звертаєть ся особлившу увагу на важність воєнного обезпеченя. Воєнне обезпеченє може заключити родина того, який відійшов у поле і по його відходї.
Віденське товариство летниче закінчило послїдний рік недобором 60.000 корон, бо від початку війни не виявляло дїяльности, а то через те, що спинилася всяка приватна летнича дїяльність. Тепер пішло товариство в конкурс, а цїлу площу перебрала воєнна управа.
Поширенє приватного телєґрафічного руху. Цїлий ряд телєґрафічних урядів на Буковинї, які для приватного руху були якийсь час замкнені, отворено наново. Між місцевостями, яких ті уряди отворено, є Дорна-Кандренї, Драчинець, Іспас, Якобени, Лукавець, Неполоківцї, Плоска, Пушна, Ростоки, Руська Молдавиця, Сторожинець Путилів, Вашківцї над Черемошем і ин.
Радник Двору д-р Емануїл Дворський помер у Відни дня 18. с. м. Належав до найвизначнїйших сил в галицькім середнїм шкільництві. Довгі роки на становищи краєвого інспектора посвятив ся він середнїм шкодам східної Галичини. До українства відносив ся досить прихильно, беручи його навіть в оборону перед русофільськими аґітаціями в школї. Обєктивність у відношеню до українства винїс він з Буковини, де працював ранше. З того часу в памяти задержав свої знайомоство з Українцями. При кождій нагодї радо згадував їх, особливо близьку знайомість з писателем Миколою Устияновичем, для котрого мав по просту пієтизм. В поведеню зі всїми був дуже культурний. 