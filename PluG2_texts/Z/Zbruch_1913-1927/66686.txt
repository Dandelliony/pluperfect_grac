◦ ◦ ◦ ◦ ◦ ◦ ◦ ◦ ◦ ◦

Святочна манїфестація в перші роковини похоронїв Івана Франка розпїчнеть ся завтра, в четвер, 31. с. м., промовою д-ра М. Лозинського. Члени львівських українських хорів повинні зорґанїзувати ся для відспіваня національних і жалїбних пісень. Гробницю, де зложено тимчасово тїло Івана Франка, українське громадянство прикрасить цвітами.
Про побут митр. Шептицького в Київі доносить "Кіевская Мысль" з 15. н. ст. мая: Побут митр. Шептицького в Київі був замітний привітами зі сторони українських орґанїзацій. Укр. Центральна Рада витала митрополита на окремім засїданю, де були і представники инших українських полїтичних і культурних орґанїзацій. Д. 13. мая рано витала митрополита делєґація Українцїв римо-католиків в особах пп. Журбицького і Федорченка. Д. 14. мая витала митрополита українська молодїж середних шкіл; на памятку побуту митрополита в Київі молодїж подала митрополитови адресу, оправлену в прегарну теку зі срібною таблицею з виґравірованим написом: "Вірному синови Неньки України від орґанізації Українцїв середнешкільників". Витав також митрополита настоятель катедрального собора св. Миколи 13 мая перед богослуженєм, в часї котрого митрополит виголосив по українськи проповідь до місцевих Українцїв римо-католиків, до унїятів збігцїв і до Поляків. Ще перед приїздом митрополита місцеві гр. католики шукали способу з’єдинити ся в одно стадо і в тій цїли оснували тимчасову каплицю. Під сю пору явилось можливим поставити деревляну церков і в тій цїли пороблено вступні приготованя. Митр. Шептицький підняв ся поробити заходи для узаконення сеї акції в департаментї чужих віроісповідань. Зачувати, що в Київі зачне небавом виходити в польській мові орґан для Українцїв римо-католиків, вихованих в польській культурі. Де сего органу відносить ся митр. Шептицький з симпатією і заявив готовість підпирати його. З Київа виїхав митрополит Шептицький з добра свого брата в місточку Бершадь, ольгопільського повіту, звідки відїздить до Житомира, а опісля до Петрограду.
Як добути папери четвертої воєнної позички? В доповненю моєї нотатки з 26 с. м. подаю до відома інтересованих, що на підставі посвідки з підписом і печаткою староства знов инакше належить поступати. Пишеть ся кореспонденційну карту до староства, в котрім зложено гроші, і просить ся, щоби воно переслало папери четвертої позички враз з готівкою за запавші купони до староства, в котрого повіт власник посвідки мешкає, та треба заявити, що підіймається ті папери за предложенєм потвердженого через староство квіту та за зворотом первісної посвідки. Первісної посвідки не раджу посилати, аби не згубила ся, тим більше, що до деяких староств писати треба на полеву почту, прим. до зборівського, пол. почта ч. 418, а звісно, що на полеву почту рекомендувати не можна. — Д-р О. Бариляк.
Усуванє памятників Катерини II. на Українї. "Рѣчь" з дня 16. (29.) цвітня в телєґрамі П. Т. А. з Катеринослава повідомляє: На зарядженє Виконуючого Комітету усунено памятник Катерини ІІ. Фіґуру з памятника був намір помістити в Краєвім Музею, одначе населенє і жовнїри супротивили ся тому й зажадали відісланя її в Брянський завод для перетопленя на мунїцію. Жаданє се виконано. До справи сеї "День" з д. 21. цвітня (1. мая) в телєграмі з Катеринославя доносить дальше. Усунений на зарядженє Виконуючого Комітету памятник Катерини II. і призначений на домаганє жовнїрів і населеня на перетопленя на амунїцію, нинї наслїдком одержаня телєґрами предсїдателя комісії для охорони памятників М. Горкого постановлено зберігти й перевезти у Потемкинський дворець. "Русское Слово" з д. 15. (28.) цвітня в телєґрамі з Одесси доносить: Виконуючий Комітет Ради робітничих і жовнїрських депутатів, заявившись за усуненєм памятника Катерини II. з площі, звернув ся до городської управи з предложенєм вияснити технїчну сторону питаня. Справа передаєть ся у Петроград на розгляд комісії Горкого. — Ф. К. 