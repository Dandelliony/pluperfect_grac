◦ ◦ ◦ ◦

  Галицькі Сїчові Стрільцї на Українї.    В Київі орґанїзуєть ся повний полк з сих бувших полонених галицьких Сїчових Стрільцїв, які аж до державного перевороту на Українї стояли непохитно при українськім республиканськім правительстві. Гетьман затвердив командантом полку п. Коновальця. Початкові роботи ведуть ся в Київі — само орґанїзованнє буде в Яготинї біля Київа, бо там знаходять ся військові бараки, потрібна збруя і харчі. Коли полк буде вже готовий, буде переведений в Київ. Старшина з своїм командантом пильно заходять біля справи.   Зєдинені Держави й Україна.    Українське пресове бюро в Льозанї довідуєть ся, що Зєдинені Держави мають в найскоршім часї признати державну незалежність України.   Ратифікація мира між Туреччиною і Україною.   22 серпня о 4 год. пополуднї в палатї турецької амбасади у Віднї відбула ся виміна ратифікаційних грамот берестейського договору між турецьким послом Гусейн Гільмі Паша і повновласником Української Держави д-ром Токаржевським-Карашевичем.   Торговельний договір Дону з Україною.    "Робітнича Газета" доносить з Новочеркаська: Сими днями до Київа виїздить управляючий віддїлом промисловости Лебедєв, помічник управляючого фінансів Калашнїков, управляючий державним банком Гульбин для підпису торговельної умови з Україною.   Фінляндське посольство у Д. Дорошенка.   "Робітнича Газета" доносить з 23 серпня: Фінляндське посольство у складї уповноваженого представника д-ра Гумердса і фінляндських консулїв у Київі Рудольфа Вальдена і в Одесї Госта Серлахіуса було з офіціяльною візитою у мінїстра закордонних справ Д. Дорошенка і подали йому вірительні грамоти з підписом фінляндського мінїстра закордонних справ.   Грузинська місія в Київі.    "Дїло" з 17 серпня доносить, що до Київа прибула з Кавказу місія в складї голови приват-доцента В. Тензаля, секретаря Асатіяні та члена Вачіашвілї. З місією прибув висланий в Москву з особливим дорученнєм полк. Кавтарадзе. Місія має навязати економічні й дипльоматичні зносини з Україною.   Знесеннє мита на українські закордонні видання.    Мінїстерство освіти, бажаючи, щоб на Україну мали доступ закордонні українські видання, на які дотепер російськими законами було наложене високе мито, внесло тимчасовий законопроєкт про увільненнє від мита книжок і инших друкованих на українській мові закордоном видань, як підручники, мапи, ноти, ґравюри і т. ин. Закон матиме тимчасову силу до 1 червня 1919 р. й відноситиме ся до всїх закордонних видань, з якої-б держави їх не везли.   Террор в Московщинї.    На життє верховного комісаря російської совітської республики Лєнїна виконано 30 серпня на передмістю Москви збройний замах. Саме коли він, вийшовши з робітничих зборів, хотїв всїсти до автомобіля, виступила з товпи молода женщина і двократно стрілила до нього з револьверу. Террористку, з рядів ворожої большевикам російської соціял-революційної партії, арештовано. Вона називаєть ся Доря Каплан (?) і була ще в 1907 р. присуджена на 13 лїт примусових робіт за атентат на шефа жандармерії Новіцького в Київі, який наміряла виконати з помічю звичайного ножика. Як пишуть, Лєнїнови після добутя з тїла куль, не грозить небезпека смерти. За те другий атентат на народнього комісаря для внутрішніх справ Уріцького в Петербурзї, покінчив ся безпроволочною смертю останнього.   Вістник полїтики, лїтератури й життя 