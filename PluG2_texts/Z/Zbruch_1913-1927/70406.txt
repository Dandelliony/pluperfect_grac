◦ ◦ ◦ ◦ ◦ ◦ ◦ ◦ ◦ ◦

Заборона українського духовного конґрезу. Невтральні часописи доносять, що прокуратор св. Синода заборонив відбути конґрес українського духовенства, який скликала Українська Центральна Рада до Київа.
Новий епископ луцької диєцезії. На днях донесли ми про іменованє о. д-ра Боцяна епископом для Луцка. Про те іменованє пише віденська "Reichspost": Митрополит Шептицький висвятив ще в Росії д-ра Боцяна на епископа для Луцка і мав намір в Римі звістити папському престолови про довершений той факт. Тимчасове правительство російське, в якого володїню остає ще саме місто Луцк, коли більша часть епископської консисторії занята союзними війсками, приняло до відома іменованє д-ра Боцяна і рішило не ставити нїяких трудностий церковній дїяльности нового епископа на російській области. У Відни повідомив митрополит своїх земляків про іменованє д-ра Боцяна, отже можна догадувати ся, ще папа одобрив дїло митрополита.
Саксонський король у Львові. Нинї передполуднем прибув до Львова саксонський король Август і задержуєть ся тут кілька годин, щоби оглянути місто. У коменданта міста відбуло ся снїданє, на яке запрошені представники війскових і цивільних властий. Пополудни виїзджає король в дальшу дорогу.
Мінїстри у Львові. Дня 3 с. м. о год. 2. пополудни прибули до Львова мінїстри: Гоман і Твардовський. Мінїстри в товаристві ректора унїверситету Твардовського оглянули будинки унїверситетські при вул. Пекарській ч. 52, де приміщене заведенє теоретичної медицини, щоби переконати ся про шкоди, спричинені в заведеню воєнними подїями. Дня 4. с. м. виїхали мінїстри самоходами в подорож до знищених околиць краю, яка тривати-ме 4 днї, а опісля поїдуть через Львів до Кракова, де в пятницю при співучасти намісника відбудеть ся конференція в Централї відбудови Галичини.
Централя добродїйности у Львові. З управи міста Львова доносять нам: Намісництво дозволило на заснованє товариства п. н. "Централя христіянської добродїйности приватної і публичної у Львові". В цїли вибору 18 членів видїлу, з яких по думцї §6 статута 12 вибирають делєґати добродїйних товариств, а прочих, себто 6 члени товариства, які не є делєґатами добродїйних товариств,— запрошує управа м. Львова на день 22. вересня 1917 в суботу на годину 9 вечером до ратушевої салї всї христїянські товариства і приватні особи, що займають ся до добродїйними і гуманїтарними справами, на збори з слїдуючим дневним порядком: 1) Приступленє христіянських товариств і приватних осіб в члени "Централї". 2) Вибір видїлу "Централї". Запримічуєть ся, що по думцї §8 статута при виборї 12 членів видїлу, голосують лиш делєґата добродїйних товариств, а при виборі прочих 6 членів приватні особи, які не є делєґатами тих товариств. Добродїйні товариства повинні отже вислати на отсї збори своїх делєґатів, заосмотрених вже в лєґітимацію, уповажнаючу до голосованя в їх імени. Зголошенє приступленя так добродїйних товариств, як і приватних осіб на членів Централї, будуть приймати ся вже тепер з XI. департаментї маґістрату площа Галицька ч. 10 (палата Бесядецких) щоденно з урядових годинах від год. 9 рано до 1 по полудни. 