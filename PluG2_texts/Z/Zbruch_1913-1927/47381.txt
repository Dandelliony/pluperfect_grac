◦ ◦ ◦ ◦

За українську мову. Як доносить "Рѣчь" з 1 сїчня, слїдом за золотовоськими повітовими земськими зборами також лубенські збори постановили одноголосно поробити заходи в правительства скасувати заборони української мови, допустити книжки в сїй мові до сїльських шкільних біблїотек, а також виклопотати в полтавської ґубернської управи, щоб оголосила премію за уложеннє підручників в українській мові для учеників низших кляс. Немає найменшої надїї, щоб у Росії ввінчали ся сї заходи бажаним успіхом.
Полїтичний процес. Телєґрама з Вашінґтону доносить, що Мирослав Сїчинський, котрий в 1908 р. з полїтичних мотивів застрілив галицького намісника гр. Андрій Потоцького, може лишити ся в Злучених Державах. Іміґраційний уряд постановив 14 грудня м. р., що акт Сїчинського політичний. Сього процесу домагав ся сам Мирослав Сїчинський, аби дістати можність стати горожанином Злучених Держав. По теперішнім процесї являєть ся право американського горожанства для Мирослава Сїчинського тільки питаннєм пятьох лїт.
Чорносотенна часопись. Чорносотенна часопись "Холмская Русь", що через декілька місяцїв не могла появляти ся, перенесла ся до Москви й зачала там виходити.
Кара на галицького Українця за осуджуваннє російських військ. Розпорядком головного начальника київського військового округа вислано І. Журавецького, галицького виселенця, в іркуртську ґубернїю за осуджуваннє дїяльности російських війск.
Утеча полонених із Росії до Персії. На засїданню буджетової комісії російської думи заявив посол Н. Антонов, що частина полонених утїкла з Закаспійської области до Персії та прилучила ся до перських повстанців. Сей факт потвердив і мінїстер Сазонов, одначе признав його маловажним, бо втїкло тільки двох офіцерів і 200 жовнїрів. 