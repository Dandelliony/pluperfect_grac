◦ ◦ ◦ ◦ ◦ ◦ ◦ ◦ ◦ ◦

Школу Укр. педаґоґ. Товариства у Львові при вул. Мохнацького ч. 12. відвідали передучора пп. командант міста ґенерал-майор Рімль фон Альтрозенбурґ і Ґеорґіна Бардольф, жінка шефа ґенеральною штабу другої армії, яка бере дїяльну участь в комітеті воєнної кухнї для шкільної молодежи. Цїлю відвідин було приглянутись обідови дїтвори. А що обіди варять ся в шкільнім будинку, гостї зайшли вперед до кухнї, а опісля увійшли до просторої кляси, де більш сотки дївчат і хлопцїв дістає щоденно понад пів лїтри теплої і дуже смачно звареної бараболяної зупи або каші. З правдивим вдоволенєм замітили гостї, що ті наші найбіднїйші дїти виглядають здорово і мимо великого недостатку ходять порядно і чисто одягнені до школи. Панї ґенералова дала на памятку кожній дитинї гарний образок, а Ексцелєнція Рімль обдїлював власноручно дїти солодощами. Гостї кушали самі страви і хвалили її зовсїм добрий смак, а вкінци на просьбу директора школи д-ра Остапа Макарушки вписали свої імена в памяткову книгу школи.
Надаванє пакетів до Галичини. Доносять урядово: Приниманє пакетів до Галичини допущено знова. До одного адресата вільно надавати тільки 5 пакетів. Тому обмеженю не підлягають службові посилки, посилки з предметами зоруженя для осіб в поли і санїтарними, з дріжджами, посилки насїня на засїв та грошеві посилки.
Кара "Anbinden" знесена. Вістник для армії і фльоти оповіщає: Його Величність Цїсар видав отсей приказ: В довірю до дисципліни і випробуваного в твердім воєннім часї настрою моєї оружної сили, почуваю себе спонуканим знести кару "привязуваня". Баден 2 марта 1917. КАРЛО в. р.
В справі обманчивої торговлї штучними погноями. "Сїльський Господар" подає до відома: Заступництво одного з більших банків намагаєть ся при браку томасини в Галичинї, впровадити до краю мелену жужелицю Мартіна в цїні 1000 корон за нормальний ваґон, ґварантуючи рівночасно містоту 3—4 процентів квасу фосфорового без права дальшої аналїзи. З сего виходить, що коли би жужелиця Мартіна заключала дїйсно стількиж квасу фосфорового, тодї 1 кільопроцент його коштував би около 2 К 50 сот. до 3 К., між тим коли кільопроцент квасу фосфорового в томасинї доставлюваний через рільничі орґанїзації коштує тепер 56 до 59 сот. Kpомі cего перевіз і розсїванє жужелицї Мартіна як дуже низько процентового фосфорового погною було би дуже не рентовне і не стояло би в нїякім відношеню до коштів перевозу і розсїву повновартних штучних погноїв. В інтересї рентовности господарств перестерігаємо загал рільників перед набуванєм безвартної жужелицї Мартіна.
Інспектори виживленя. Доносять урядово: Розпорядок уряду виживленя населеня заводить орґан інспекторів виживленя, які мають вставати в постійнім порозуміню з населенєм. Інспектори ті будуть підчинені ґенеральному інспекторови виживленя полковникови корпусного ґенерального штабу Валлєнсторферови.
Аврель Попович помер в Женеві в 53. роцї житя. Попович зробив собі славу полїтичним твором "Die Vereinigien Staaten von Grossösterreich", в якім проповідував перебудову Габсбурської монархії на 15 національних держав, злучених в федерацію з сильною центральною властю. З походженя угорський Ромун, Попович був в 1892 р. засуджений за підбурюванє проти мадярської нації на 4 роки вязницї і 5000 К кари. Перед сею карою втїк до Букарешту, а опісля поселив ся в Відни, де в останних часах видавав тижневник "Grossösterreich". Він був за союзом Ромунїі з центральними державами. З початком війни перенїс ся до Женеви, щоби ратувати своє слабе здоровлє в країнї, де нема війни. Війна центральних держав з Ромунїєю певне не вплинула добре на стан його здоровля, а може і прискорила його конець. 