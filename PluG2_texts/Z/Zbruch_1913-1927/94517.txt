◦ ◦ ◦ ◦

Зі світа   Зєдинені Держави не приступлять до Союза народів. Вашинґтон 22 грудня. Комісія сенату для заграничних справ приняла резолюцію сенатора Кнокса, яка запевняє, що правительство не може уділити попертя проєктови утворення міжнароднього Союза народів для удержання мира, але твердить, що Зєдинені Держави на загал будуть оставати в тісних взаєминах з коаліцією.   Німці бачуть у знижці валюти початок упадку своїх ворогів. Публична німецька опінія — як доносить з Берна дописувач Echo de Paris, зовсім не жахає ся трудністю фінансового положення та безнастанною знижкою німецької марки. Овшім Німці тішать ся сим явищем, надіючи ся, що побідники доводять сею дорогою фінансовий стан цілої Европи до упадку і банкрутства.   Постійне військо в Анґлії. Morning Post доносить, що правління анґлійської партії предложить правительству проєкт удержання в Великій Британії постійного війська на основі обовязкової військової служби. Лойд Джордж є схильний поперти внесок.   Америка проголосить знесення воєнного стану. Телєґрафують з Вашинґтону, що президент Вільзон на основі своїх повновластий проголосить по думці Найвисшої Ради в Парижі, знесення воєнного стану і всіх звязаних з ним обмежень.   Обмеження для чужинців на париськім університеті. З Парижа доносять, що сенат паризького університету ввів процентову норму для Жидів і Німців.   Американська поміч Европі. З Вашинґтону доносять, що Гувер стараєть ся тепер перевести уставу, котра дозволялаби продавати збіже для Европи на підставі довготреваючих кредитів. Америка не може допустити до того, щоби гинули міліони з голоду длятого, що не в силі платити за збіже готівкою.   Німці за союзом з Анґлією і Францією. Echo de Paris приносить розмову з пільним маршалком Клюком, котрий заявив ся за конечністю союза між Анґлією, Францією і Німеччиною, зверненого проти большевиків. Німці годять ся зовсім на відступлення Альзації і Льотарингії, але ніколи не моглиби згодити ся віддати закопи Сари.   Німеччина перед виконанням мирового договору. В короткім часі мають Німці опустити области признані Польщі і области плєбісцитові.   Суд над виновниками війни. Міжкоаліційна комісія, що має усталити спис Німців, котрі причинили ся до вибуху війни, відбула ряд засідань. Списи обіймають 1500 осіб, між ними цісаря Вільгельма. Карні доходження розпочато також проти ріжних командандантів таборів для полонених — за жорстокости, яких допускали ся супроти полонених.   Нова Рада 