◦ ◦ ◦ ◦ ◦ ◦ ◦ ◦ ◦ ◦

Завіщанє Івана Франка. Дня 3. червня передав д-р Ст. Баран до ц. к. суду повітового секція І. у Львові як суду спадкового письменне завіщанє покійного Івана Франка з дати Львів 9. марта 1916, списане рукою д-ра Барана при свідках д-рі Володимирі Кобринськім і Льву Шеховичу. Тогож дня оголошено судово згадане завіщанє до ч. пор. А 642/16 в присутности свідків Карла Бандрівського і д-ра Степана Барана. Движиме і недвижиме майно та права авторські записав Покійний Франко своїм синам Тарасови і Петрови і дочцї Аннї в рівних частях з обовязком виданя двох записів: 1) цїлої біблїотеки з приналежностями, всїх записок, переписки і рукописів Науковому Товариству ім. Шевченка у Львові і 2) вірительности 4000 свому братови Захарові Франкови з Нагуєвич, але тільки під услівєм, коли би прийшло до продажі господарства другого його брата Онофра в Підгірках коло Калуша, на котрім згадана вірительність є загіпотекована. Вкінци опікуном малолїтних дїтий Петра і Анни іменував Покійний Іван Франко свого старого приятеля і куратора Карла Бандрівського, емеритованого радника скарбового у Львові, якому поручив рівнож упорядкувати авторські права. Переведенє спадкового переводу поручив суд ц. к. нотареви Матковському у Львові. Перед смертю Франко кількакратно висказав бажанє, щоби на случай, коли би його дїти мали продати його реальність, не допустити, щоб його реальність опинила ся в чужих національно руках, тільки щоби приміщено там якусь гуманїтарну або культурну українську інституцію, найрадше захист або захоронку для малих українських дїтий.
Іменини президента ЗУР. ВІДЕНЬ (Вл. тел.). В нинїшний день іменин д-ра Костя Левицького наспіли численні привіти. Вечером товариські сходини в "Schweizerhaus".
З приводу побіди німецької фльоти місто Львів прикрашено хоругвами державних і національних барв,
Бажаня міста Львова для наслїдника престола. Правительственний комісар староста Адам Ґрабовський вислав до Його Ц. і К. Високости Наслїдника Престола отсю телєґраму: "Управа міста позволяє собі зложити Вашій Ц. і К. Високости з приводу радісної події в Його родинї заяву сердечного захопленя, яким все є глибоко переняте населенє все вірного кор. столичного міста Львова, як доказ патріотичного настрою і привязаня цїлого міщанства, з яким воно несхитно відносить ся до нашого Високого Пануючого Дому".
Адвокатський іспит перед висшим судом краєвим у Львові зложив 2. червня д-р Осип Назарук в мовах українській, польській і нїмецькій. 