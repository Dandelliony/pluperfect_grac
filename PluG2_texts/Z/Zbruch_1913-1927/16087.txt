З Наукового Товариства ім. Шевченка.

На останнім засіданю історично-фільософічної секциї дня 26. с. м. предложили свої праці: Д-р Ст. Томашівський п. з. До істориї Зборівської угоди; Д-р Т. Стрипський п. з. Із старої письменности Угорської Руси і В. Гнатюк п. з.; Запропащена збірка угро-руських казок.
С. Томашівський вказує темні місця в Істориї т. зв. Зборівської кампанії Яна Казимира проти Б. Хмельницького 1649 р. та українсько-польської угоди, що закінчила сю кампанїю. Причина неясностий у тім, що польське правительство бажало закрити фатальну невдачу коронної армії та цензурою відомостий з воєнного поля й офіцияльними фальшивими бюлєтинами старало ся представити сю невдачу в державі і заграницею як буцімто… сьвітлу перемогу. В сих реляциях оповідає ся між иншим, що український гетьман сам писав 15 VIII. до короля лист із просьбою дарувати йому вину і з заявою підданства і що тілько сей лист (написаний за понукою татарського хана) став товчком до переправ й остаточної угоди.
В дїйсности одначе не гетьман просив перший короля, а противно — король гетьмана — і то гетьмана, якого перед тижнем скинув був з гетьманства й іменував на його місце иншого. Сей факт упокореня короля закрито так старанно, що одинока копія королівського листу переховала ся у хронїці львівських Бернардинів. І хоч хронїка ся появила ся друком ще 1874 р. у Львові, то одначе жадний історик, нї український нї польський, не звернув уваги на сей — без сумнїву автентичний — лист.
Г. Стрипський дає огляд нечисленних унїятських друків на угорській Руси з другої половини XVII. і першої половини XVIII. Столїтя. Специяльно займаєть ся віднайденим унїкатом елєментаря церковно-латинського, який зладив унїятський епископ Ольшавський і видрукував 1746 р. в Семигородї, в Колошварі. Ґенезу книжки бачить: 1) в нахилі Угорської Руси по принятю унії до західної культури; 2) в заходах і починах Ольшавського на поли орґанїзациї духовної осьвіти (в твореню семинариї для сьвяшенства). Друкованє книжки в Семигородї вияснює тим фактом, що єзуїти в Тернаві, котрі друкували книжки для угорських Русинів, межи рр. 1744 —1746 передали свої кирильські черенки Єзуїтам в Колошварі.
В. Гнатюк подав інформациї про одну збірку угро-руських казок з половини XIX. віку, яка одначе десь запропастила ся й якої слїди (реєстр) маємо між паперами пок. нїмецького історика лїтератури Р. Келєра (R. Kohler). Розглянувши заголовки казок у збірці, автор усталює передовсїм місце її походженя (західні комітати: Унґвар, Земплин, Шарош), а потім властителя її (найправдоподібнїйше відомий історик Угорської Руси І. Г. Бідерман). Вкінци підносить і велику вартість збірки, вважаючи її першою більшою збіркою українських казок взагалї.
Крім сього секция приняла до відома ухвали комісий: біблїоґрафічної з дня 21. с. м. (диви Діло ч. 8543) і статистичної з дня 26. с. м. (диви низше). Дискусию над проєктом з'орґанїзованя нової наукової комісиї, археольоґічно-етнольоґічної, відложено на найблизше засїданє.
Комісия статистична радила того самого дня при надзвичайно великім комплєтї під проводом голови д-ра В. Охримовича над змістом IV. тому Студий з поля суспільних наук і статистики, котрий має вийти в першій половинї 1914 року. В другій половинї того ж року має вийти том V. сього видавництва. До IV. тому намічено ряд праць, розвідок і рефератів з обсягу суспільних наук. Зголосили свої праці д-р Охримович, д-р Томашівський, Лозинський, Залїзняк, Жук, д-р Франко, д-р Баран, Павейко і инші.
***
Великий Ювилейний Збірник на честь д-ра Івана Франка з нагоди 40-лїтя його лїтературно-наукової діяльности друкуєть ся у Львові й вийде з початком 1914 р. Збірник сей складаєть ся з 3-ох головних віддїлів: 1) Реєстр писань д-ра Ів. Франка за час 1874-1914 рр. 2) Белєтристичний віддїл. 3) Науковий віддїл. У Збірнику бере участь около 40 авторів, Українців і чужинців, між ин: М. Ґоркий, Ф. Корш, П. Тодоров, А. Єнсєн, В. Короленко, І. Бодуен-де-Куртене, А. Черни, А. Шахматов, А. Брікнер, І. Полївка, Л. Українка, В. Перетц, М. Сумцов, B. Винниченко, Г. Стрипський, М. Філянський, C. Томашівський, Л. Мартович, В. Гнатюк, С. Єфремов, І. Сьвенціцький, Т. Бордуляк, В. Щурат, Д. Лукіянович, Ів. Труш й мн. Твори чужинців друкують ся в ориґіналах, отже в мовах: росийській, нїмецькій, болгарській, польській, чеській. Змістови Збірника відповідати-ме вповнї його зверхний вигляд. Збірник друкуєть ся на специяльнім папері (імітация перґамену) і специяльним новим стилевим письмом (імітация письма XVIII в.), доси в Галичинї не вживаним. Побіч инших прикрас, у Збірнику буде також кілька ориґінальних рисунків Ів. Труша, В. Скорописа, П. Холодного. Докладнїйше про сей Збірник довідають ся читачі зі специяльного проспекту, який появить ся на днях. 