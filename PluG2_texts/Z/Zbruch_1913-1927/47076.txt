Кінематоґрафічна новість і потреба заведеня ще одної новости.

Пишуть нам: В кінах при вул. Академічній ч. 8 і в "Casino de Paris" при вул. Рейтана ч. 3., які є власністю "Червоного Хреста", заведено дуже цїкаву новість, а саме на початку кождої проґрами висьвітлюють ся комунїкати ґенерального штабу про найновійший хід воєнної акції, які аж слїдуючого дня появляють ся в ранних ґазетах. Ся новість безперечно заінтересує широкий загал, який і так численними відвідинами визначно підпирає високо гуманїтарні цїли тих кін. Бо треба зазначити, що дохід з сього підприємства йде виключно на потреби ранених галицьких жовнїрів та їх вдів і сиріт. Публика знаходить в тих кінах не тільки незвичайно цїкаві проґрами, але також має нагоду заспокоїти найактуальнїйшим способом свою цїкавість що-до останнїх воєнних подїй. — До сеї надісланої нам інформації про кіна "Червоного Хреста" додамо, що їх управа повинна завести ще одну новість: щоби в оголошенях, написах, поясненях і т. п. була на рівнї з польською уживана також українська нова. Tов-о "Червоного Хреста" є товариством краєвим, а не національним польським; в своїх кінових підприємствах у користь ранених жовнїрів і їх вдів і сиріт числить воно також на українську публику; українська преса в признаню гуманїтарної цїли тих підприємств робить їм як найбільшу рекляму, — отже думаємо, що управа згаданих підприємств і на-зверх, себто в своїх оголошенях, написах, поясненях і т. п. повинна все зазначувати, що є се підприємства, які служать однаково інтересам обох народів краю. Заведеня сеї новости жде український загал м. Львова, сподїваючи ся, що війсковість, яка управляє тими підприємствами, і при сїй нагодї заманїфестує своє почутє національної справедливости супроти всїх народів держави. 