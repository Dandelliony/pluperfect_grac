Чому у Львові нема памятника Шевченка?

Чому у Львові нема памятника Шевченка? З робітничих кругів надіслано нам лист, в якім висловлюєть ся жаль, що у Галичинї нема наших українських памятників, "особливо-ж болюче — кажеть ся в листї — що Українці у Львові не мають досї бодай памятника Шевченка".— Кілько ж то лїт побивала ся наша львівська українська громада за дозволом і місцем на памятник Шевченкови! Істория сього варварського триюмфу польських наїздників звісна нам, як і не забудеть ся відповідь Поляків на заходи в маґістратї: "w polskiej stolicy kraju niema miejsca dla pomnika piewcy hajdamaiców!"
На спольщенє галицьких зелїзниць. Нам пишуть: З приводу гамору, який віднесла вся польська преса проти розпорядженя мінїстерства зелізниць годилось би нам звернути бачну увагу на постійні заходи наших сусїдів, щоби наші зелїзниці цілковито спольонїзувати і то не лише що до назв стацийних. Знаменний тут опір проти руських написів на білєтах, а також робленє непоборених до тепер трудностий в справі викликуваня назв стаций і відходу поїздів також в нашій побіч мови польської і нїмецької. Незамітно виробляє ся першенство для польської мови перед нїмецькою і очевидно руською у всяких оповіщенях і написях, хоч ще недавно на першім місци все знаходила ся мова нїмецька. Колиж тепер зачало ся першенство давати мові польській яко "краєвій", то належить зараз побіч неї узгляднити нашу мову — бодай на другім місци як другу мову краєву. Се не є маловажна річ, бо воно сьвідчить перед чужинцями про характер краю, а раз уміщені написи позістануть на довгий час. Вкінци найгрізнїйшим безперечно способом польонїзациї на зелїзницях єсть майже повне виключуванє місцевого руського населеня від посад урядників навіть низших і всякої служби. Добрі посади кондукторів, робітників по варстатах, а навіть будників і служби обсаджує ся з правила чужинцями, нерідко спровадженими з найдальших сторін західної Галичини з поминенєм місцевого населеня, хоч кандидатів з руської сторони було би все доволї особливо на низші посади, де не вимагає ся специяльних квалїфікаций. Не треба при тім забувати, що кождий такий функціонар зелїзничий стоїть звичайно не зле материяльно і помножуючи свою родину будує Польщу на нашій землї навіть в таких сторонах, пр. гірських, де до сего часу нога чужинця ще не станула. Було би отже дуже вказаною річию, займати ся поважно справою роздаваня посад зелїзничих. При помочи наших людий зі сфер зелїзничих треба би перевести статистику що до відношеня функціонарів зелїзничих після національностий, а потім розпочати у властивій дорозі акцию в напрямі справедливого наданя посад евентуально після певного процентового ключа для кандидатів руської національности. І на кождий спосіб поборювати рішучо кольонїзованє нашої землї офіцияльним шляхом через насаджуванє зелїзничих будників, служби і т. д. з найдальших закутин західної Галичини тодї, як місцеве українське населенє, не маючи хліба і занятя, мусить з голоду гинути.  