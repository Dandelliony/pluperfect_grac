◦ ◦ ◦ ◦ ◦ ◦ ◦ ◦ ◦ ◦

Росія й Ромунїя.
ПЕТЕРБУРГ. (Ткб.) Петербурська телєґрафічна аґенція заперечує вістку, мовби російське правительство уневажнило всї позволеня на вивіз до Ромунїї.
ЧЕРНЇВЦЇ. (Пр. тел.). Ромунський дневник "Еcoul Dobrogej" приносить сензацїйну статю про російську роботу в Ґалацї, Тульжи і инших місцевостях: "Те, що тут дїєть ся — пише дневник — каже нам вірити, що ми находимо ся під російським панованєм. Російські офіцири і достойники звиджують дуже часто кріпость в Ґалац. Російські пароплави заїзджають безнастанно у наші порти. Але для ромунських подорожуючих є російська границя замкнена; нїхто не поважить ся перейти російську границю зі страху, що як шпіон опинить ся там у вязници. Рівночасно розвивають російські офіцери і власти живу пропаґанду і сильний тероризм на ромунські землї. Ґенеральний консуль Картамишев поводить ся так, мовби він був ґубернатором ромунської кріпости над Дунаєм.
Бельґійцї на вигнаню.
ЦІРІХ (Пр. т.). Численні бельґійські утікачі, перебуваючі в Женеві, звязали ся разом і хочуть усїх перебуваючих нинї за границею земляків злучити в великий бельґійський союз. Союз заявляє ся проти всяких анексійних плянів, які появились останнїми часами в пресї втїкачів і які мріють про велику Бельґію аж по нїмецький терен Рену. Бельґійцї на вигнаню жадають, щоби їх посли утворили службу посередництва між Авр і бельґійськими кольоніями. Бельґійський союз хоче старати ся ввійти з земляками в вітчинї в тїснїйші зносини, нїж се було доси.
РОТТЕРДАМ (Пр. т.) "Nienwe Rotterdamsche Courant" довідуєть ся з бельґійського жерела: З найбільшою певністю можна сказати, що бельґійське правительство з огірченєм відносить ся до аґітації, яка в кількох бельґійських і францусько-анґлїйських дневниках і ширить домаганє розширеня Бельґії. Вже показало ся, що "Le 20-е Siecle", який боронить ті авантурничі ідеї, не є зовсїм півурядовим орґаном правительства. Бельґійське правительство не є з можности переводити полїтичної цензури над бельґійськими дневниками, які тепер появляють ся. Тому й є йому неможливе кожде неправдиве донесенє з "бельґійського жерела" опрокинути.
Заборона продажи збіжа в Ромунїї.
БУКАРЕШТ (Ткб.). Правительство предложило палатї проєкт закона, в якім сказано, що ще рік по заключеню мира заборонюєть ся продажи збіжа, овочів і насїнь перед жнивами та маґазинованя сих плодів.
Ромунський парлямент.
БУКАРЕШТ (Ткб.) Сесію парлямету продовжено до 17. цвітня.
О ранених на полях боїв.
ФРАКФУРТ (Ткб.) До "Frankfurter Ztg." доносять з Парижа під датою 13. с. м.: До дневника "Temps" доносять з Маориту, що король Альфонс звернув ся телєґрафічно до всїх начальників воюючих держав з запитанєм, чи не булоб можливе заключенє умови між воюючими державами, щоби війскові амбулянси і члени Червоного Хреста могли в відповідних годинах позбирати з поля боїв усїх ранених. Всї держави заявили себе готовими розглянути сю пропозицію.
Російській комунїкат.
ВІДЕНЬ (Ткб.) Комунїкати неприятельських штабів. Росія 13. с. м. По гарматнім приготованю трібували Нїмцї зблизити ся у відтинку примістка Ікскіль, але їх відперто огнем. В околици Якобштадту і Двинська гарматній огонь. На захід від озера Нароч неприятель д. 12. с. м. острілював сильно наші становища, а небавом потім посунув ся наперед із села Москричі в малих громадах, а пізнїйше в сильних віддїлах. Наша артилєрія розкинула Нїмцїв. Нїмцї завернули до своїх ровів.
На грецько-болгарській граници.
СОЛУНЬ (Б. Райт.). Двобій артилєрій в відтинку Ґевґелї Дойран знов розпочав ся. Двацять франкських самолетїв 13. с. м. рано кинуло 150 бомб на ворожі становища коло Подгоріци, на схід від Ґевґелї. Всї самолети вернули без шкоди.
КЕЛЬН (Ткб.) "Koln. Ztg." доносить: По відомостям з Солуня союзники примусово усувають грецьких жандармів з пограничних сїл, розоружують їх і відставляють в глибину Македонії. Правительство зарядило поворот жандармїв з над границї до Солуня.
Воєнні комунїкати австро-угорського ґенерального штабу з 15. цвітня 1916.
Війна з Росією. Вчера в 5. год. рано появило ся 7 ворожих летунів, з того 4 летунів боєвих, над Чернівцями й зелїзничими урядженями на північ від міста. Для оборони підняло ся кілька наших самолетів, яким по двогодинній боротьбі, що розіграла ся понад Чернївцями, вдало ся зістрілити одного з ворожих боєвих летунів з віддаленя 20 кроків. Ворожа ескадра втїкла. Зістрілений самолет осїв, спускаючи ся прямовісно в дїл, коло Бояна, між нашими й російськими лїнїями, і так його знищено нашим гарматним огнем. Неприятельський обсерватор згинув. Наші самолети вернули неушкоджені.
Зрештою вчерашний день як в Східній Галичинї, так і в инших відтинках північного фронту минув спокійно.
Війна з Італїєю. На Мрзі Верху наші війска знов відперли атаки ворога на здобутє нами передне становище. В відтинку Плєкен нинї в ночи були дуже дїяльні метавки мін. Вершок Коль ді Ляна. Італїйцї без перестанку завзято острілюють. Проби зближеня, які робив ворог у відтинку Сутана, відверто.
Воєнні комунїкати німецького ґенерального штабу з 15. цвітня.
Західний терен війни. Сильнїйший атак Анґлїйцїв на становище в вирві на південь від Сен Елюа по боротьбі на ручні ґранати зовсїм відперто. В Арґонах і на схід звідти частинні оживлені бої артилєрії і мін.
По лївій сторонї Мози ворожі наміри наступів на наші становища на Мертвім Чоловіцї, на південь від Кручого лїса й лїса Кімієр, які підготовлено великим збільшенєм артилєрійського огню, могли бути переведені тільки кількома баталїонами проти Мертвого Чоловіка, бо ми перешкодили сьому, звернувши на війска, які стояли готові, вбивчий огонь разом з обох сторін Мози. Серед важких втрат заломили ся филї наступу перед нашими лїнїями. Окремі люди, які передерли ся наперед аж до наших ровів, полягли тут в рукопашнім бою. На правій сторонї Мози і в долинї Воєвр боєва дїяльність обмежала ся загалом на завзятих огневих боях. Два слабі ворожі наступи при ужитю ручних ґранатів на південний захід від форту Дуомон остали без успіху.
Східний терен війни. Вчера повторили ся місцеві проби наступу Росіян на північний захід від Двинська, які дізнали ся подібної долі, як попередного дня над Сервечем. На південний схід від Корелич легко зломили ми сильним огнем наступ слабших ворожих сил. 