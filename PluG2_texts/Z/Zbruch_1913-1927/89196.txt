◦ ◦ ◦ ◦

Війна за визволення України. (УПБ) Офіціяльне звідомлення з Галицького фронту з дня 8. мая 1919. Протягом ночи і цілого дня на многих місцях фронту велися завзяті бої. Ранком заняли частини Сокальської бриґади Острів і Лапче. Ворог поніс великі кроваві втрати. Ми полонили 9 старшин, 120 рядовиків і здобули 5 скорострілів. Протинаступ відбито, причім полонено знова 53 Поляків. Белзька Бриґада виперла ворога з Остобужа. Ворог втік, палячи за собою міст. Тут полонено 50 Поляків і взято 1 скоростріл і одну полеву кухню. При протинаступі поніс ворог великі страти. Ворожий наступ на Будинин на північний захід від Белза відбито. Одна стежа кінного відділу четара Панаса здобула у Дамашева польський скоростріл. Частини бриґади отамана Долуда повели сильну розвідку на Зашків, Завадів і Гряду та заняли всі ті місцевости. Ворог втратив двох старшин і 32 рядовиків. Ми здобули 3 скоростріли і одну полеву кухню. По переведенню свого завдання відступили наші частини перед сильним ворожим протинаступом на свої становища. На південь від Львова: Сотня пор. Макарушки І-го станиславівського куріня повела напад на Пасіки Зубрицькі, причім полонені 5 Поляків і здобуто 2 скоростріли. На південь від Мостиск повели Поляки наступ на Новосілки і Баличі. У Новосілках наступ відперто. У Баличах бій продовжується. Наступ Поляків на Дмитровичі і біля Судової Вишні відбито. На прочих частях фронту без змін. Начальник штабу Галицької армії.   Віча. УПБ. Бережани, 8. V. Дня 7. V. відбулася в Бережанах повітова народня нарада при участи около 4000 людей. На віче прибув відпоручник Начальної Команди сотник Іван Ерденберґер, редактор "Стрільця". Промовляли: посол Тимотей Старух, сотник Ерденберґер, повітовий комісар Масляк, учитель Олійник, сотник Зарівний, четар Кикіш і ще декілька селян. Народня нарада ухвалила такі резолюції. Народня нарада в Бережанах: 1) протестує перед цілим культурним світом проти диких наїздів Поляків і Румунів на наші українські землі і заявляє прилюдно а урочисто, що буде вести боротьбу проти грабіжників аж до повного очищення нашої території від ворогів, 2) жадає почесного всесвітного мира на основі проголошених прінціпів самовизначення народів, 3) висказує довіря правительству Зах. Обл. У.Н.Р. і взиває його до негайного оповіщення земельного закона та до найскоршого переведення виборів до Сойму Західної Области, 5) висказує повне довірря і щиру подяку нашій Начальній Команді і Армії на Галицькому фронті, а з осібна і в першій мірі висказує подяку пану ґенералови Павленкови та жадає ведення боротьби з Ляхами аж до повної побіди, 6) взиває цілий український народ помагати нашій Армії в боротьбі з ворогами та жадає з Начальної Команди покликання на фронт всіх молодих, здорових офіцирів і стрільців, а в запіллі покликання до служби старших стрілецьких річників, 7) взиває цілий народ до боротьби і нищення дезертирства у нашому війську, а взиває владу до наложення як найострійших кар на дезертирів, 8) ухвалює завести в кождій громаді повіту комітети з трьох людей і одного узброєного жандарма до помочи громадському урядови з дезертирством, 9) домагається тимчасового передання двірських обшарів до завідування місцевим рільничим комітетам, 10) домагається покликання до служби Поляків і Жидів у віці від 18—35 літ.   Промислова школа на Гуцульщині. В найблизшому часі буде в Жабю на Гуцульщині створена промислова школа з такими відділами: 1) Столярство, токарство і гуцульська різьба, 2) металева обрібка, 3) ткацтво і вишивки, 4) гончарство (УПБ.).   Український театр Й. Стадника. В суботу вистави не буде. — В неділю 11. с. м. у третє "Казка старого млина". У вівторок 13. с. м. і в четвер 15. новинка "Повстання панни Мари", комедія на 4 дії В. Винниченка. Готовиться до вистави: "Земля" Гіршбейна, "Мірандоліна" Ґольдоні, "Молода кров" В. Винниченка і "Вільні Хмари" чеського драматурґа Я. Кваціля.   Република 