Перед зборами Української Парляментарної Репрезентації.

Львів, 14. мая 1917.
Завтра збираєть ся в Відни Українська Парляментарна Репрезентація на повне засїданє, щоб нарадити ся над теперішним положенєм українського народу в австрійській державі.
Безпосередний привід до тих нарад дають — думаємо — дві подїї: краківські енунціяції і скликанє парляменту.
Що до краківських енунціяцій, то вже парляментарна комісія У. П. Р. дала полїтичну оцїнку їх з українського становища. Парляментарна комісія У. П. Р. ствердила, що президент мінїстрів ґр. Клям-Мартініц більше разів запевнив президію У. П. Р., що без порозуміня з нею не зробить в справі акту з 5 падолиста 1916 нїякого кроку. Всупереч сьому запевненю наступили краківські подїї, за які з конституційно-правного становища відповідає правительство, супроти якого У. П. Р. взагалї і зокрема в парляментї займе відповідне становище.
Як бачимо, в важну хвилю буде радити У. П. Р., в хвилю, коли — здається — не тільки здїйсненє акту 5 пздолиста 1916 щодо Га личини згідно з польськими бажанями стало знов актуальне, але з польських кругів піднимаєть ся домаганє, щоб вийти поза межі того акту і з цїлої території бувшої польської держави, на скільки нею розпоряджають осередні держави, утворити самостійну польську державу під Габсбурґами.
Під вражінєм сеї хвилї один з орґанїв польської преси пустив у хід фразу про українську національну меншість, якій — мовляв — робить ся велику ласку, що взагалї згадуєть ся про неї тодї, коли творить ся про будованє польського державного орґанїзму через відокремленє Галичини.
Отже ми маємо зійти в Галичинї раз на все до положеня національної меншости. Яким способом? Таким, що споконвічну українську землю, спадщину могучої галицько-волинської держави, яку й Австрія згідно з історичною традицією назвала Королївством Галичини й Володимирії, — при конституційній перебудові австрійської держави в 1860-их роках злучено в невеличкими польськими областями, які Австрія дістала при подїлах Польщі, в одну цїлість; що в тім новотворі, який не відповідав анї історії, анї тогочасним національним відносинам, анї навіть потребам державної адмінїстрації, захопили полїтичну власть у свої руки Поляки, стараючи ся через пів столїтя спиняти розвиток українського народу; що в кінци тепер маєть ся сей новотвір зорґанїзувати як окремий польський державний орґанїзм, в якім Поляки мають далї мати — тільки ще скріплену — полїтичну власть.
Так через довільне злученє Королївства Галичини й Володимирії з польськими областями і завдяки піввіковому польському правлїню в сїм новотворі український нарід, який на своїй земли, на території Королївства Галичини й Володимирії, творить подавляючу більшість, став у сїм новотворі національною меншістю, якій говорить ся тепер, що взагалї робить ся їй велику ласку, коли згадується про її істнованє в сїм новотворі.
Таким способом можна, кого тільки хочеть ся, звести до положеня національної меншости. Роздїліть національний орґанїзм на части, прилучіть кожду з них до якогось иншого національного орґанїзму, запевніть йому над нею полїтичну перевагу, — і зникне цїлий національний орґанїзм, а остануть тільки національні меншости, яким можна буде говорити, що робить ся їм велику ласку, признаючи їм марні окрушки тих управнень, які належать ся національному орґанїзмови на його території."
Проти такого трактованя тої части українського національного орґанїзму, яка остає в державних межах Габсбурської монархії, Українська Парляментарна Репрезентація, продовжаючи дотеперішні традиції української полїтики в Австрії, може заняти тільки одно становище: як найрішучійшого протесту. Ми все віддавали й далї хочемо віддавати державі те, що їй належить ся, але домагаємо ся, щоб держава трактувала нас як самостійний національний орґанїзм, який повинен мати державним устроєм запоручену повноту національного житя на своїй землї.
Се є наше conditio sine qua non і робити з нашою національною територією і нашим національним орґанїзмом експерименти в користь инших, втягати нас в рами польського державного орґанїзму — се зустріне однодушний протест не тільки цїлого українського народу в Австрії, але цїлої України.
Ми все — віримо в справедливість цїсаря Карла І. і розум його правительства, віримо в те, що українське Королївство Галичини й Володимирії а Австрїї осягне те державно-правне становище, яке дасть українському народови Австрії повноту житя й розвитку самостійного національного орґанїзму. 