◦ ◦ ◦ ◦

Усі російські партії проти Поляків. "Послєднія Новості" доносять, що польська офензива на Схід стрінулася з однодушним протестом цілої російської суспільности. Усі російські партії від найправійших до найлівійших вважають Поляків своїми непримиримими ворогами. Соціялісти революціонери і меншевики оголосили деклярацію, в якій осуджують польську офензиву на чужі землі. Православні духовні благословлять полки червоної ґвардії на бій з Поляками, а ґен. Брусілов проєктує зорґанізовання усіх сил проти Польщі.   Конференція в Спа. З Женеви доносять, що конференція в Спа відбудеться оконечно дня 21. червня.   Вибори до німецького парляменту. З Берліна доносять: Перша каденція німецького парляменту закінчилася. Посольські мандати задержали ще свою важність аж до скликання повного парляменту. Наслідком обструкції націоналістів не ухвалено законів про знесення військових судів. Спартаківці з цілої Німеччини зголосили 24 ліст до парляменту. Всіх кандидатів є загалом 291.   Росія проти Польщі. Віденське К. Бюро доносить: Протипольський рух поширився аж до Туркестану. Тисячі добровольців з усіх частей Росії зголошуються на фронт. Литовці і Білорусини, що живуть на Сибіри, на останніх зборах в Омську рішили взяти участь у війні проти Польщі. Також офіцери бувшої армії Денікіна зголосилися до совітського уряду з проханням, аби їм дозволено боронити вітчину перед польською інвазією.   Чічерін до анґлійського уряду. З Москви доносять: У відповідь на прохання анґлійського уряду в справі кращого поведення з полоненими денікінської армії, Чічерін порадив анґлійському урядови звернути увагу мадярському урядови, аби краще відносився до бувших совітських комісарів Мадярщини. Совітський уряд ґарантує життя усім сторонникам Денікіна, які добровільно зголосяться.   Звідомлення польського ґенерального штабу з 24. ц. м. Варшава. На відтинку на південь від Двини слабнуть наступи неприятеля, спрямовані досі головною силою в напрямі залізничого шляху через Глибоке. Неприятель повторив зате значними силами проби сфорсування Березини. Головно атакували большевики наш мостовий причілок в Борисові. Всі наступи на лінії ріки Березини кроваво відперто. На Вкраїні без важних подій.   Протест проти польської офензиви. Ціріх. Ава (спізнене). Радіо з Москви доносить, що совітське правительство переслало союзним правительствам ноту з протестом проти польської офензиви. В комунікаті до Ліґи Народів Чічерін заявляє, що попертє, якого зазнає польська офензива вияснило цілком ситуацію. Тому совіт. правительство не годиться. Щоби до Росії прибула яканебудь комісія, що є під покровом Ліґи Народів.   Відповідь Ліґи Народів Чічерінови. Париж. Француське правительство вислало до совітського уряду таку телєґраму: До народнього комісаря закордонних справ Чічеріна, Москва: Рада Ліґи Народів розглянула якнайдокладнійше відповідь совітського правительства на радіотелєґраму Ради з дня 17. марта 1920. Рада жалує, що совітське правительство по так довгій проволоці в відповіди на предложення Ради ставить услівя, рівнозначні відмові. Відповідь старається виказати ріжницю між державами, котрих представники є уповажнені брати участь у проєктованій анкеті. Ліґа Народів, це міжнародне стоваришення, що має на ціли заведення справедливости і мира. Її делєґації не заступають цю або другу державу, лишень само стоваришення. Ліґа Народів сподіється, що совітське правительство змодифікує свою відповідь. Коли совітське правительство не могтиме прийняти до дня 15. червня 1920. услівій поставлених дня 17. марта 1920. Рада Ліґи Народів складає на совітське правительство цілу відповідальність, коли переговори, котрі мали на ціли лишень поправу економічного положення світа і міжнародніх зносин — будуть безуспішні.   Громадська думка   