Архикнязь Лєопольд Сальватор в Щирци. 

Пишуть нам: Почуваня живого привязаня до цісаря й держави заманїфестували вчера українські орґанїзациї Щиреччини з приводу побуту архикнязя Лєопольда Сальватора на вправах артилєриї під Щирцем. Коли архикнязь, повертаючи зі служби Божої, увійшов в ринок, приступила до него ведена послом львівського округа о. Фолисом делєґация щирецьких українських інституцій, зложена з о. Баричка, о. Білинського, дир. Малицького, дир. Могильницького і о. Стернюка, причім посол о. Фолис звернув ся до архикнязя з промовою, висловляючи втїху щирецьких Українців з його побуту на українській земли, а заразом просив архикнязя, щоби приняв заяву великого жалю цілого народу з причини ненадїйної, траґічної смерти бл. п. архикнязя Франца Фердинанда та постійної традицийної любови до Цісаря, цілого Його дому та держави. Архикнязь приняв дуже прихильно привіт посла о. Фолиса, а відтак, коли орхестра "Сокола" в Ланів грала австрийський гимн, розмовляв зі всіма членами делєґациї про ріжні справи; причім навіть казав собі представити і членів їх родин, які близько стояли. Розмовляючи перейшов архикнязь цілий ринок здовж шпалїру уставленого делєґациями "Соколів" і "Сїчий" Щиреччини з прапорами, випитуючи посла о. Фолиса та місцевого начальника "Соколів" д. Куриласа про ті орґанїзациї: Потім ціла делєґация відпровадила архикнязя аж до його кватири в Острові, де перед кватирою відбула ся дефіляда "Соколів" і "Сїчий". Ціла манїфестация зробила дуже добре вражінє мимо того, що задля недостачі часу, потрібного до її приготовленя, та задля дуже вчасної поранної години не можна було зібрати на той день цілої сили наших народних орґанїзаций. Була се стріча народу з архикнязем без посередництва офіцияльних кругів, так, що одиноким офіцияльним чинником був посол о. Фолис, як виборний репрезентант населеня. Тим-то ціла манїфестация набрала і більшої ваги, нїж якби вона була устроєна офіцияльно: урядниками, бурмістрами і т. п. 