"Лицар Львова".

Ц. і к. команда міста Львова звертаєть ся до мешканцїв кор. столичного міста Львова з отсим покликом:
Сповняючи благородні наміри Його ц. і к. Апостольської Величности, покличеть ся в найкоротшім часї до житя цїлий ряд добродїйних підпринять, в яких чистий дохід буде призначений на поправленє долї наших жовнїрів-інвалїдів, а особливо на поправленє долі вдовам і сиротам по полягших наших героях — на улекшенє їх нужди.
Велике є число потребуючих, великих средств буде на се потрібно, щоби зарадити всїм потребам. Доперва тодї можна надїяти ся бажаної помочи, коли всї злучимо ся разом і кождий докине свій гріш на добродїйну цїль.
Відомо се менї дуже добре, що війна завдала глубокі рани Галичинї, а особливо столичному місту Львову, зруйнувала численні еґзистенції, знищила богато майна. Не знищила вона однак нашої жертвенности, нашої любови до батьківської землї, нашої вдячности для героїв, які віддали своє житє на жертвеннику оборони Вітчини.
Не можемо лїпше оказати тої нашої вдячности, як тільки через заопікуванє бойовникамт калїками, та вдовами і сиротами по полягших героях.
Звертаю ся отже до мешканцїв коp. стол. міста Львова і прошу всїх співгорожан о чинне співдїланє до можности своїх сил, о енерґічне підпиранє сих добродїйних підпринять, а особливо в акції "Лицаря Львова".
Знаменита і подиву гідна постава мешканцїв Львова, яка в часї російської інвазії стільки вчинила для наших ранених і полонених жовнїрів, дає менї запоруку, що мій зазив не полишить ся без відгомону.
Нехай кождий причинить ся після сил своїх. Не розходить ся о висоту квоти, кожда найменша жертва, коли дана від серця, буде мило принята.
Дохід зі всїх добродїйних підпринять припаде виключно інвалїдам з Галичини, зглядно вдовам і сиротам по полягших жовнїрах і стрільцях, а часть доходу припаде на шпиталї Червоного Хреста у Львові.
Рахункові справозданя будуть оголошувані публично, а моїм першим старанєм буде вплинути на справу так, щоби через як найдальше йдуче ограниченє видатків і докладну контролю припала як найбільша сума сїй благородній цїли.
За зізволенєм Начальної Команди Армії
ґ. М. Рімль
Комендант міста Львова. 