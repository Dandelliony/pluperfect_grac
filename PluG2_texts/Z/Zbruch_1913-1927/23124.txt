◦ ◦ ◦ ◦ ◦ ◦ ◦ ◦ ◦ ◦

Кн. Тун у Відни.
ПРАГА (Ткб.) Князь Тун виїхав учера вечером до Відня.
З Альбанїї.
ДУРАЦО (Ткб.) Серед повстанців даєть ся запримітити розлам. Богато нотаблїв жертвувало князеви поміч, коло Люсіна стоїть 700 правительственних Альбанців під командою капітана Ібрагіма. Командантом міста іменований Томпзон. Пренк паша не приняв ще жертвованого йому портфелю. Акіф паша готов вступити до кабінету.
ДУРАЦО (Ткб.) (Спізнена). Мінїстер Туркан паша вислав до ґр. Берхтольда телєґраму з просьбою прислати зі Скутарі 500 людий з контиґенту европейських війск для удержаня мира і безпеченства в столиці й щоби удержати в спокою населенє, баламучене чужими аґітаторами.
СКУТАРІ (Ткб.) (Спізнена). Командант Філїпс завісив видавництво дневника Скіпня за напади проти Італії.
ВАЛЬОНА (Ткб.) Перша дивізия австрийської ескадри вчера в полудне відїхала до Дураца.
ДУРАЦО (Стефані). (Спізнена). Члени міжнародної контрольної комісиї мабуть у второк відїдуть до Шіяка, щоби інформувати ся про жаданя повстанців. Провідники повстанців мають завтра зібрати ся на нараду над жаданями, котрі предложать міжнародній контрольній комісиї, з нею лише хочуть вести переговори. Італїйські й австро-угорські моряки сповняють сторожу при палатї й обох посольствах. Між австрийськими й італїйськими офіцирами і жовнїрами панує найлїпша гармонія.
РИМ (Ткб.) Giornale d' Italia доносить, що італїйське правительство не думає відкликувати італїйського посла з Дураца Алїотія, котрий сповняє як слїд свої обовязки.
Франция потребує сильної армії.
РЕН (Ткб.) Президент републики Пуанкаре виголосив на банкетї промову, в котрій вказав на потребу сильної армії о сильнім станї, котра могла би скоро змобілїзувати ся. Мінїстер війни, що сидїв біля него, притакував сим словам. Публика приняла промову з одушевленєм.
Спір за транспорт сірки.
РИМ (Ткб.) Між містами Катанїєю і Порто Емпедоклє ведеть ся довгий спір за транспорт сїрки. Вчера робітнича палата в Катанії проклямувала 24-годинний страйк, на що палата в Емпедоклє відповіла так само страйком, зверненим проти сіркової консорциї. Товпа страйкуючих напала на ваґони з сїркою, здемолювала їх а також будинки на двірци та будинок, в котрім є бюро консорциї, який підпалила. Підпалили також сїркові шиби. Пожежу дому вгашено, шиби горять доси. З Джірдженті вислано війско.
Страйк фабричних робітників.
ПЕТЕРБУРГ (Пет. Аґ) З причини надходячої розправи за страйк в Обухівській фабриці — вчера задержано працю в варстатах, в Балтийських доках і инших менших підприємствах. В полуднє 50.000 робітників намагало ся уладити демонстрацию, але їх полїция розігнала.
ПЕТЕРБУРГ (Ткб.) Страйкує вже 80.595 робітників в 155 заведенях. Ґрупа робітників з фабрики Лєснера уладила вчера демонстрацию, обкинула кінну полїцию камінєм, 2 полїцаїв ранено, арештовано 4 робітників.
Залите місто.
ТОБОЛЬСК (Ткб.) Іртис з незамятним від 50 лїт станом води залив місто. Комунїкация перервана, довіз засобів поживи устав, цілі дїльницї міста стоять під водою. Церква і мошея затоплені водою.
Церква жертвою суфражеток.
ЛЬОНДОН (Ткб.) Згоріла церква в Ворґрев над Темзою. На місци найдено відозви суфражеток. 