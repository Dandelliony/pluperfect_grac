О що спорять балканьскі союзники. 

Цїлий сьвіт із здивованєм глядить на балканьских союзників, які підняли кріваву борбу о висвободженє своїх братів з під турецкого ярма, а тепер по осягненю побіди поступають як грабіжники, що не вміють подїлити ся добичию. Щоби зрозуміти причину і суть суперечки, треба розглянути ся в успіхах і претенсиях кождої із союзних держав. Найважнїйшою точкою спору між Болгариєю і Сербією є Македонїя, якої більшу часть заняли Серби, хоч населенє переважає в ній болгарске. Тому домагає ся Болгария, щоби Сербія повернула їй міста Монастир, Прілєп і Охриду з околицями, які на основі передвоєнного союзного договору повинні належати до Болгариї. Сербія відповідає, що сей договір був тїсно звязаний з війсковою конвенциєю, після якої Болгария повинна була вислати до Македонії 100.000 війска. Тому, що Болгария сеї постанови не сповнила, отже й договір, стратив обовязуючу силу так, що тепер подїл здобутих областий повинен довершити ся не на основі союзного договору, але на основі довершених подїй. Сербія замість 150.000 війска, до чого була обовязана договором, вислала в поле 410.000 людий, а з другої сторони не одержала Альбанїї, виходу на море, так, що коли би ще мусїла зречи ся в користь Болгариї західної Македонїї, то єї здобутки не стояли би в нїякій пропорциї до понесених жертв, а відносини сил між нею а Болгариєю виявили би ся ще некориснїйшими, як перед війною.
Очевидно Болгария протиставить сим арґументам свої арґументи, з яких найважнїйший, а при тім дуже слушний, а іменно, що Болгария вислала в поле також о много значнїйші сили, чим була зобовязана договором, бо 500.000, місто 200.000 людий і що то она власне розбила найбільші турецкі сили, без чого нї Серби, нї Греки не були би взагалї нїяких побід віднесли.
Щоби дати ясне зображенє про предмет спору між союзниками, подаємо зіставленє областий балканьских держав і областий здобутих тими державами, а також подїл тих областий після домагань окремих союзників:
Поверхня і населенє балканьских держав

перед війною Поверхня в квадр. кільометрах:
Болгария 96.345
Сербія 48.550
Чорногора 9.200
Греция 64.657
Туречч. европ. 169.318 Населенє в тисячах
Болгария 4.337
Сербія 2.979
Чорногора 270
Греция 2.631
Туречч. европ. 6.130   по війнї Здобуті области в квадр. кіл.
Болгария 59.000
Сербія 60.000
Чорногора 5.000
Греция 30.000
Туречч. европ. —
Подїл добичі після домагань Болгариї
Болгария 87.000
Сербія 26.000
Чорногора 7.000
Греция 11.000
Туречч. европ. 38.000
Подїл після Сербії і Греції
Болгария 61.000
Сербія 36.000
Чорногора 7.000
Греция 27.000
Туречч. европ. 38.000
Велич. кождої держави після пляну Бол.
Болгария 183.000
Сербія 75.000
Чорногора 16.000
Греция 76.000
Туречч. европ. 38.000
Величина після бажань Серб. і Гр.
Болгария 157.000
Сербія 85.000
Чорногора 16.000
Греция 92.000
Туречч. европ. 38.000 
Число населеня кожної держави в тисячах
Болгария 6.600
Сербія 4.100
Чорногора 500
Греция 3.500
Туречч. европ. 1.600 