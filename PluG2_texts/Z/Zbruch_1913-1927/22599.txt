◦ ◦ ◦ ◦ ◦ ◦ ◦ ◦ ◦ ◦

Добруджа під панованєм Румунїї.
Недавно Le Courrier Europeen умістив дуже інтересні інформациї про становище Болгар в Добруджі, яку забрала Румунїя. Показуєть ся, що Румунїя позбавила Болгарів деяких полїтичних і горожанських прав, а навіть значної частини маєтку. Від часу окупациї румунські власти наложили свою руку насамперед на болгарські школи; вони позамикали школи і сконфіскували шкільні фонди. Нові школи Болгарам заборонено відкривати. Разом закрито 500 болгарських шкіл. Тепер румунський парлямент затвердив розпорядженя правительства і Болгарам доведеть ся пережити тяжку добу румунїзації.
Мешканці нових румунських територій не будуть мати виборчого права до румунського парляменту; від них відобрано також повітову й громадську самоуправу. Пороблено також значні обмеженя особистих свобід, свободи стоваришень і особливо свободи преси.
Новий закон відобрав від болгарських громад пасовиска і громадські ґрунта. Сим способом знищено екзистенцию тисяч болгарських родин. Тяжко доводить ся Болгарам у Добруджі покутувати за полїтичні промахи Болгариї.
Становище Мексика.
Як здаєть ся, Злученим Державам удасть ся побороти опір Гуерти. Вони здобули Тампіко й відтяли довіз збруї до Гуерти. Крім того війско Злучених Держав має тепер отворену дорогу до столиці краю. Сим пояснюєть ся, що війскові віддїли починають кидати Гуерту. Як би Американцям удало ся усунути Гуерту, мексиканський конфлїкт був би незабаром полагоджений, бо Вільсон скористав би з нагоди гонорово для Злучених Держав припинити сю тяжку і небезпечну для них війну. Ся ситуация змінила би ся на гірше, як би Гуертї вдало ся утїкти до середини краю, де він ще має численних сторонників, з яких помочию він міг би ще довший час і вести партизанську війну. Таким чином дальший розвиток подїй в Мексику залежить від того, чи вдасть ся окружити Гуерту з усїх сторін, чи нї.
Грізне положене в Альбанїї.
До віденських часописий надходять грізні а заразом суперечні вісти. З одної сторони запевняють, що справу повстаня Епіротів можна вже вважати полагодженою — так, що Епір дістане автономію, але сим нї трохи не нарушить ся державної цілости Альбанїї — з другої знова сторони надходять вісти про неспокої в околицях Дураца, про повстанє проти князя Віда. Повстанці мають облягати місто Шігак.
Рух альбанських мужиків, який Есад паша старав ся викликати для своїх цілий, звернув ся в послїдній хвилї проти него самого.
ДУРАЦО. (Ткб.) (спізнена). Позавчера рано прийшло до боротьби між голяндською жандармериєю і прибічною ґвардиєю Есада паші. Дім Есада паші острілювали. Боротьба скінчила ся увязненєм Есада паші, котрого разом з жінкою перевезено на поклад австро угорського корабля "Сіґетвар".
РИМ. (Пр. т.) Про арештованє Есада паші доносять: Князь Від вже тому 14 днїв, коли Есад паша був поза Дурацом, дізнав ся про пляни мінїстра війни, тому Есада по повороті з глибини краю постійно пильнували. По критичнім зворотї, який певно спричинив Есад паша і його прихильники, переконали ся, що Есад паша дїйсно приготовляє революцию. Арештували Есада пашу голяндські офіцири при помочи сильного віддїлу австрийських моряків. Арештували його у власнім домі. Він послухав приказу пійти на австро-угорський корабель і запевнював, що для князя має якнайльояльнїйші наміри і нічого проти него не плянував. Есад паша стане перед судом. Президент мінїстрів уже давно остерігав князя перед Есадом пашою.
Наслідком руху викликаного Есадом пашею, всї впроваджені уладженя в Альбанїї можуть бути захитані. Тому князь просив прислати до Дураца 500 австрийських й італїйських моряків, котрих ужиєть ся головно для охорони княжої палати. Менші віддїли мають охороняти чужих підданих і консулятів.
Мабуть і инші великі держави висадять на сушу віддїли своїх війск. 