◦ ◦ ◦ ◦

Починаються вуглеві вакації. З причини недостачі вугля в краківських середних школах здержано науку, поки що на один тиждень.   Помер з голоду. Від одної громадянки одержали ми отсе письмо: Приїхавши до Львова в четвер дня 6-го ц. м. була я свідком такої сцени на головному двірці у Львові. В ждальни лежав труп мущини, страшно виголодженого, з затисненими кулаками в устах, в давньому військовому мундурі. Подорожні в ждальні і залізничники розказували, що це наш вояк, який вертав з Берестя чи Стшалкової. Попереднього дня просив він усіх о кусок хліба та не дістав... бо не мав шість корон. І помер нещасний не доїхав до хати, де може жде його жінка й діточки. Звертаємося отсею дорого до властей, щоби на будуче запобігли подібним сумним випадкам, заосмотрюючи випущених на волю інтернованих конечними середниками до життя. А може й Український Горожанський Комітет, зглядно його самаританська секція, заняласяби такими мучениками?   Дозвіл на перевіз збіжа і муки. Для того, щоб облегчити населеню осягнення дозволів на перевіз збіжа а саме пшениці, жита, ячменю, вівса і перерібок з цих збіж, виділ апровізаційних справ для "Малопольщі" уповажнив староства до видачі.   Проти виголоджування міст. Польська соціялістична Рада Робітнича м. Львова ухвалила на онодішнім засіданню під адресою правлячих чинників піднести рішучий і енерґічний протест проти господарської політики, що числиться тільки з інтересами великих й менших аґраріїв, котрі виголоджують мійське і промислове населення. Нужда може втрутити нещасне населення на дорогу розпуки і необчислимих діл.   Аґітація по львівських середних школах за знесенням гр. кат. свят. Якісь аґітатори розносять по львівських польських середних школах друковані петиції, котрі молодіж підписує, жадаючи від своїх властий, щоби знесено в школах (в Східній Галичині!!) святковання гр. кат. свят.   Папа проти деправуючої моди. На першім конґресі католицького союза жінок, папа мав коротку промову, в якій висловив надію, що сучасна христіянська жінка не піде за деправуючою модою, подиктованою Парижем та Лондоном.   Нова Рада 