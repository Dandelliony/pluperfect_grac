Німеччина супроти Росії і Польщі.

Нїмеччина вже не лякаєть ся Росії. — Слабосильність російської републики. — Питанє диктатури в Росії. — Нїмеччина і Польща. — Самостійна Польща — новий Балкан.
Львів, 7. липня 1917.
Місячник "Preussische Jahrbucher" за червень сего року приносить статю проф. Ганса Дельбріка про будучі відносини Нїмеччини до революційної Росії і до Польщі. Чимало нових і цїнних думок на згадану тему находимо в статї нїмецького ученого, якого міркованя в дечім важні і для нас.
Проф. Дельбрік уважає російську революцію наслїдком побіди нїмецьких війск над російською армією, без якої визволенє Росії було би неможливе. Єдність народу, церкви й держави, знаменито здисциплїнована армія, захоплена російським патріотизмом творили незрушимий, одностайний бльок, об який розбивали ся всї визвольні змаганя революційної Росії. Удари, завдані нїмецькою армією царським війскам, розбили внутрішну одностайність російської державности і захитали довірєм російської суспільности до автократичної форми правлїня. Після того вже не трудно було повалити царський режім.
З поваленєм царської Росії — пише дальше берлїнський учений — Нїмеччина позбула ся свого найнебезпечнїйшого неприятеля. Бо теперішна Росія вже нїколи не стане давною Росією. Хоч-би і повело ся новим петроградським володїтелям утворити федеративну републику, то вона навіть в приближеню не мала би тої сили, що давна царська імперія. Що правда жадоба добичий, експанзії головно у буржуазії і селянства була би і на дальше головним мотором російської полїтики. До експанзії перло би в першій мірі селянство, яке бажає більше землї, а за аґрарним комунїзмом забуває про те, що основною умовою всякої аґрарної культури є приватна власність і що інтензивною управою можна на малій посїлости збільшити дохід. До того спролєтаризовані селяни не мають промислових центрів, куди то відпливають маси нових пролєтарів в західно-европейських краях. Та змаганя нової російської републики до поширеня своєї території засуджені на невдачу, бо сама република засуджена на безсильність. Чому?
Перш усего можливо, що від неї відпадуть надбалтійськї области, Україна і Сибір. А хоч би й нї, то федеративна република Росії не буде в силї проявити ту силу Зєдинених Держав, чи Франції, яка основуєть ся на почуваню єдности у всїх горожан; того почуваня недостає новій російській державі, бо яке значінє може мати для Лїфляндії, Туркестану чи Сибірі Царгород? Що залежить Українї на Амурі чи мурманськім березї? І знївідки буде новому російському правительству добути грошевих засобів на свою експанзивну полїтику. Демократична хлопська республика — а такою Росїя по всїй імовірности буде — побудована на аґрарнім комунїзмі, до якого змагають селянські меси, буде в економічнім занепадї, без кредиту і тому без полїтичної сили.
Відносини склались би може для Росії кориснїйше, коли би повернув давний режім і власть перебрав у свої руки диктатор. Та хочби той диктатор був Наполєоном, то нїяка сила не здавить визволених тепер революційних сил, нї автономічних змагань чужих народів. А до того диктаторови для кріпкого основаня своєї власти треба побід, які так трудно вибороти буде теперішним російським війскам.
"Що-небудь сталось би з Росією, ми не маємо чого її бояти ся", підчеркає ще раз проф. Дельбрік і переходить до питаня, який вплив мав російський переворот не відношенє Нїмеччини до Польщі.
Як довго вдержував ся російський царизм, так довго Поляки могли бути природними союзниками Нїмеччини. Проклямації вел. кн. Миколи Миколаєвича протиставлено акт 5. падолиста. Царським обітницям Поляки не довіряли і хотїли мати забезпеченє на всякий случай в згаданім актї центральних держав. Та з приходом російської революції Росія Полякам не страшна і вони, можливо, схочуть увійти в склад російської федеративної републики. Такої можливости не вважає проф. Дельбрік надто небезпечною для Нїмеччини: не повязана цїпко федеративна російска република, хоч би з Польщею, є в порівнаню з централїстичною царською Росією значним облекшенєм для Нїмеччини. Нїмецький професор дораджує Полякам оперти ся радше о Нїмеччину і Австро-Угорщину, бо злуки всїх польських земель не буде б силї забезпечити Полякам Росія, а до того будуть вони мусїти зректи ся великих областий, які лежать між Росією і Польщею, а яких Росія їм нїколи не віддасть.
А дальше говорить проф. Дельбрік: "Як не будь склались би відносини, то нова польська держава буде елєментом неспокою для світа і для нас. Нїгде не має вона своїх постійних природних границь. Там, де польська національність зустрічаєть ся з иншою, нїгде вона від співжителїв виразно не роздїлена, тільки змішана з Нїмцями, Українцями, Білорусами, чи Литовцями і кожда з тих мішаних областей є територією боротьби. Навіть в серци Польщі живуть масами Нїмцї і Жиди, як окремі національности. Нова Польща, так говорено слушно, се новий Балкан, огнище не тільки вічного неспокою, але й найтяжших міжнародних конфлїктів, бо польські граничні спори і великопольські аспірації доторкають сумежних держав і їх заплутують у спір. Варшава станеть ся осередком дипльоматичних інтриґ Европи". Такі відносини, на думку автора, страшно утруднюють розвязку польського питаня і треба хиба погодити ся Нїмеччинї з актом 5. падолиста. Щоби уможливити співжитє Нїмеччинї з Польщею, радить проф. Дельбрік змінити ворожу нїмецьку полїтику Прусії супроти тамошних Поляків. 