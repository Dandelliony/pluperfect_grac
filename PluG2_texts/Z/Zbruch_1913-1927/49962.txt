Правна поміч для населеня в часї війни.

В цїлім краю даєть ся тепер завважити недостача орґанїзації безплатної правної поради для незаможного населеня. Щоби як слїд зорґанїзувати суспільне житє, видала держава цїлий ряд законів і розпорядків, серед яких не тільки звичайному человікови, але і правникови тяжко розпізнати ся. Далї воєнні запомоги вимагають постійно многих зголошень, подань і квітів. З тим всїм тяжко собі дають раду жінки жовнїрів або вдовицї, тим більше, що велика їх часть, се неграмотні. Находять ся очевидно спекулянти-дорадники, яких порада одначе нераз є невмістна, а в кождім разї не безкористна. З многих околиць краю доходять вісти, що селянки стають жертвами страшного визиску, а буває таке, що ті, які мають право до запомоги, не побирають її, тому, що нема кому тим заняти ся. Усунути се лихо, се обовязок нашої свідомої інтелїґенції, і не повинно бути повіта, в якім не зістала в тім цїла зорґанїзована акція.
До акції в тім напрямі приступає тов. "Просвіта" у Львові, виходячи з сего погляду, що більшість членів товариства стоїть тепер в поли, а задачею нашого матерного товариства є зорґанїзувати поміч і пораду для полишених родин. Зорґанїзоване у Львові бюро повинне бути приміром для провінції, де при кождій філїї "Просвіти" повинно бути основане інформаційне бюро. Задача не є дуже трудна; вистане добра воля і порозумінє кількох одиниць, неконче правників, щоби роздїлити між себе дижури і помочи селянкам при виповненю квітів причинкових та при писаню подань о признанє або підвишку причинку.
Де вже є правник, так повинно ся спровадити збірник розпорядків з часу війни, щоб на основі закона можна удїляти потребуючим правної поради.
Львівське бюро "Просвіти" під назвою "Інформаційне бюро правної поради" отвираєть ся 6. с. м. в домі "Просвіти". Його задачею буде удїляти безплатно правної поради і інформації у всїх тих справах, які є в безпосереднім або посереднім звязку з війною. Предметом дїяльности бюра будуть отже справи війскових причинків, заосмотреня інвалїдів, вдовиць і сиріт по поляглих, воєнних свідчень і шкіл, помочи у віднайденю пропавших війскових і цивільних осіб, справи воєнної еміґрацї, відбудови краю і т. п. Веденє бюра припоручено окремому референтови, а крім сего творить ся кружок правників до помочи референтови. В плянї є виданє в найблисшій будучности "Порадника в часї війни", який обняв би ті всї новійші розпорядки, що не містять ся ще в "Мобілїзаційних законах" виданих "Просвітою". 