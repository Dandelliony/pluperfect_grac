◦ ◦ ◦ ◦ ◦ ◦ ◦ ◦

На львівський університет Українцям вступ зборонений! Розпорядок ректорату львівського університету з дня 22. вересня.  З нагоди відкриття львівського університету ректорат видав такий розпорядок: "Згідно з оповісткою з дня 14. серпня ц. р. оповіщаю, що вписи на львівський університет начнуться в четвер 25. вересня ц. р. На підставі рішення ради міністрів приймати будеться в масі війни до польських вищих наукових заведень тільки горожан польської держави та союзних держав. Усі горожане польської держави, управнені до студій в вищих школах, тільки під цею умовиною будуть приняті до цих шкіл, коли докажуть, що сповнили вимоги військової служби в польському війську, або що є від цеї служби звільнені ізза фізичної нездібности, або дістали звільнення зглядно пересунення військової служби з причин, обговорених тимчасовим законом про загальну повинність військової служби. Ті знову горожане польської держави управнені до студій в вищих школах, які протягом місяця вересня і жовтня ц. р. зголосяться як добровольці до служби в армії і по думці обовязуючих військових приписів будуть приняті, мають право по шестимісячній службі право відпустки для покінчення одного триместру, зглядно семестру анальоґічно до цих слухачів вищих, наукових заведень, до яких відноситься приказ міністра військових справ ч. 9971/Р IV. Признані за неспосібних вважатимуться за тих, що сповнили обовязок військової служби. Вкінці додаю, що поодинокі виділи мають право заведення т. зв. "numerus clausus". Львів, 22. вересня 1919. Д-р Юраш, ректор".   З Ходорівщини доходять до нас дуже невідрадні вісти. Тероризований нарід заховується зівсім спокійно. Та видно, комусь треба, щоб викликати невдоволення, щоби в мутній воді рибу довити. Без всякої причини поарештували залізничників Українців та міщан і селян. Надужиття переходять уже всяку міру, прим. за перепустку на виїзд до Берестя, до інтернованих вояків жадають 25 метр. цетнарів збіжа. Такі самі невідрадні вістки доносять нам із Коломийщини [новину викреслила цензура, — Z].   Про гривні. Гривні зараз в Варшаві 16—18 феніґів за карбованець. Українці повинні тепер викупляти гривні, щоби опісля чужі на них не заробляли великі суми.   Цеї ночі повстала пожежа на головнім двірци у Львові, що сиґналізували сирени. Були загрожені телєґрафічні уладження але о 12 год. в ночи зльокалізовано цю пожежу.   Нові арештовання. Арештовані поновно: п. Волод. Міськевич, п. Мосьондз, п. Зофія Тимкевичівна з Мостів великих.   Вугіль коштує тепер на міськім складі у Львові 38 К. а в рейоновій продажі 40 К. Сотнар твердого рубаного дерева 40 К. а мягкого 36 К. Все за 100 К.   "Паціфікація" в Городенщині. Коло Незвиск в повіті Городенка дідичі кажуть собі таксувати дуже високо найменші шкоди в поли. Всї люде чи пасли чи ні, мають дати по два снопи та 6 кіп збіжа назад. Кождий робітник мусить піти денно на роботу за яку платять 5 К., без харчу. Дідичі держать окремо жандармів, які тероризують людність. Таким дідичем є пан Єґерман в Луці. Від людей забірають масло, сир, дають картки а за ту картку нічого не платять. Війська окупаційні убили 2 людей як прийшли туди в червни [новину викреслила цензура, — Z].   Українська бриґада Чехії міститься в таборі укр. бриґ. в Німецькій Яблонці коло Карльсбаду. Вона має скоро вирушити на Україну. Багацько прибуває наших людей з Італії. З них будуть дальші формування. Доповнювання будуть на Угорській Україні. В укр. бриґ. є Бігун Мих. і Вислоух з Берестя (Холмщина).   Нова Рада 