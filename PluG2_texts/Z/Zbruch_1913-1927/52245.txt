З Народного Комітету.

Дня 29. і 30. мая с. р. відбули ся кількагодинні засїданя членів Тіснїйшого Народного Комітету під проводом голови д-ра Костя Левицького. На засїданю дня 29. мая с. р. голова д-р Кость Левицький подав до відома Народного Комітету перебіг нарад українського парляментарного клюбу з 5., 7. і 9. мая с. р. і нове уконституованє президії і парляментарної комісії Українського парляментарного Клюбу. На засїданю Українського парляментарного Клюбу рішено вислати Президію до мінїстра справ заграничних бар. Буряна і обговорити з ним наші загально полїтичні домаганя. Виконуючи се рішенє, явили ся дня 8. мая с. р. д-р Кость Левицький, д-р Евген Петрушевич і д-р Евген Левицький у мінїстра бар. Буряна, з котрим відбули довшу нараду та обговорили всї основні домаганя в українській справі. На засїданю Українського парляментарного Клюбу дня 23. мая с. р., на котре запрошено всїх пребуваючих в Австрії членів Клюбу, обговорено відносини Українського парляментарного Клюбу і Його відпоручників до Загальної Української Ради і рішено не відкликувати відпоручників Клюбу З. У. Р., чим признано потребу дальшого її істнованя. На тім самім засїданю рішено поробити заходи в цїли сотвореня спільної орґанїзації всіх українських парляментарних послів з Галичини і Буковини і українських членїв палати панів та уповажнено д-ра Костя Левицького, віцепрезидента Юлїяна Романчука і члена палати панів д-ра Івана Горбачевського до поробленя кроків в цїли переведеня в житє сего рішеня. Опісля обговорено справу партійної преси і рішено вказівки що-до трактованя актуальних полїтичних питань теперішного часу. На засїданю Народного Комітету дня 30. мая с. р. обговорено наші головні церковно-національні домаганя і принято до відома заходи президії в сїй справі. Дальше принято до відома звіт д-ра Костя Левицького про послїдну нараду президії Загальної Української Ради і відпорічника Краєвого Товариства господарського "Сїльський Господар" о. Тита Войнаровського з намісником бар. Діллєром в справі відбудови краю. Рішено упросити президію Нарадного Комітету, щоби в найкоротшім часї подала до відома намісника бар. Діллєра наші домаганя в справах господарських, язикових, шкільних і инших та старала ся о усуненє деяких шкідливих для нас заряджень властий. На тім самім засїданю обговорено справу наших начальних полїтичних орґанїзацій і принято внесенє д-ра Барана: "Народний Комітет приймає до відома дальше істнованє Загальної Української Ради та вважає за річ вказану сотворенє загального парляментарного заступництва всїх українських парляментарних послїв Галичини і Буковини та українських членїв палати панів для репрезентованя наших полїтичних українських справ, уважаючи при тім дальше істнованє і дїяльність Українського Парляментарного Клюбу за річ вказану в інтересї партійнім і загально національнім". 