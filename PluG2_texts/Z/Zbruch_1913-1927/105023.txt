◦ ◦ ◦ ◦ ◦ ◦ ◦ ◦ ◦ ◦

  Міжнародне життя    Польська армія є, згідно з офіц. статистикою анґлійського міністерства військ. справ, поруч з французькою, — найчисленнішою з усіх европейських армій, а саме, вона рахує 600.000 душ (Італія — 300.000, Югославія — 200.000 і т. д.).   Вибори в московський совіт дали 1025 місць комуністам і 168 безпартійним. Голосувалися тільки комуністичні списки, явно й поіменно.   Армія Вранґеля, по самим точним відомостям і наперекір данним з російських ґазет, в коріні деморалізована; як що у неї ще є бажання битись, то у всякім разі не з большевиками, а з Французами, котрих вона ненавидить. Французи цілком роздягли армію, забрали навіть білизну, бо весь одяг був французький.   З Італії усунули родину кол. венгерського, а тепер кримського совітського комісара Бела Куна.   Новий венґерський кабінет міністрів має на голову ґр. Бетлєна та складається з членів христ.-націон. партії, партії малих хліборобів і безпартійних фаховців зі складу старих кабінетів.   Новий пруський кабінет міністрів має за голову Стегервальда та складається з членів партії центра, демократів і соціялістів більшости. Народня партія не вступила до кабінету, одначе два безпартійні міністри-фаховці стоять близько до народн. партії.   Югославія приєднується до примусових заходів союзників супроти Німеччини; вона наклала 30% митного податку на всі товари німецького походження.   Справа Гор. Шлезьку повинна рішитися на найближчому травневому засіданні Найвищої Ради. Одначе гадають, що союзники не схотять торкатися тієї справи перед вирішенням німецького конфлікту. Все-ж до Парижа виїде депутат Корфанти, як офіціяльний заступник польського уряду до Найвищої Ради, а теж, неофіціяльно, мін. Сапєга.   Мін. Бенеш заявив, що в звязку з останньою авантюрою Карла Габсбурського необхідно скріпити союз Малої Антанти.   Сенат З'єдинених Держав приняв резолюцію Кнокса за проголошенням миру з Німеччиною. Голова парляментської комісії по закорд. справах, Портер, вніс до парляменту два проєкти відносно заключения миру з Німеччиною, зазначивши в промові, що вони підповідають поглядам презид. Гардінґа, забезпечують усі права американською народу й залишають президентові вільну руку що-до роспочаття мирових переговорів.   У Льондоні в суботу 30-го ц. м. мала роспочатися Конференція Найвищої Ради, яка займеться обміркуванням останніх німецьких пропозицій, переданих на руки З'єдинених Держав, представником котрих буде на конференції сен. Бойден.   1-го Травня мають, по версальському договору, роспочатися широкі карні заході союзників супроти Німеччини, як що не буде згоди в справі воєнних відшкодувань.   Льондонська конференція триватиме яких 5–6 днів. Як що останні німецькі пропозиції будуть згори не до приняття, то конференція швидко скінчиться. Одночасно йтимуть приготування до військової окупації Рурської Країни.   Анґлійський парлямент одноголосно затвердив мировий договір в Тріянон.   Льойд Джорж і Бріян погодилися, що німецька пропозиція віддати свої робітничі сили задля відбудови зруйнованих війкою частин Франції, має свої реальні користи й тому слід-би її приняти.   Льорд Дербі находиться в Ірляндії з місією поладити конфлікт. Гадають, що заходи увінчаються успіхом.   Карло, кол. австро-венґ. монарх, гадає залишити Швейцарію, і куди переїде — ще невідомо.   У півд. Тиролі sталійські націоналісти (фашісти) напали на тамошніх Німців, зібраних на народній забаві в м. Боцен. Є вбиті й ранені. З цього приводу прийшло до широких заворушень. Закрито кордон. Телєґрафне й поштове сполучення перервано.   Фінсько-московські переговори відносно заключения торговельної умови — роспочнуться в половині травня ц. р.   Тироль заявився у всенародньому голосуванню 98.8%-ами за приєднанням до Німеччини.   [Воля, 01.05.1921] 