Львівське ратункове поготівлє в грудни. — Дрібні вісти.

Львівське ратункове поготівлє в грудни. Ратункове поготівлє удїлило в минувшім місяци в 959 наглих випадках помочи. В день алярмовано поготівлє 659, в ночи 300 разів. Зломань костий і поранень було 612, наглих занедужань на улицях міста 216, самоубивчих замахів 17. Амбулянсовими возами перевезено 114 хорих. Припадків переїханя було 15; пси покусали 8 осіб. Ледове поготівлє видало 100 порций леду для ужитку недужих.
Дрібні вісти. Сими днями втік зі Львова лихварський посередник Фішмаєр, який оставив по собі глубокий жаль між членами біржі і властителями дібр, яким радо служив... чужими грішми. Ще в день своєї утечі натягнув Фішмаєр якогось Брістіґера на 4000 К. під покришкою, що гроші бере для дра З., а вексель принесе небавком "по поворотї графинї, яка вийшла по закупне до міста". Загальна сума пошкодовань виносить кількадесять тисяч корон. — В домі при ул. Алємбеків ч. 9. розґрівав якийсь робітник водопроводові рури, обливаючи їх ропою і підпаляючи її. З причини необережности займила ся в однім з мешканя повала. З початку сего не запримічено, аж доперва за кілька годин наповнив ся цілий дім димом, візвано пожарну сторожу, яка по годиннім пошукуваню відкрила жерело диму, вирубала стіну і вгасила тліючий стовп. — Передвчера коло полудня заалярмовано пожарну сторожу донесенєм, що на почті вибухла пожежа. Показало ся що в портиєрці запалила ся від самовара пачка з крохмалем. "Пожежу" сейчас придушено: шкода виносить понад... 5 корон з сотиками. 