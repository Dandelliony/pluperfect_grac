Сьвідоме село. — Забогато мешкань. — Національний Музей у Львові — Чому Карузо має такий гарний голос. — 6-лїтний діріґент.

Сьвідоме село. Про Підберезцї к. Львова нам пишуть: В недїлю дня 1. червня 1913 відбув ся заходами місцевої читальнї "Просьвіти" концерт в честь Т. Шевченка, силами самих селян. В програму концерту входили хори під управою тамошного господаря Стефанова та деклямациї дївчат і хлопцїв а на кінець живий образ представляючий "Просьвіту" і її цїли. Се одно з найгарнїйших сїл з львівського повіту. Донедавна читальня не проявляла майже нїякого житя, однак від послїдних загальних зборів читальня сповняє вповнї свою задачу завдяки ідейним місцевим інтелїгентним одиницям. Економічно Підберезцї стоять на першім місци у львівськім повітї. Признанє належить ся тамошним громадянам, як також і тим, які для піднесеня Підберезець не жалують труду.
Забогато мешкань. За послїдних пятнайцять лїт доходили з усїх міст Европи наріканя на недостачу мешкань. Тепер противно — нарікають, що їх забогато. Економічна кріза послїдного року, недостача зарібку і готівки, промисловий застій, полїтична непевність зробили се, що люди почали числити ся. Родина, котра займала 5 кімнат, змістила ся в чотирох, та що займала чотири, помістила ся в трех, і т. д. Тому тепер труднійше за льокатора. Всюди спадають цїни помешкань. Та нїде мабуть не є таке скоре се спаданє, як в Берлїнї. Там є тепер 60 тисяч порожних мешкань, отже каменичники такі чемні для кождого нового льокатора, що своїм коштом перевозять його меблї. В найлїпшій дїльници Берлїна дуже гарне мешканє на другім поверсї: чотири кімнати, їдальна кімната має 8 метрів довжини, кімната для служби, довгий коритар, лазнички, з газовою кухнею, з центральним огріванєм і елєктричною інсталяциєю — се все річно коштує два тисячі корон. У Львові також спадають дуже цїни мешкань. Але декотрі властителї камениць держать ся давних цїн і тому мають цїлі поверхи, що стоять пусткою; зате инші, що відразу відважили ся знизити цїни, задержують льокаторів і не дають зарібку перевозовим меблевим заведеням. Бо сї заведеня просперують тепер лише сим, що перевозять людий з дорозших мешкань до дешевших. Та дїєть ся й таке, що дехто для дрібних зисків готов покидати мешканя. Хтось платив пр. 240 К. місячно за чотири кімнати, найшов значно дальше мешканє за 220 К. Перепровадив ся, не зважаючи, що кошти перевозу меблїв зїдять ріжницю цїни мешканя з кількох місяцїв, а кошти трамваю (2 секциї) знесуть сю цїлу ощадність. Всетаки доказує се, що навіть в буджетї богатших людий 20 К. місячно становить в нинїшних часах уже певну рубрику.
Національний Музей у Львові (ул. Мохнацького 42) мав в маю 1913 р. 57 н-рів приросту (до 14.050), на що вложились дари оо. Андроховича, кан. Рабія, дек. Іванця, Сенети і пп. Пастернака, ґр. Тишкевича, ґр. К. Шептицького, інжин. Корнеллї Кулицького, Тиса, Ґловіцького з Буковини, М. Чучмана, С. Бахталовського, Геца і пп. Гамораковни, Бирківни, Пашківни, Бучковської, Калинівих, Фартухівни і Глїбовицької. Після предметів приріст сей представляєть ся ось так: 2 деревляні різблені свічники великі, черепяна баня з церкви 4 ікони XVI—XVII в., 5 портретів XVIII. пол. XIX. в. в інтересних барокових рамах, картина кисти арт. І. Труша (вид на Днїпро і Подол у Київі)—дар п. ґр. К. Шептицького, 108 фотоґрафій і штихів з области істориї штуки, 10 етноґрафічних предметів, 97 писанок, 16 рукописей XVI—XVIII в., 4 стародруки XVII— XVIII в., 8 риз і шовкових гафтів, 3 грамоти XVI— XVII. в., 58 монет XVII-XVIII в, і 3 предмети з прозкоів, а наінтереснїйший межи ними зелїзна списа 32 цм. довга, найдена в Камінцї стр. над Бугом. — Найважнїйшими одначе подїями у внутрішнім розвою Нац. Музея за той місяць належить вважати передачу музейних збірок товариства "Просьвіта" у Львові у постійний депозит і фаховий заряд Національного музея. Над упорядкованєм і використанєм сих збірок заряд Музея і працює тепер в надїї, що в будучинї можна буде приступити до злуки инших українських музейних збірок, з захованєм їх автономії, внутрі Національного Музея. Друга подїя — се остаточне закінченє роботи над урядженєм, ввиду чого управа Музея надїєть ся уже в скорім часї показати суспільности збірки Національного Музея. — І. С.
Чому Карузо має такий гарний голос. Карузо прибув до Льондону, щоби порадити ся лярінґольоґа д-ра Уілїяма Льойда. Він уже два роки є під його обсервациєю. Тепер заявив лїкар, що голосові струни є в кориснім станї. Д р Льойд запитаний в сїй справі справоздавцем Tot bits пояснює, чому Карузо є королем тенорів. Має величаву будову і нечувану обширність голосового знаряду. Простір від послїдного чирівного зуба до голосових струн в дванайцять мілїметрів довша нїж у кождого иншого тенора. Тому Карузо має таку широку скалю. І його голосові струни в три мілїметри довші від струн усїх тенорів, огляданих анґлїйським лярінґольоґом. Має сильні груди, а се все разом причиняєть ся до сего, що може тон витягати через 40 секунд. Його струни мають 550 дрожань на секунду.
6-лїтний діріґент. Неаполїтанець Вільгельм Ферраро дириґував недавно в римськім "Авґустею" крім инших трудних композиций також першою симфонїєю Бетовена. Треба було йому підложити три стільцї, щоби зпоза пульпіта заложеного нотами, міг бачити свою орхестру. Хлопець дириґував так по мистецьки, що публи ка не могла надивувати ся. Малий Вільгельм приняв признаня з дистинкциєю, вклонив ся і підскакуючи по дитячому побіг за сцену, де зворушена мама нагородила його трема кусниками хліба з медом. Хлопчина збираєть ся до артистичної подорожи по головних містах Европи. 