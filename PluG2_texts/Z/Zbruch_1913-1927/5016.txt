Справа виборчої реформи. — Чорногора проти Европи.

Шанси виборчої реформи остаточно означить вислїд нарад польського соймового кола, на якім нинї виступить з промовою також намісник Бобжинський. Ходить о те, чи коло установить солїдарність голосованя в справі виборчої реформи. Більш як правдоподібне, що проти обовязкової солїдарности запротестують центровцї і вшехполяки, так що стараня о рішенє солїдарности остануть без успіху. На руку центровцям пішов незвичайно останний виступ ґр. Л. Пінїнського. Бувший намісник Галичини, що загарбав наш сїльський мандат, виїхав на віче тернопільських "земян" та заатакувавши на нїм і нам. Бобжинського і неб.ґр. Баденїя за мягкість супроти Українцїв, дав своє placet на ударемненє виборчої реформи через масову абстиненцию ї ї противників. Через се своє становище установив провідник подоляків прецеденс для зломаня солідарности польської правицї, в якої склад попри 31 краківських консерватистів входить 23 подоляків.
В таборі реакциї стають одначе — як зачувати — числити ся не лише з демаґоґічними зазивами всяких вшехпольсько-подільських демаґоґічних резолюций але і з тим, що на случай розвязаня сойму правительство не могти ме уживати своєї пресиї на те, аби ворогам виборчої реформи помагати обрабовуватн селянську і міську курию з мандатів. А не зайвим буде згадати, що тепер 20 польських обшарників загарбало українські сїльські мандати, 10 польські сїльські мандати а 3 міські мандати. Сумнїви родять ся й в душі русофільських полїтичних великанів, бо деж та порука, що пр. коломийського амбасадора схочуть вдруге вибирати жидівські і польські виборцї з Брідщини ?...
Чортик, та не друкарський.
Син великого батька, ґр. Генрик Баденї, обнявши реферат в справі виборчої реформи, зрозумів свою задачу так, що на свою руку поперекручував основи виборчої реформи, приняті на останнім засїданю комісиї виборчої реформи. І так на власну руку підтягнув справу зміни постанов про орґанїзацию повітову під надзвичайну петрифікаци, так щоби для неї треба було аж 186 послів! хоч сего на комісиї нїхто не ухвалював. Та на сїм не конець: В спорі, який виринув ізза повітових рад, принято остаточно резолюцию noc. Ґломбінського, щоби справу заступництва меншостей в повітовій радї лишити отвореною Відповідно до сього випечатано сю постанову і в проєкті краєвого статута. Та ось "народова" орґанїзация Камінеччини зізвала ґр. Баденїя, щоби він справу виборчої реформи реферував так, щоби лишити Українцїв всїх признаних їм управнень. Крім сього заатакувало ґр. Г. Баденїя Słowo polskie, кладучи йому на ум, що мають бути забезпечені лише польські національні меншостн в сїльській куриї, а не національні меншости у всїх куриях, як се установлено на нараді клюбових голов. І ось ґр. Генрик Баденї, забувши мабуть і про промови пп. Лєа і Стапінського, котрі говорили про загальне забезпеченє національних меншостей, виступив на вчерашнім польськім колї з заявою, що в § 18 г його проєкту випечатано уступ про забезпеченє національних меншостий окремо тілько через друкарську помилку, бо він має відносити ся лише до сїльської куриї! Ґр. Баденї рад би викрутити ся друкарським чортиком перед своїми сповідниками, та пощо тут втягати чортика друкарського, як ультракатолицького п. референта спокусив диявол вшехпольської злоби...
Ad majorem ecclesiae gloriam?..
Почало ся з того, що кн. Сапіга почув ся обиджений в своїй побожности, коли сойм став радити у Великий тиждень. Відтак пішли польські конвентиклї, на яких рішено м. и. резолюцию, щоб римо католицький клир не допустив до рішеня виборчої реформи иа основі принятих засад, бо вони небезпечні не лиш польщинї в східній Галичинї але й римо кат. церкві. Як довершенє сього слїдувала постанова римо-католицького епископату, який на спільній конференциї заявив, що незгоджуєть с я на приняті засади виборчої реформи як з причин засадничих так із за далекоідучих сумнївів, що закон через свій сепаратизм принїс би шкоду згідному спів-житю обох народів! Так рішили польські архиєреї і накивали пятами... Прямо незрівнане. Римо-католицькі заступники Христа спинившись в однім таборі з вшехполяками і Дудикевичівцями, дрожать, що готова розпасти ся "згода" Поляків і Українцїв.
Проєкт — безбатченко.
Вчера появив ся між послами довірочний проєкт соймових округів виборчих в картою і числовими зіставленями населеня в проєктованих округах міських і сїльських. Покищо не признаєть ся нїхто до авторства сего проєкту, тому й шкода ширше розводити ся над ним. Згадаємо лише як куріоз, що у нїм визначено нї менше нї більше лише 17 сїльських найдивогляднїйших двомандатових округів !
Український клюб соймовий відбув учера два засїданя.
Перед соймовим засїданєм радив клюб над справою запиту, який відтак виголосив голова д-р Кость Левицький, щоби рушити з місця виборчу реформу.
Слїдуюче засїданє клюбу відбуло ся пополудни та тривало від 4. до 9 ої години вечером. На сїм засїданю обговорювано нову виборчу ординацию. Специяльно дискутовано над формациєю двомандатових округів сїльських. Беручи від розвагу правительственні пропозициї, признано бажаним спосіб голосованя на лїсти, зате не одобрено пропонованого способу зголошуваня кандидатів сотнею виборцїв, які, будучи знаними старостї, та маючи посьвідку, що вони належать до тої самої народности що й кандидат, мали би зголошувати кандидата особисто в старостві. Клюб рішив, щоби можна було виборцям зголошувати кандидата не лиш устно але й писемно та щоби підписи їх могли лєґалїзувати не лиш суди й нотарияти але і громадські уряди. Рішено також вимагати, щоби на случай, коли одва або обі сторони не зголосять кандидатів, розписувано нові вибори, або щоби можна було голосувати на довільних кандидатів. Постановлено також вимагати продовженя реченця зголошуваня кандидатів з 7 на 14 день по уложеню виборчих лїст.
Обговорюючи формацию округів, рішено, що число двомандатових округів може містити ся тільки між цифрою 10 до 12.
Крім сього рішено вимагати, щоби на картах голосованя не мож було робити налїпок та оби реченець роздачі карт був виразно означений.
Для визначеня виборчих округів вибрано в клюбі комісию, яка має йти в помочию членам комісиї для виборчої реформи. До сеї комісиї увійшли посли Ковєлюк, Петрушевич, Рожанковський і Скварко. Перше засіданє сеї комісиї відбудеть ся нинї о год. 5 веч.
Засїданє клюбових голов,
якого скликаня вимагав на вчерашнім засїданю пос. д р К. Левицький відбудеть ся нинї о 3 ій год. по пол.
Жидівські збори в справі соймової виборчої реформи відбули ся у Львові дня 1. цьвітня в скарбківськім будинку. Про становище Жидів до соймової виборчої реформи реферував пос. д р Штанд і адвокат д-р Райх. На зборах сих ухвалили протест до намісника Бобжинського по причинї трактованя жидівського населеня. Жиди домагають ся 23 виборчих округів і відповідного подїлу міст Львова і Кракова. Соймовим послам мойсеєвого віроісповіданя ухвалили votum недовіря.

Чорногора проти Европи.
Бомбардованє Скутарі. ВІДЕНЬ. (Ткб.) До Fremdenblatt у доносять з Катаро:
В бомбардованю Скутарі наступила вчера мала перерва, бо тепер висаджуєть ся на сушу сербські війска й уставляєть ся гармати на становищах. 3 Льондону доносять, що Турки опорожнили Тарабош і подали ся на Малий Тарабош. Сумнївне, чи Чорногорцї зможуть усадовити ся на Великім Тарабоші, котрий був би виставлений на безпосередний огонь турецької артилєриї.
БІЛГОРОД (Ткб.) Як доносять приватно з Сан Джовані ді Медуа, Чорногорцї заняли передні шанцї кріпости Тарабош. Ґенеральний приступ на головні форти мав почати ся протягом вчерашного дня.
БІЛГОРОД (Ткб.) Як зачувати, анґлійський посол Педжет візвав президента мінїстрів Пашіча відкликати сербські війска зпід Скутарі, коли Сербія не має втратити анґлійських симпатий. Пашіч, покликуючи ся на обовязки союзника, заявив, що виконанє cего домаганя неможливе і вказав на се, що великі держави постійно дораджували балканським державам згоду.     