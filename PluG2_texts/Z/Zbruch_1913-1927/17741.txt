Телєґрами.

Перерва засїданя парляменту.
ВІДЕНЬ (ТКБ) На нинішнім засїданю посольської палати вніс мінїстер скарбу предложенє додаткове до буджету на перший піврік 1914. Відослано його до буджетової комісиї. На місце Анґермана вибрано до буджетової комісиї п. Врубля.
По відчитаню впливів перервано засїданє, аби уможливити наради конвенту сенїорів, котрий зібрав ся зараз по зарядженій перерві.
Ще один Кшемєнєцький.
ТАРНІВ (Прив. тел.) Краківська полїция увязнила студента львівської полїтехніки Юшинського за провокацийне війскове шпігунство, ведене в Тарнові й околици. Привезено його до Кракова.
Німецька війскова місия в Царгородї.
ЦАРГОРОД (ТКГ.) Ґен. Лїмана повідомлено, що іменовано його ґенералом в нїмецькій армії, після чого мабуть пійде аванс його на маршалка отоманської армії. А що в такім разі не міг би бути вождом одного корпуса армії, тому іменуєть ся його ґенеральним інспектором турецької армії.
Арештованє б. війскового аташе.
ЦАРГОРОД (ТКБ) Б. військовий аташе у Відни і Берлїнї Назіф, котрого арештовано, є бриґадиєром. Арештовано його вечером у власнім мешканю по переведеню ревізиї. Які були причини арештованя, не знати.
Розвязанє болгарського собраня.
СОФІЯ (Бол. Аґ.) По 9-годиннім триваню засїданя собраня, на котрім ріжні опозицийні ґрупи заявили, що з ріжних причин не можуть завотувати буджетової провізориї за сїчень і лютий, президент мінїстрів Радославов о півночи відчитав королївський указ, розвязуючий собранє. Премієр оправдав се запорядженє сим, що палата є нездібна до праці.
Полїтичний замах в Парижи.
ПАРИЖ (ТКБ) Вчера рано виконано замах в мешканю провідника турецьких радикалів ґенерала Шеріфа паши, б. турецького посла в Штокгольмі. Якийсь молодий чоловік намагав ся вдерти до мешканя і вистрілив до заступаючого йому дорогу камердинера. На відголос стрілу вибіг зять Шеріфа паши і вистрілом з револьвера убив незнакомого. Тотожности напасника не сконстатовано. Ходило про полїтичний замах. Шеріф паша видає від кількох лїт часопись, яка поборює молодотурецький комітет. Перед роком молодотурецьке правительство засудило заочно Шеріфа пашу на смерть.
При виновнику замаху найдено 235 фр., коран і лист до Шеріфа. Не найшли нїякого документу, котрий влекшив би ствердити його тотожність. В хвили коли полїцийний комісар занятий був слїдством на місци подїї, прибув якийсь молодий чоловік о чертах замітно ориєнтальних і хотїв бачити ся з Шеріфом. Його арештували зараз на приказ Шеріфа. Шеріф діставав від довшого часу листи погрозами, ізза чого полїция стерегла пильно його дому. Послїдними днями сей нагляд був менше старанний наслїдком старань турецької амбасади. 