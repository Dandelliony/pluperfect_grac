Розвязанє галицького сойму. — Міжнародне положенє.

Розвязанє галицького сойму. Під сим заголовком помістив пос. Стапінський з власним підписом в краківськім Illustrowan-ім Kurjer-i codzienn-ім статю, в якій обговорює розбитє переговорів в справі соймової виборчої реформи. На початку сеї статї заявляє пос. Сталінський, що домаганє консерватистів петрифікациї орґанїзациї повітових рад є зухвалостю, бо цїлий польський й український нарід домагаєть ся, щоби повітові ради знесено — яко коштовну адмінїстрацийну запору та, що п. Цєнському з братиєю обшарників не удасть ся ошукати публичної опінїї страшенєм українською небезпекою.
„Не знаю, пише дальше пос. Сталінський, на якій основі часописи доносять, наче би мали наново зачати ся переговори. Се не можливе. Бодай се можу цїлком певно і рішучо сказати, що наш клюб (людовцїв) признає дотеперішні переговори за скінчені і знищені а нові переговори могли би вести ся на зовсїм нових умовах.
„Всякі наші уступки і компроміси минули ся. Ми переконали ся аж занадто болючо, що з мамутами нема иншого способу дійти до ладу, як лише той, щоби їх зовсїм поконати.
„Домагаємо ся, щоби зараз розвивано сойм і розписано нові вибори та забезпечено перед виборчими надужитями.
„При виборах скаже нарід, що думає про повітові ради і на бутну провокацию Цєнського й Абрагамовича видасть присуд.
„Новий сойм, кінчить посол Стапінський, вибраний на основі старої виборчої ординациї, може сотворити більшість, потрібну для знесеня повітових рад і двірських обшарів, коли нарід щиро допильнує виборів. Се буде достойна народу відповідь“.
Міжнародне положенє.
Розпускають резервістів. Петербурський кореспондент Matin-а подає зміст договору, заключеного між Росиєю й Австро-Угорщиною. Австрия відповідно до сего договору зобовязуєть ся зредукувати ефективну силу своїх компаній, дисльокованих над росийською границею так, що число жовнірів у кождій компанії не буде висше від нормального ефективного стану росийських компаній, що стоять над австрийською границею. Стан росийських компаній виносить тепер 200 людий, а коли відішлеть ся клясу пописових з року 1910, то сей стан опаде до 140—150 людий. Отже Австрия зобовязуеть ся зредукувати сили своїх компаній над росийською границею до такої самої висоти.
Figaro потверджуй сї вісти і додає, що над боснійсько-сербською границею не послїдує ніяка зміна. Демобілїзацийні запорядженя маєть ся видати перед торжеством ювилею дому Романових.
Скоре переведенє порозуміня треба приписати особистій інґеренциі царя Миколи.
Sonn- und Montkgszeitung довідуєть ся з Петербурга, що 380.000 жовнірів, котрих задержано під оружєм з причини критичного міжнародного положеня, маєть ся увільнити протягом сего тижня. Росийське правительство порозуміло ся з австрийським так, що також сего тижня відкличеть ся з росийсько - галицької границі всі надзвичайні війскові запорядженя.
Die Zeit потверджує також вістку француських часописий про умову між Австро- Угорщиною і Росиєю в справі відкликаня війск знад границі, зглядно зниженя сили компаній в Австриї відповідно до сили росийських компаній. Однак запорядженє, що відносить ся до стану австрийських компаній виглядав як запоряджене, що залежить виключно від Австро- Угорщини, отже не треба було специяльного договору на се, щоби в чисто внутрішнім питаню комунїкувати ся з Росиєю.
Press Telegraph довідуєть ся, що ознакою зближеня між петербурським двором і Віднем будуть відвідини одного з великих росийських квязїв у Відни.
Neues Wiener Abendblatt доносить, що правительство поробило вже відповідні запорядженя на випадок демобілізациї.
Проти політики відплати. ЛЬОНДОН (Ткб). Times помістили привітну статю з нагоди обнятя правліня Пуанкаре, причім обговорюють нові війскові кредити у Франциї. Признаючи патріотичну жертвенність Французів, Times остерігають перед провокуючими промовами і статями, котрі появляють ся тепер у Франциї. Розумні Французи, котрі знають положенє в Европі, мусять бути просто затривожені сим, що шовіністи, тай не тільки шовіністи, знова на перший плян висувають справу Альзациї і Льотаринґії, шо викликує вражінє задумуваної війни відплати. Одначе совість і настрій Анґлїї звертаєть ся непохитно проти війни відплати і зачіпки, що є суперечна з основними прінціпами тридержавного порозуміня, котрого raison d’ etre містить ся в удержаню мира на основі рівноваги великих держав і status quo. 