◦ ◦ ◦ ◦

Знесення духовного семинаря. Дня 15. с. м. о год. 7. вечір отримав ректорат гр.-кат. духовного семинаря у Львові "Wezwanie" явитися дня 15. отже тогож дня о год. 12 в полудне в справі семинаря. Очевидно що як доручено о год. 7. вечір "zawezwanie" датоване тогож дня, то в 12 год. в полудні годі було явитися. Ректорат явився перед військовими властями опісля. Там заявили йому, що з причини, що він не явився, заряджено вже, що цілий семинар разом з епископом Боцяном і всіма настоятелями мають до 3 днів забратися куди їм угодно. Мусимо пояснити, що власти забирали в будинку семинаря кімнату за кімнатою вже з весни так, що остало 4 кімнати і мешкання приватні епископа і постоятелів. Тепер викидають всіх до 3 днів. Так знесено духовний католицький семинар в католицькій державі тому, бо він наш. Додаємо що з днем 1. цвітня замкнено платню всім настоятелям семинаря і дотацію на семинар. Страшні це часи для унії, католицької церкви. Ми лише звертаємо увагу Поляків що кермують справами, що такими вчинками зривається всякі помости якогобудь поладнаня справи між народами в галицькій Україні. Додаємо що преосв. епископ Боцян, що мешкав в одній кімнаті є тяжко недужий; на якийсь час в ціли користування сонцем, перевезено його до СС. Василіянок при вул. Лотоцького і то хвилево. Мав вернути до помешканя, в якім не застане вже й своїх річей. Де другі настоятелі знайдуть захист в часі, де нема у Львові помешканя і з чого будуть жити бо платні, ні других доходів не мають, Бог Святий знає. Так виглядає знесення духовного семинаря, про котре ми єще напишемо.   Перші булки т. зв. "кайзерки", появились у Львові в деяких каварнях пр. в "Ромі".   Алькоголь і наслідство. У шведському "Товаристві для ґіґієни рас" мав др. Ґілєнсверд виклад про проби, які він робив, щоби розслідити вплив алькоголізму на потомство. Його проби, ще правда, непокінчені та обіймають уже близько шістьсот звірят, щурів і білих мишей. Він на шість днів тижня одну годину давав їм вдихати випари алькоголю й незамітив ніяких шкідливих ділань. Величина, вага, зріст і здоровля молодих показалися зівсім такими як провірювані молоді від нормально плеканих звірят. Та хоч як цікаві ці проби, ніяк не можуть бути доказом, бож тут розтягаються шкідні наслідки не так на тілесний як радше на духовий розвиток потомства. Статистика виказала незбито, що між потомками пяниць процент слабоумних, божевільних, епілєптиків, злочинців і самоубійців незвичайно високий й дуже переступає пересічне число.   Новий проєкт калєндарної реформи. Із нагоди, що тепер підносяться голоси за реформою калєндаря й упостійненню рухомих свят подає князь Ліхновськи в Berliner Tageblatt-i осьтакий проєкт. Коли "зневтралізується" один день у році так, що він не належатиме ні до тижня ні до місяця, то рік матиме докладно 52 тижні й кожен чвертьрік 13 тижнів і так одержимо калєндар рівний не тільки на кожний рік, але й кожний чвертьрік. (На цей останній тільки з виїмкою свят). Цей "зневтралізований день можнаби вставити як "Новий Рік" між 31 грудня, 1 січня як свято. Коли заждатиб із реформою до 1922 р., що починається неділею, то й кожен чвертьрік починавсяби неділею й Христове Різдво припадалоби на останню неділю року. Великдень припадавби на першу, або другу неділю квітня, отже на 1. або 8. Кожний місяць мусівби мати 30 днів із виїмкою останнього місяця чвертьроку, що мавби 31 днів. Отже по 30 днів, й один 31. Ця розвязка на думку кн. Л. найпростійша й одинока новість, це саме ввведення "зневтралізованого" дня — кожнього року й двох днів що четвертий рік. Само собою, що перевести таку реформу можнаби тільки на інтернаціональній дорозі й тільки за згодою курії.   Число мужчин і жінок на землі. Після найновійших виборчих лист до німецьких національних зборів було 40 міліонів управнених до голосування, отже людей, що мали понад двадцять літ, з їх було 21 міліонів жінок і 19 міліонів мужчин. Це число годиться сливе з числом, яке виказав славний учений Мальтус, після якого на всій землі на 20 мужчин припадає 21 жінок. Та це відношення годиться в Німеччині тільки тому, що в роках світової війни Німеччина втратила багато мужчин, а саме сливе 2 міліони, що дуже вплинуло на збільшення відносного числа в користь жіночого пола. Та взагалі Мальтусове число для всего світа дуже невірне, як це виказали найновійші розсліди. Після найновіших обліків заселяє землю 1,700.000.000 людей. З їх стверджено що до полу 1,038,000.000 й тут виказалося, що між їми було 521.700.000 мужчин і 516.300.000 жінок отже жінок було менше о 5,400.000. Так припадає на 1000 мужчин 950 жінок. У деяких країнах чисельна перевага мужчин ще більша. В Азії й в Австралії є значно більше мужчин, як жінок, а в Сполучених державах Північньої Америки є о три з половиною міліона мужчин більше як жінок. Тільки в Европі й в Африці переважає число жінок, та не так значно, бо пересічно припадає на 1000 мужчин 1027 жінок. Що відношення цих чисел в країнах, що брали участь у війні, змінилося в користь жінок, це самозрозуміле, бож війна забрала величезні жертви в мужчинах, та ця перевага вирівнюється після досвіду з попередних воєн вже в кількох літах.   Нова Рада   