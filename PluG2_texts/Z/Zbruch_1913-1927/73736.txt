◦ ◦ ◦ ◦ ◦ ◦ ◦ ◦ ◦ ◦

Хотять Галичини й Литви!
Заява польського президента мінїстрів.
ЛЬВІВ, 27. падолиста 1917. Затверджений на уряд президента мінїстрів Польського Королївства д-р Ян Кухаржевський в розмові зі співробітником "Frankfurter Ztg." висловив між ин. бажанє, щоб компетенція польського кабінету була розширена й на заграничні справи, так, щоб осереднї держави не рішали про Польщу без участи польського правительства. В якім напрямі звертала би ся польська загранична полїтика, вказав Кухаржевський, заявляючи, що всї Поляки мають зрозумінє для значіня Галичини та що кожде польське серце бє для Вильна, яке є чисто польським містом.
Українські жовнїри домагають ся негайних мирових переговорів?
СТОКГОЛЬМ (Пр.). Московське "Ехо польське" наводить статю "Нової Жызнї", в якій кажеть ся, що: збори українських жовнїрів западного фронту порішили домагати ся від правительства негайного отвореня мирових переговорів. Збори взивають українську національну Раду, щоби вона взяла справу покінченя війни в свої руки. Се рішенє можна пояснити тільки як пробу окремого мира між Україною й центральними державами. "Новая Жызнь" заявляє, що се предложенє українських війскових зборів утворило би пропасть між Україною й Росією, такий крок заквестіонував би також змаганя України.
За одностайний провід в антантї.
ЛЮҐАНО. (Ткб.) По думцї італїйських дневників, має бути офіціяльно отворена конференція союзників в Парижи дня 29. с. м. В нарадах візьмуть також участь представники Чорногори, Сербії й Греції. Головну ролю на конференції будуть мабуть відгривати Сполучені Держави півн. Америки. В тім напрямі заявило американське посольство в Римі, що спільне розгляненє загального положеня й всїх потреб, мусить довести до як найбільше управильненого з'ужиткованя величезних помічних жерел Сполучених Держав, та що спільні змаганя союзників завдяки зовсїм пляновому співдїланю мусять довести до скорого й вдоволяючого кінця війни.
Мадярська "рівноправність".
Українцям не вільно набувати землї!
ЛЬВІВ, 27. падолиста 1917. В недавній промові проти "замахів на цїлість Угорщини" президент мінїстрів Векерлє вихвалював між ин. рівноправність немадярських народностий на Угорщинї. Як виглядає та "рівноправність" в области виборчого права, в области свободи слова, друку, орґанїзацій, товариств, зборів, в области управнень мови (адмінїстрація, шкільництво, судівниптво, церков і т. п.), — не потребуємо аж виказувати, бо мадярський гнет над иншими народностями в усїх тих областях занадто відомий. Не так давно ренеґати-мадярони "в імени українського народу" виводили, що українська мова є перешкодою до того, щоб Українцї почували себе вповнї Мадярами, отже треба ту перешкоду усунути.
За те звернемо увагу, що сам президент мінїстрів Векерлє видав 1. с. м. розпорядок, який постановляє, що в комітатах, замешкалих Українцями, Словаками й Ромунами, набуванє земельної власности є залежне від дозволу адмінїстраційної власти.
Поминувши, що сей розпорядок обмежає основне право горожанина, право вільного набуваня власности, — має він практичну цїль: не допускати Українцїв, Словаків і Ромунів до набуваня земельної власности, так, щоб земельна власність в комітатах українських, словацьких і ромунських переходили тільки в мадярські руки.
Так виглядає мадярська "рівноправність"! Цїлий культурний світ повинен виступити проти такої "рівноправности!"
Знов Керенський.
СТОКГОЛЬМ (ТКБ.) Подорожні, що прибули з Петрограду, оповідають: В Петроградї супокій. Страйк урядників триває далї. Власть большевиків мабуть довго не вдержить ся. Максим Горький завзято виступає проти Лєніна і Троцького. Керенський знов виступає на перший плян. Представники 11-ої армії мали зажадати, щоб Керенський вступив до нового правительства. 