◦ ◦ ◦ ◦ ◦ ◦ ◦ ◦ ◦ ◦

Звідомленє ц. і к. ґенерального штабу з 4. вересна
Війна на сходї. На північний захід від Фокшан не вдали ся два наступи Росіян і Ромунів. На південний схід від Чернївцїв наші війска по завзятій боротьбі здобули сильно укріплений горб.
Нїмецькі корпуси побідним приступом здобули Риґу.
Війна з Італїєю. Вчерашний день минув без більших боїв піхоти. В ночи відперли ми італїйські наступи коло Каль і Мадоні. Від нинї рано наші війска на північнім стоцї Монте Сан Ґабрієлє ведуть знов завзяту боротьбу. Неприятельські летуни заатакували знов Трієст.
Звідомленє головної нїмецької кватири з 4 вересня.
Східний терен війни. Фронт війск бав. князя Лєопольда: По дводневій битві здобула вчора VII. армія під проводом ґенерала піхоти Гушіра від заходу і південного сходу Риґу, яка горить у многих місцях. Наші випробовані у боях війска зломили всюди опір неприятеля і в нездержанім походї вперед поконали всякі перепони, які представляли багна і лїси. Росіяни опорожнили в найбільшім поспіху свій примісток на захід від Двини, Риґу. Наші дивізії стоять перед устєм Двини. В напрямі північного сходу товчуть ся машируючи днем і нічю густі безладні маси війск. На південь від великої дороги до Венден, по обох сторонах потоку Єґель кинули ся проти наших війск великі російські сили, виконуючи розпучливі кроваві наступи, щоби хоронити відворот побитої XII. російської армії. В завзятій боротьбі улягли вони нашому наступови. Наші дивізії дійшли в многих місцях до великої дороги. Полонено кілька тисяч Росіян, здобуто більше нїж 150 гармат і незчислимий воєнний матеріял. Битва під Риґою є новою картою слави нїмецької армії.
Фронт архик. Йосифа: На північний схід від Чернівцїв видерли австро-угорські війска Росіянам завзято боронене становище на горбку. Між Серетом і Молдавою триває далї оживлена боєва дїяльність.
Фронт Макензена: Коло Munceul на північний захід від Фокшанї не повело ся кілька російських наступів, причім неприятель потерпів втрати.
Фронт Македонський: Війска неприятельських держав не повторили вчора своїх наступів.
Західний терен війни. Ґрупа війск баварського наступника престола Рупрехта: У Фляндрії між Лянґемарк і Варнетон дійшла пополудни боєва дїяльність артилєрії до значної сили. В Луку Іперн розвивають ся дрібні бої на поли перед позиціями. Полонено при тім трохи Анґлїйцїв. В ночи наступав ворог на північній захід від Лєн і вдер ся хвилево до наших лїнїй, звідки ми його знова викинули протинаступом.
Ґрупа війск нїмецького наступника престола: В Шампанії наступили Французи після барабанного огня на дорозї Somme Ру Sousin. Наш протинаступ викинув їх з ровів, які ми були опорожнили. Огнева боротьба під Верден дійшла до значної сили. На східнім березї Мози була дїяльна артилєрія також і в ночи.
Ґрупа війск князя Альбрехта: на захід від Мозелї приведено з завзятого вивіду коло Remenauville француських полонених. В ночи з 2. на З, вересня обкинули наші летуни бомбами Калє й Дункерку. Пожежі, які повстали, можна було обсервувати цїлий день. Вчора обкинули наші лїтаки бомбами Довр, а нинїшної ночи Chaikan Sherness і Ramsgate. Вчора зістрілено 19 ворожих лїтаків і два бальони на припонї. 