Сучасне положенє на Балканї.

(X) Наконечна розвязка балканьского пересиленя добігає очивидно до мети. Заключенє розєму, миролюбиве становище переговорних відпоручників і розумна та справна дипльомация Румунїї, а передовсїм воля европейских держав, щоби положити конець проливови крови, велять сподївати ся в двох трох тижнях заключеня мира. Переговори між Пашичом а Венїцельосом, між Пашичом а Тончевом, котрі як з певного жерела звіщають, довели до засадничого порозуміня між представниками балканьских держав, є певною познакою, що Балкан послухає волї Европи.
Найтруднїйшою справою сучасних букарештеньских переговорів, се питанє про приналежність Кавали (над заливом тоїж назви, напроти острова Тазос). Венїцельос домагає ся придїленя єї до Грециї і дає за те Болгарам винагороду деинде.
Взагалї можна сподївати ся, що дійде до порозуміня не тілько між Болгарами а Сербами, між Болгарами а Греками, але й що буде можна перевести наконечне розмеженє між Сербами і Греками. В тих справах ведуть ся переговори. Венїцельос і Пашич в засадї вже перевели розмеженє між Сербією і Грециєю. Ся обставина має для спокійної будучини на Балканї найбільше значінє. Відомо, що іменно третя балканьска війна вибухла лише задля спорів о розмеженє між колишними союзниками. Але ще й друга об ставина промовляє про добру волю балканьских держав, щоби як найскорше довести до мира між собою. Болгарскі повновласники мирові, котрі одержали указки що до переговорів з Румунїєю, дістали тепер також далекосяглу повновласть що до переговорів з Сербією і Грециєю.
Наколи зберемо всї вісти з Балкану і вражіня з европейских столиць, то дійдемо до переконаня, що переговори в Букарештї поступають вперед. Але о скілько відрадне й надїйне є положенє на Балканї, о стілько сумна і запутана є справа турецкого наїзду на Тракію. Отоманьска Порта, пірвана молодотурецкою загорілостю до борби з Европою, не хоче дати послуху розумним радам европейских держав. Великий везир і єго прихильники держать ся очивидно бундючного оклику: "лїпше зломити, як зігнути ся!", а Енвер-бей голосить перед усею Европою, що без Адриянополя Туреччина не може жити. Турецке мінїстерство оправдує свою нерозумну полїтику "внутрішними, зверхними і війсковими причинами". Саід-Алї паша в "Танїнї" пише Европі, що великі держави не мають права мішати ся до справ, котрі "обходять виключно лише Болгарию й Туреччину". Великий везир має очивидно коротку память, бо повинен би знати і знає се певно, що Туреччина протягом короткого часу двічи звертала ся до Европи з горячими просьбами о посередництво в справі Адриянополя між Софією а Царгородом. Перший раз було се за Кіяміля-паши, а другий раз за Магмуд-Шефкета паши. Европейскі держави свого часу предложили балканьским союзникам границю Енос-Мідия і доволї сильним напором (особливо рішучим словом мінїстра анґлїйского Едварда Ґрея) приневолили приняти сю границю. Европейскі держави мають отже право промовляти в сїй справі. Погрози Енвер-бея і викрути турецкого амбасадора на віденьскім дворі, Гільмі-паши, не залякають великих держав. Росия доведена вже до краю терпеливости і намагає ся вихіснувати сю нагоду до приверненя свого впливу на Балканї та вже робить заходи, щоби приневолити Туреччину до признаня льондоньских умов.
Анґлїя, зобовязана Киприйским договором до помочи супроти Туреччини, заявила їй ясно і виразно, що она не буде противити ся окремішній акциї росийскій, а навіть Нїмеччина, хоч з певними условинами, годить ся на рішуче виступленє Росиї супроти Туреччини.
Відоме також становище Франциї і не треба над ним розводити ся. Так само Австро-Угорщина й Італїя при всїй приязни для Туреччини дали їй рішучу раду, не поривати ся до нерозважних кроків, але піддати ся волї Европи.
Наколи ще полїтичний розум і холодна розвага мають яке значінє в Царгородї, то там зрозуміють небавом, що одиноким виходом для Туреччини є скоре понеханє дотеперішних змагань і се могло би їй обезпечити значні користи, коли тимчасом неуступчивість і упір можуть довести Туреччину на край пропасти. Справа опинила ся на вістрю меча. Можливо все буде запізно, наколи Туреччина не рішить ся змінити зараз свого становища. 