◦ ◦ ◦ ◦ ◦ ◦ ◦ ◦ ◦ ◦

Воєнні подїї підчас свят.
Що приносять комунїкати з 6, 7, і 8 с. м.
Найважнїйшими воєнними подїями в часї від 5. с. м. є здобутє Браїли, занятє Фокшанї, яке попередила побідно зломана російська протиофензива, російська офензива в околици Риґи, яку, як звичайно, з успіхом відпирають нїмецькі війска і офензивні проби в луку Іперн і на північ від Сомми.
Перегляд воєнних подїй на всїх фронтах, зроблений на основі комунїкатів з 6, 7. і 8. с. м., представляєть ся так:
Фронт Макензена. Як ми ще вспіли донести в нашім святочнім числї, 5. с. м. занято Браїлу. З заходу впали до сього міста кавалєристи нїмецькі й болгарські, зі сходу через Дунай нїмецька й болгарська піхота. Так найважнїйше торговельне місто Ромунїї дістало ся в наші руки. В Добруджі нема вже неприятеля. Галач знаходить ся в сфері нашого огню.
До 6. с. м. Росіяни на південний схід від Фокшані пробували на фронтї широкім 25 км. широко закроєної контрофензиви, яка мала їм принести пільгу. З початку вдало ся їм в однім місци, на північ від Обілєшті, зискати дещо на теренї, одначе швидко їх наступ в сїм місци спинено. Зрештою понїс неприятель тільки кріваві втрати і оставив у наших руках кількасот полонених.
Слїдуючий день 7. с. м. принїс тут неприятелеви важне пораженє, а нам великий успіх, який віддав у наші руки Фокшані. Девята армія, а саме побідні нїмецькі й австро-угорські війска ґенералів Крафта фон Дельмензінґен і фон Морґена виперли Ромунів і Росіян з сильно укріпленого гірського пояса Одобешті в напрямі Путни. Дальше на південь здобуто приступом позицію Мільокорул, збудовану ще в жовтни і тепер завзято боронену. Пручи сильно за неприятелем, наші війска не позволили йому стати на його другій лїнії над каналом між Фоушані і Караштев. І се становище наші війска проломили і в дальшім поході дістали ся за гостинець Фокшані-Болетешті. Дня 8 с. м. рано занято Фокшані. За побитими тут Росіянами йде погоня. Зі здобутих укріплень полонено 3.190 жовнїрів, взято три гармати і кільканацять машинових карабінів.
Фронт архикн Йосифа: На сїм фронтї ведуть ся весь час успішні бої, які приносять нам ступневі зиски на теренї й полонених. Неприятельські протинаступи не мали успіхів.
Фронт кн. Лєопольда Баварського: В околици Риґи, а саме між побережєм і дорогою з Мітави до Риґи, розпочали Росіяни 5. с. м. офензиву. На схід від ріки А вдерли ся вони того дня через замерзле багно до нашого становища на ширинї, яку займає один баталїон. На всїх инших точках відперто їх. По протинаступі остало в наших руках 900 полонених і кілька машинових карабінів. Наступи менших російських формацій на численних місцях фронту над Двиною і на північ від озера Мадзьол не осягнули нїчого.
Також 6 с. м. робили Росіяни в відтинку Мітави сильні атаки, які одначе розбили ся з втратами для них. Число полонених зросло на 1.300.
Коло Киселина (на захід від Луцка) нїмецька патруля заскочила російську полеву сторожу й полонила її.
Коло Солотвини швидкий прихід наших резерв ударемнив напад двох російських компанїй на наші забезпечаючі війска.
Дня 7. с. м. великі російські сили знов рушили широким фронтом до наступу на схід від гостинця і Риґи до Мітави. Над рікою А вдало ся їм розширити терен, зисканий 5 с. м. Всюди инде відперто їх кріваво.
Дна 8 с. м. на сїм відтинку сильна боротьба артилєрії.
З західного терену війни нїмецький комунїкат з 6 с. м. доносить про сильну огневу боротьбу в луку Іперн, по обох боках Сомми, на окремих відтинках в Шампанїї і на фронтї Мози; комунїкат з 7. с. м. — про зломанє анґлїйського наступу на південь від Арра, попередженого кількагодинним огневим приготованєм; комунїкат з 8. с. м. — про значну огневу боротьбу, яка вивязувала ся хвилями на фронтї Ізери в луку Іперн і на північ від Сомми.
З італїйського фронту ц. і к. комунїкати не подають нїяких подїй. На македонськім фронтї були тільки дрібнїйші бої. 