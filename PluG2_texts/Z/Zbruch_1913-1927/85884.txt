◦ ◦ ◦ ◦

Сполучення Галичини з Українською Народною Републікою.    Третього дня Діректорією У.Н.Р. і правительством Галичини підписані умови, на яких Галичина приєднуєть ся до України. Таким чином сталось з'єднання двох частин одного тіла в єдину неподільну Україну.   Арешти та розстріли Українців.   В Київі що дня арештовують багато Українців і поводять ся з ними дуже жорстоко. Добровольці заарештували і розстріляли на вулиці голову культурної просвітної комісії державного Українського університету Іванова, після чого вернулись на його кватиру і пограбували одежу, а коли хозяйка протестувала, то вони заявили, що йому більш одежа не потрібна, він вже не вернеть ся.   Настрій населення.    З усіх боків повідомляють, що населення, козаків, залізничників дуже добрий. Большевизму нема, бо як селяне, так і робітники в один голос кажуть, що тепер не час ділить ся на партії, а друге, що досить уже всі зазнали большевицького безладдя і нікому не кортить і уже спробувати його. Правда, по де куди запитують, чого це так — серед борців проти гетьмана не видно руських партій.   До Укр. Правительства в Києві.    Українська місія з Будапешту просила о висланнє слідуючої депеші: Аби підтримати харчові стації уладжені Угорським правительством для Українців вертаючих з полону, нам видаєть ся конечно потрібним приближити мобільні стації харчові і санітарні на лінії Тернопіль — Станіславів і Тернопіль — Стрий, щоби угорські війська, вертаючі домів, котрі находять ся в небезпеці голодової або холодової смерти, не терпіли жадного недостатку. Угорський міністер війни.   З України   КИЇВ. Представникови Німецького Уряду на Україні. Діректорія Української Народньої Републіки, утвердивши свою владу на теріторії України і завівши відповідний лад і порядок, важає, що пробування німецького війська на теріторії Української Народньої Републіки на далі не викликаєть ся потребою. Через це Директорія пропонує представнику німецького уряду на Україні вжити заходів, що до негайної евакуації німецького війська з теріторії Української Народньої Республіки. Голова Дір. У. Н. Р. Винниченко. Члени: Швець, Андрієвський і Петлюра) (Винницькі Телєґрами, 5. XII.   Виїзд Німців з Київа.   Одержано певні відомости, що вчора з Київа виїхало до Німеччини три ешелони Німців.   Пляни Фоша.    БЕРЛІН, 2. XII. Про останні зарядження Фоша пише "Vorwärts" слідуюче: Спроба увінчати тріюмф в'їздом до Берліна була очививидна. Обсадженнє Німеччини серед нинішних умов не є ніяким великим воєнним подвигом і ніякою політичною конечністю, що найбільше о стілько, щоби соціялістично-пацифістично опозицію Заходу здавити розбудженнєм націоналістичних пристрастрий. Німеччина є хвилево безсильною, одначе вона не може вважатись довго здобутою провінцією західніх держав. Політика ґенералів, німецька чи француська, не може принести світови щастя, тільки нове горе. Коли буде убите довірє в міжнародню справедливість, тоді остаєть ся тільки віра у власну силу нашого народу, котра є непобідима. (Pester Lloyd, 3. XII.)   Сербські ліберали проти династії.   РОТТЕРДАМ, 2. XII. — "Морнінґ Пост" доносить з Білгороду: Старо-ліберальна партія порішила династії Караджьорджевіч предложити резиґнацію на сербську корону.   Положенє в Польщі.    "Вечеръ" (з I. XI). подає за варшав. часописю "Goniec" таку характеристику сучасного положення в Польщі: "Громи було чути все блище й блище; ворота польскої хати відчинені для усіх погубних сил і нема в сих воротах сторожі. (Ся сторожа пішла до Львова — Ред.) До східних воріт добиваєть ся хвиля божевільного большевизму... Мінськ занятий червоною ґвардією; та сама доля дожидає Вильну. Львів купаєть ся польською кровю, Бяла, Берестє, Межирічє — горять...   Від заходу грозить нам справжний набіг Гунів; з німецьких таборів може кинути ся на край на подобу лявіни маса двох міліонів полонених російської армії, обідраних, голодних і здібних до всего. Ся лявіна не справлена у відповідне русло може розбити й знищити на своїй дорозі усе. Не менчу трівогу викликує і внутрішнє положеннє краю, вимученого загою війни і окупації.   Громади мійського пролєтара, позбавлені всякого заробітку і середників до істнування, ростуть в застрашаючий спосіб. До них пристануть ще нові полки, приблизно 700 тисяч робітників що вертають з Німеччини; край мусить їх накормити і дати їм заробіток. Це задача важка до здійснення, якщо, як заявила недавно відповідальна особа — міністер харчування Мінкевич —: "Польщу за чотири місяці дожидає голодова катастрофа".   Такі вигляди Польщі на завтра. А тимчасом Поляки воюють... на Україні. І довоюють ся...   Український голос 