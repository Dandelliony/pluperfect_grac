Українська школа на Волинї. — Калєндар "Просвіти" на 1917 р.

Українська школа на Волинї.
Відень, 6. марта 1916.
Презідія З. У. Р. одержала нинї автентичне повідомленє про дозвіл на відчитанє української 4-клясової школи народної у Володимири Волинськім. Перша українська школа на українській земли, до-недавна відданій на поталу руссифікації!
Дозвіл на відчиненє школи сеї прийшов на руки місцевого учителя п. Евгена Чиранівського; підписав дозвіл п. Брікнер в заступстві неприсутного полковника, ц. і к. команданта Володимира Волинського.
Ще кілька днїв ранїйше не мали Володимирські Українцї виглядів на швидке здійсненє важного національного домаганя. Хто має дїти в шкільнім віцї і не хотїв їх лишати без шкільної освіти, звертав ся був уже до присланих до Володимира польських монахинь з прошенєм, аби в своїй школї завели також навчанє українською мовою. Відповідь була ясна і коротка: "Może jeszcze chcecie, żeby i po rosyjsku?!" А три днї пізнїйше — вже дозвіл на українську школу.
Ц. і к. війскова управа не могла нїчим цїннїйшим обдарити місцеву українську людність, переважно православну, а по части також рим.-католицьку (т. зв. "латинники" української мови й українського роду), як здїйсненє давної мрії сеї людности — шкільної науки в рідній мові, яку російська державність проскрибувала. Нехай же за сею першою українською школою підуть дальші, а визвольне дїло ц. і к. армії на українській Волинї запишеть ся нестертими буквами на сторінках історії!
Українська суспільність мусить очевидно прийти з помічю своїм волинським братам. Треба вислати туди учительські сили, треба їх оплачувати, дїтворі треба дати книжки і шкільні прилади. Що-до книжок, то краєвий фонд шкільний, котрий надїляє польськими книжками всї польські школи занятих областей, імовірно не схоче зробити в сїй практицї виїмків також що-до українських книжок для українських шкіл.
Коли шкільна справа врештї стала на шлях реалїзації, то як найблизша пекуча чергова справа волинської України стає справа українського духовенства. Очевидно треба перед всїм духовенства православного української народности. Доставити його можна тільки з української Буковини.
Яке значінє може мати українське духовенство для національного освідомленя і широких мас людности і для прихиленя його почувань для ц. і к. війскової управи, — сього доказувати не треба. Калєндар "Просвіти" на 1917 р.
З огляду на те, що калєндар "Просвіти" на 1917 р. має появити ся значно скорше, нїж се було можливо зробити в сїм році, Товариство "Просьвіта" просить Вп. наших письменників надсилати:
1) Оповіданя, новелї, нариси і т. п., найбільше на пів аркуша друку, зглядно на 450 віршів у два стопцї (8 сторін друку) теперішного формату калєндаря.
2) Короткі статї на актуальні теми, ілюстровані по змозї фотоґрафічними знимками або вільноручними рисунками.
3) Фотоґрафії відзначених війсковою властю Укр. Сїч. Стрільцїв і жовнїрів, які поза УСС. служать в армії, як також осіб, котрі перед війною визначили ся громадянською дїяльністю, з додатком найважнїйших дат з житя і дїяльности.
4) Війскову термінольоґію (зброя, походи, подїл війск, окремі части оружя і т. п.)
5) Фотоґрафічні знимки всего, що тепер є актуальне.
6) Самостійні власноручні рисунки пригожі для калєндаря.
Приняті твори будуть ремунеровані після принятої товариством норми.
Присилати належить найдальше до кінця квітня с. р. на адресу: Товариство "Просвіта" у Львові, Ринок ч. 10. 