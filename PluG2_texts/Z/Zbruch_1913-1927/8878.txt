ДЕНЬ ЦЬВІТІВ – Польска молодїж – Відгомін справи Редля. –"Галичанинъ" чотири рази в тиждень – Студїнь, бурі, гради. 

Неділя 15. червця ДЕНЬ ЦЬВІТІВ для україньскої дітвори
Польска молодїж уладила вчера віче і порішила домагати ся від рускої молодежи заяви що до єї становища в справі злочину, а польскі семінаристи заявили, що з рускою молодежию на одній лавцї сидїти не будуть. Як розуміє се польова молодїж - се єї річ. І коли би она щиро додержала своєї резолюції, то зискали би на тім лише Русини, які замість утраквізму волїли би роздїленє семінарий на два национальні тїла.
"Słowo polskie" до цинїзму щире написало у вчерашнім числі, що "polska miodzież seminaryjna przyszła (вчера) pod budynek szkolny zorganizowana (хто єї зорґанїзував, панове з "Słow-a polsk - ого"?) і nie dopuściła do rozpoczęcia nauki (!!!)". Аж тепер починає ся властива фаза полїтикованя молодїжи і суспільного анархізму... і то на почві личного злочину одного семінариста.
Відгомін справи Редля. „Wien. Allg. Ztg" доносить, що в полишених по Редлю паперах найдено єго подрібні щоденні записки, які документи, якій державі і коли він продав. З сих записок можна точно означити розміри злочинної акції Редля. Замітним є, що у всїх шпигунів, яких виловлено останними часами, найдено подібні записки.
"Галичанинъ", не маючи читачів буде виходити від тепер чотири рази в тиждень, іменно: в понедїлок, вторник, середу і суботу. Замість "Галичанина" одержить 50 єго читачів в пятницю "Русское Слово".
Студїнь, бурі, гради. Вчера і нинї у Львові значно постуденїло. Вчера в полудни тепломір показував 10° Ц. Настав сильний вихор а від часу до часу перепадав дощ. З ріжних сторін краю доносять про грізні тучі з градом. Дня 9. с. м. лютила ся страшна туча, декуди з великим градом та поробила величезні шкоди. Ся туча пересунула ся понад селами Комарів, Сапогів, Бринь, Бабин, Тустань, Медуху а в Боднарові хмаролом в одній хвилї заляв долїшну часть села. Розбурхані води з потоків несли повиривані дерева з корінєм та материяли з завалених кількох стаєн та хат. В Медусї малий потічок в мить перемінив ся в рвучу ріку, котра водами понищила засїви по полях а пасовиска та сїножати позамулювала не до пізнаня. Гостинець, який веде з Галича до Медухи, на простори кількадесять метрів покрила вода на пів метра. 