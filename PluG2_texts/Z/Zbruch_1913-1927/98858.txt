◦ ◦ ◦ ◦

    О знищенню Київа. Кореспондент "Daily Herald-a" з Копенгаґи впевняє, що православний собор в Київі (св. Софія чи Володимир?) висаджено при помочі бомб анґлійського виробу, а водопроводи французьким динамітом. ("Przegląd wieczorny" ч. 195).   Димісія мін. Мазепи і Безпалка. "Наш Шлях" доносить, що міністер земельних справ І. Мазепа і міністер праці О. Безпалко подалися до димісії. Як причину подає "Н. Ш." неґативне становище соціяльних демократів до проєкту міністра фінансів Барановського в справі продажі урядом кабінетних, удільних і инших земель, на що згодилася рада міністрів з деякими застереженнями.   Стан облоги на Буковині і в Бесарабії. З Черновець доносять, що в звязку з офензивою червоних військ оголошено на Буковині і в Бесарабії стан облоги.   Румуни мобілізують. Аґ. Аваса доносить з Букарешту, що румунський уряд зарядив мобілізацію. Усі обовязані до військової служби в Румунії, які находяться за кордоном будуть також покликані. Мобілізація румунської армії є наслідком побідного походу червоних військ.   Большевицька аґітація в Персії і Туреччині. З Льондону доносять, що совітський уряд намагається наклонити Персію до проголошення совітської республики та заключення союза з Росією. Перси, які є невдоволені з анґлійського пановання, радо лучаться з большевиками. Можливе, що большевикам вдасться намовити Персів до збройного виступу проти Анґлії. Большевики приготовляються також до проголошення совітської республики в Туреччині. Совітський уряд має там вислати свої війська, які враз з турецькими військами вели би спільно акцію проти анґлійських військ аж до увільнення Туреччини від окупантів.   З Німеччини. З днем 1. липня 1920 входить давне німецьке князівство Кобурґ в склад баварської республики. На останнім засіданню кобурського сойму баварський президент міністрів Кар привитав зєдинення Кобурґа з Баварією. Конституційний відділ пруського сойму приняв предложення демократів, на основі якого президент сойму має бути безпартійний. Німецький міністер фінансів д-р Вірт заявив в господарській комісії парляменту, що державний довг Німеччини виносить під цю пору 265 міліярдів марок.   Конференції в Брукселі і Спа. З Парижа доносять: Делєґати Франції, Італії, Японії і инших держав виїдуть дня 1. ц. м. окремим поїздом до Брукселі. Анґлійські делєґати прибудуть там з Остенди. По конференції делєґати усіх держав поїдуть до Спа, де прибудуть в неділю. Радіо з Науен доносить, що в конференції в Брукселі возьме участь 18 держав.   Аляндські острови — кістю незгоди. По донесенням зі Штокгольму шведський уряд передбачує зірвання всяких зносин з Фінляндією. Причиною напруження є спір о аляндські острови.   Німці голосуватимуть за Чехією. Польські часописи подають відомість з певного жерела, що представники Німців на Шлеську заключили з Чехами умову, на основі якої усі німецькі орґанізації на Тешинськім Шлеську в плєбісцитовім голосованню мають віддати голоси за Чехією.   Конституція міста Ґданьска. Ґданьск. Конституційна комісія ґданських Законодатних Зборів передискутувала часть проєкту конституції про основні права, установила назву "вільне ганзеатське місто Ґданьск", герб міста й урядова мова німецька, обговорила права горожан. Окремий уступ обіймає постанови, що часть населення, яка говорить по польськи, має свободу вживання матірної мови і національного розвитку. В дальшій части комісія приступить до нарад над орґанізаційною частю конституції, ц. є. над "фолькстаґом" сенатом, адміністраційним законодавством і т. д.   Мешкальна нужда в Ґданьску. Ґданьск. На вчорашнім засіданню міської ради ухвалено 20,000.000 марок на будову малих мешкальних домів, щоби запобігти мешкальній нужді в Ґданьску.   Громадська думка 