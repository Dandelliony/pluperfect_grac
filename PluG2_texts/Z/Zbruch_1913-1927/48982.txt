Жертви на інвалідів УСС. — Число Українцїв-виселенцїв у Росії.

Жертви на інвалідів УСС.
Львів, 13. марта 1916.
Гарний почин в справі збираня жертв на фонд інвалїдів УУС. дав Самбірський деканат, видаючи до парохій свого округа обіжник такого змісту:
Коли герої-борцї всїх цїсарських війск як інвалїди вернуть до своїх гнїзд, заходом і жертвами Пануючих, держави і щедрих жертводавцїв-добродіїв знайдуть вони бодай найконечнїйшу опіку і охорону свого істнованя; лише наші герої інвалїди Українські Сїчові Стрільцї, дїти з крови і кости нашої, не будуть мати захисту для осолоди своїх слїз. Для всїх цїсарських полків є "Доми інвалїдів", а для наших інвалїдів Українських Сїчових Стрільцїв ми Українцї маємо обовязок здвигнути "Дім інвалїдів Українських Сїчових Стрільцїв". Нехай буде він захистом для знемощілих найлїпших синів Неньки-України!
Ми нарід бідний, однак щирого серця і жертволюбивий. Не маємо богачів-маґнатів, але маємо добрий та сердечний хлїборобський нарід. Він зрозуміє свій обовязок, який на нїм лежить з вдяки за оборону наших святощів.
З покликом на ухвалу Всч. Отцїв на деканальнім соборчику з дня 7. марта 1916 поручаю Вашій Всечесности і сердечно по братерськи прошу в Хрестопоклонну недїлю по Богослуженю при украшенім в сїй цїли тетраподї і по заповідженю попередної недїлї з відповідним словом торжественно відслужити парастас за поляглих борцїв Українських Сїчових Стрільцїв і при сїй нагодї заняти ся збіркою на фонд інвалїдів Українських Сїчових Стрільцїв. Числячи на нашу національну солїдарність, прошу Вашої Всечесности не відказати своєї помочи в сїм патріотичнім дїлї. В дочерних церквах на ту цїль прошу відправити парастас в найблизшу недїлю.
Від гр.-кат. уряду деканального Самбірського.
Самбір, дня 10. марта 1916.
Гарним почином назвали ми се зарядженє Самбірського деканату. Збиранє жертв при помочи церкви, се найлїпший і найпевнїйший спосіб збираня жертв серед мас нашого селянства. Коли-ж збираєть ся жертви на таку цїль, як фонд інвалїдів УСС., то церков своїм співдїланєм у сїй справі сповняє одну з своїх суспільних місій.
Яким успіхом може повеличати ся та місія, показує простий рахунок. Є в нас в українській части Галичини коло 3.000 наших церков. Коли-б у кождій церкві зібрано тільки скромну суму 30—40 кор., то се дало би поважний форд 100.000 корон.
Не сумнїваємо ся, що примір Самбірського деканату знайде загальне наслїдуванє. Число Українцїв-виселенцїв у Росії.
Розміщенє виселенцїв по Українї.
Із статистичних даних, які оголосив спільний видїл земського й міського Союза дня справ утїкачів, виходить цїлком ясно, що більшість виселенцїв припадає на не-Українцїв, Поляків, Жидів, Латишів, Москалїв і Литовцїв, Нїмцїв і и. Хоч національна приналежність виселенцїв не відома достаточно, всеж таки можна в приближеню сказати, що число Українцїв виселенцїв становить найбільше 15—20 прц. загального числа утїкачів і то вже з узглядненєм Волинї й Подїля. Вісти про брак української людности в землях, занятих тепер австрійськими й нїмецькими війсками, не відповідають тому дїйсности і мусять бути сильно переборщені.
Статистичні дані виказують, що з кінцем листопада було 2,267.274 виселенцїв та що пересїчно не вивандрувало звичайно більше як 10—20% людности. Число Українцїв виселенцїв не буде певно більше як 400.000 на загальне число 2 і пів до 3 мілїона усїх Ухраїнцїв, що живуть на теренї захопленім виселенєм і на загальне число всїх утїкачів у висотї 3 мілїонів, коли дочислити ще втїкачів, які пробувають на Сибірі, Волинї, Київщинї, Кавказї, Фінляндії і в шістьох московських ґуберніях, де переведено реєстрації виселенцїв. Що число Українців-виселенцїв не таке вже високе, видко між иншим з того, що з Волинї спільний Союз евакував за три місяцї, серпень, вересень і жовтень тільки 175.000 осіб та що самих Поляків і Жидів начислюють між виселенцями около мілїона. І так Поляки подають число своїх утїкачів на звиш пів мілїона, а навіть цїлий мілїон ("Dziennik Kijowski"), литовський комітет опікуєть ся над 300.000 земляків, лотишський над звиш ¼ мілїона Латишами, а жидівський комітет самих тільки незаможних земляків числить на звиш 350.000. Се вже само дає що найменше 60% всїх виселенцїв, а деж ще Москалї, які вибрали ся майже в цїлости і дали рішучо коло 500.000 виселенцїв, Нїмцї, Чехи і т. д.
Виселенцїв розміщено переважно в центральній Росії, але в значнім числї і по селах українських ґубернїй: по містах осїло тільки 328.819 осіб. З ґубернїй найбільше виселенцїв у катеринославській ґубернїї, бо кругло 250.000 (або кругло 10% усїх виселенцїв) і в Харківщинї, де приміщено 121.000 душ. В Донеччинї осїло около 80.000 виселенцїв, від 16.400 до 47.000 поселило ся між иншим у ґубернїях таврійській, чернигівській, могилївській, полтавській, воронїжській і херсонській. Дрібнїйші партії виселенцїв від 1.000 до 7.500 припадають ще на ставропільську, бесарабську й подільську ґубернїю. З українських міст найбільше виселенцїв у Харкові й Катеринославі, по 30.000. Разом розміщено по Україні около ¾ мілїона виселенцїв.   