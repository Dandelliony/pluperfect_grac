◦ ◦ ◦ ◦

Америкарський сенат та Україна. Українському Пресовому Бюрови у Відні телєґрафують з Вашинґтону: Сенатор Кінґ вніс в сенаті таку резолюцію: Сенат Зєдинених Держав постановляє, що його бажанням є, щоби правительство Зєдинених Держав визнало істновання незалежних правительств Естонії, Лотви, Литви і України, покищо до часу, доки відносини тих країв до Росії або до инших частин Росії не унормуються Всеросійськими Установчими Зборами або авторітетом федеративного републиканського правительства, як що таке повсталоби для цілої Росії.   Звідомлення польського ґенерального штабу з 31. ц. м. В околиці Лєпля ворог наступав на наші становища. Під Славочном наші розхідні стежі звели бій зі значними ворожими силами. На Волині й Поділлю вчерашній день минув на загал спокійно і попри дальші артилєрійські бої поважніших сутичок не було.   Републиканський рух в Данії. З Копенгаґену доносять, що по причині самовільного розвязання данським королем радикального кабінету в Данії велике обурення. Соціялдемократичні члени кабінету і парляменту оголосили відозву, що одинокою розвязкою цього конфлікту може бути введення републики. Зєдинені професіональні союзи та инші соц. дем. орґанізації оголосили резолюцію, яка домагається, щоби респектовано в краю конституцію, щоби безпроволочно привернено усунений кабінет та щоби скликано парлямент. На випадок невиповнення цих домагань буде проклямований в цілому краї ґенеральний страйк. Останні телєґрами доносять, що король відкинув ультімат соціялістів, супроти чого соціялдемократична партія проклямувала загальний страйк. Соціялісти утворять свій кабінет і завізвуть короля та його кабінет сейчас уступити.   Представники російських кооператив в Анґлії. З Льондону доносять, що Льойд Джордж заповів в Палаті громад, що представники російських кооператив находяться в дорозі до Льондону і заявив, що вони будуть офіціяльно прийняті.   Большевики за сепаратним миром з Румунією. "Daily Telegraf" доносить, що правительство совітської Росії звернулося до Румунії в справі заключення сепаратного мира, що має на ціли ослабити становище Польщі, Лотви і Фінляндії супроти совітів.   Франція потайки мобілізує. Німецькі часописи доносять з Базилєї, що француський міністер війни покликав тайним наказом дуже багато запасних офіцерів до військової служби. Франція творить запасну армію для сходу, а ходить їй в першій мірі о Горішний Шлеськ, де думає поробити ріжні охоронні зарядження.   Завішення оружя і мирові переговори між Румунією і Совітами. З Букарешту доносять: Ґен. Авареску підписав з правительством совітів умову про завішення оружя, наслідком чого здержано всякі воєнні ділання. Мирові переговори тревають далі. Найважнійші умови вже в детайлях устійнені.   Ще один кандидат на мадярський престол. Париське видання "Chicago Tribüne" доносить, що другий син бельґійської королівської пари кн. Кароль, котрий має тепер 17 літ, має бути кандидатом на мадярський престол.   Справа ратифікації мирового договору з Австрією. К.Б. доносить в Льондону: На засіданню Палати громад Льойд Джордж подав до відома, що предложення в справі ратифікації мирового договору з Австрією буде внесене в Палаті громад, небавом по отворенню.   Телєґрами (Польської Телєґрафічної Аґенції). З Німеччини. Нордрайх. Радіо. Положення в Дуісбурзі заострилося так дуже, що порядок можна привернути лише безпроволочною інтервенцією "Райхсверу". Зоружені відділи силою змущують до перервання праці. В місті панують комуністичні елєменти і нема надії, щоби місто своїми силами могло привернути порядок. Нордрайх. Радіо. Шарж д'афер Маєр представив Мільранови заяву німецького правительства в справі промислового басейну. Мільран поробив безпроволочно формальні застереження щодо сеї заяви і зазначив, що по одержаним справозданням є сумнівне, чи вмаширування німецьких військ до Рур є конечне. Коли акція не вдалася би, було би се зломанням постанов уст. 14. договору. Ґарантії, предкладані німецьким правительством мусять бути точно спрецизовані. Берлін. Радіо. На плєнарнім засіданню революційних рад так независимі соціялісти як і комуністи ухвалили відложити ґенеральний страйк до кориснійшої хвилі й оставати в повній готовости до евентуальної боротьби.   Ґенеральний страйк в Данії. Копентаґа. Радіо. Вибух тут ґенеральний страйк. Між політичними і професіональними представниками робітників і королем відбуваються тепер переговори. Мирна полагода крізи не є виключена.   Француська воєнна позичка в Зєдинених Державах. Ліон. Радіо. З Нюйорку доносять, що субскрипція француської воєнної позички в Зєдинених Державах перевисшила суму 97 міліонів франків.   Кабінетна кріза в Данії. Копенгаґа. Радіо. Дійсною причиною димісії давнього кабінету була зростаюча його непопулярність наслідком становища правительства в шлєсвіґській справі. Король заявив б. міністрови Цалє, що його політика в справі Шлєзвіґа не згоджується з опінією краю і що виборча реформа, яку запропонував Цалє не здобуде апробати народа, тому він зажадав димісії міністра.   Плєбісцит в Тешинськім Шлеську. Відень. Париський "Журналь" доносить, що міжкоаліційна комісія в Тешині випрацювала приписи в справі плєбісцитового голосования. Плєбісцит відбудеться найдальше 15. мая.   Громадська думка 