◦ ◦ ◦ ◦

  Обнова товариства. Найстарше львівське товариство "Українська Бесіда", що із-за подій останніх двох років було присуджене від падолиста 1918. р. на бездільність, дістало вкінці дозвіл від польських властей обновити свою діяльність. Очевидно не легко се прийдеться зробити. Прекрасна хатна обстанова "Бесіди" впала жертвою кінцевопадолистових подій. Меблі поторощені, образи (як олійні портрети: Котляревського, Федьковича, Шевченка, Сушкевича, Олександра Огоновського) порізані в куснички, величаве погрудя Шевченка розбите. Та найболючійшою втратою є цілковите знищення театральної бібліотеки тов. "Бесіда". Ся бібліотека мала около 800 творів, між тим чимало рукописів та унікатів. Відновлюючомуся товариству бажаємо, щоби воно стало справді осередком товариського життя та щоби занялося щиро і розумно українським театром, над яким опіку склала химерна доля в руки касинового товариства "Українська Бесіда".   Залізничників, котрі, служили українському урядови, а котрих не допущено до служби при польських залізницях, польське міністерство залізниць рескриптом з дня 8. квітня 1920. рішило по думці міждержавної умови з дня 14. лютого 1919. перенести в стан спочинку оскільки будуть о це просити. Емеритура враз з додатками належиться їм від дня 1. червня 1919 на рахунок пенсійного вглядне провізійного фонду б. австрійської монархії. Пенсія або провізія належиться також вдовам і сиротам по залізничниках, які служили українському урядови, а які відтак померли, о скільки згаданий залізничник набув до цього право по думці пенсійного зглядно провізійного Інституту.   Свячене на "Ялівци". Заходом Українських Горожанських Комітетів у Львові і Снятині відбулося на Великдень у Львові на Ялівци свячене. Згадані комітети вислали своїх відпоручників, які роздавали стародавним звичаєм яйця, паску та багато ннших харчів. Свячене роздано майже 400 нашим полоненим, які тішилися, що український нарід не забув на своїх синів.   З табору полонених у Вадовицях ми одержали отсе письмо: Старшини і стрільці табору полонених в Вадовицях складають цею дорогою прилюдну подяку Українському Горожанському Комітетови у Львові як і всім жертводавцям за великодні дари. Рівнож дякують делєґатам Горожанського Комітету, п. Дарії Старосольській і д-рови А. Малецькому за труд при перевезенню і розділенню між нас цих дарів.   Український священик-Редемпторист перед польським військовим судом. Перед польським військовим судом Д.О.Ґ. у Львові відбулася розправа проти українського священика-Редемпториста О. Кінцінґера зі Збоїск. Акт обжаловання закидав йому, що підчас польсько-українських боїв під Львовом дав знати українській команді про наближаючуся до Збоїск польську патрулю, наслідком чого вона мусіла відступити. По переведеній розправі, трибунал під проводом майора Гехта увільнив обжалованого від вини і кари.   Наслідки пожару в Бурштині, який вибух там дня 12 ц. м. страшні. Згоріло загалом 326 будинків, з того 114 домів, 34 склепів, 178 господарських будинків, кромі сього костел і дім молитви. 218 родин або 913 осіб осталося без даху, без одежі і без поживи.   Дирекція поліції у Львові видала комунікат, в якім заповідає, що зарядить в найблизшому часі при помочі М.С.О. загальну контролю чужинців, в ціли провірення, чи всі чужинці зголосилися в свойому часі до спису. Дирекція пригадує, що в кождій реальности має бути точний спис всіх льокаторів з ріднею, в якому має бути вимінене імя, назвище, вік, місце уродження, реліґія, народчість і заняття. Спис має бути вивішений в брамі на видному місци, або находитися в перехованню у власника, або сторожі дому, які мають на кожне жадання контрольних властей показати. В кожній реальности крім цего має бути вивішене назвище власника реальности або управителя. Занедбання цего буде каране по думці мін. розп. з 30. вересня 1857. ч. 198. Д. п. п.   Візовання заграничних пашпортів. На основі розпорядку польського міністерства для військових справ з дня 14. марта 1914. знесено приказ уділення військових віз на заграничних пашпортах і граничних перепустках цивільних осіб, що відїзджають до чужих Польщі союзних стоваришених і невтральних держав пр. до Чехії, Австрії, Італії, Франції, Анґлії. Натомість потрібні військові візи на виїзд до Німеччини і Румунії.   Громадська думка 