◦ ◦ ◦ ◦ ◦ ◦ ◦ ◦ ◦ ◦

Російсько-японський договір.
ПЕТЕРБУРГ (Ткб). Мінїстер заграничних справ Сазонов і японський амбасадор Мотоно підписали полїтичний російсько-японський договір. Договір сей має погодити обосторонні змаганя до удержаня мира, з окрема в східній Азії. Обнимає він дві точки. Перша з них є обосторонним зобовязанєм не заключати нїяких полїтичних договорів і не приймати полїтичних зобовязань, які були би звернені проти другої сторони. Друга точка постановляє, що на случай загроженя области або тих спеціяльних інтересів в східній Азії одної зі сторін, які признала друга сторона, Росія і Японія порозуміють ся про зарядженя в цїли оборони згаданих прав.
Анґлїйське воєнне звідомленє.
ЛЬОНДОН (Ткб). Анґлїйське воєнне звідомленє 6. липня доносить: Коло Thierneі посунули ми ся знов трохи вперед і взяли бранцїв. На південь від каналу Ля Бассе підприняли ми успішні випади на неприятельську лїнїю під ослоною ґазів і хмар диму. В однім місци полонили ми 40 бранцїв і добули моздїр уживаний в стрілецьких ровах та один машиновий кріс. Пішли ми наступом на неприятельські рови на захід від Hulluch, знищили одно становище машинового кріса і взяли численних бранцїв.
Проєкт ірляндської автономії.
ЛЬОНДОН (Ткб). "Daily Mail" доносять. В найблизшім часї буде іменований льорд поручник, ірляндська палата громад буде в сей спосіб утворена, що посли, які тепер репрезентують Ірляндію (не вчисляючи вилучених графств Ульстера) мають утворити ірляндький парлямент. З тих послів є 76 націоналїстів або независимих націоналїстів, а два посли є уніоністами, з них одним є Карсен. Посли сї задержать свої місця в анґлїйськім парляментї. Уніонїсти на півдни і на заходї Ірляндії одержать доволї сильну репрезентацію іменованєм членів сенату. З початку буде палата громади радити спільно з сенатом. Ся провізорична угода буде обовязувати на час війни і через рік після покінченя війни.
Аґрарні заворушеня в Ірляндії.
"Times" доносить, що в західній Ірляндії починають ся знов змаганя рільників, які беруть в аренду землю, щоби приневолити властителів ґрунтів до продажі ґрунтів на власність арендарів. На одній великій фармі прийшло до формальної битви між 100 полїційними жовнїрами і близько 100 селянами. Селяни заатакували жовнїрів палицями і камінєм і їм повело ся розігнати худобу, що належала до властителя дібр, по цїлій околици.
Воєнні комунїкати австро-угорського ґенерального штабу з 8 липня
Війна з Росїєю. На Буковинї війска наші відперли ворога до горішної долини Молдави.
Над гоp. Прутом і на південь від Днїстра була вчора тільки незначна дїяльність боєва.
На захід і на північний захід від Днїстра кілька російських наступів ведених з великою нагальністю остало ся без успіху.
На південній захід від Луцька знова відперто в зад неприятельські лїнїї.
Сили, які відступили з луку, що його творить Стир на північ від Кілків, дійшли до областий, де їх призначено, неприятель поступає за ними тільки в декількох місцях.
Проти австро-угорських і нїмецьких війск на північний схід від Баранович неприятель вчера знова йшов приступом, впроваджаючи в бій великі маси. Всї наступи розбили ся. Наші семигородські полки бороли ся на становищах зовсїм стрілами знищених і відперли Росіян кількакратно в завзятій боротьбі з близька. Тисячі убитих Росіян вкрили поле перед нашими становищами.
Війна з Італїєю. На фронтї над Сочею артилєрійська боротьба поширила ся також на при містки Ґориції і в Тольмайн. Проти гірського пояса коло Монфальконе Італїйцї в ночи після сильного артилєрійського огня виконали кілька наступів, які одначе кріваво відперто. На південь від долини Суґани триває дальше наступ італїйських корпусів 20 і 22. на наш фронт між Чіма Діячі і Монтезебіо. Сили сї в числї шістьох дивізій піхоти і кількох ґруп Альпінів і вчера відперто, при чім понесли вони найтяжші втрати. В области гори Ортлєр неприятельський наступ на наші становища на Малім Айскеґелє був безуспішний.
Війна на Балканї. Не було змін.
Воєнні комунїкати нїмецького ґенерального штабу з 8. липня.
Західний терен війни. По обох сторонах ріки Сомм геройство і видержливість наших війск принесли неприятелеви день повний розчаровань. Численні щораз то на ново підприняті наступи ми кріваво відперли. Величезне число поляглих Анґлїйців перед відтинком Ovillers Cental Maissons Bazentin le Grand, а Французів перед фронтом Biaches-Sevecourt свідчить про чисельну силу неприятельських війск, які рушили до приступу та про успішну дїяльність огня нашої артилєрії, машинових крісів і піхоти.
На право від Мози неприятель дальше посвячує своїх людий в сильних а даремних приступах на наші становища на горі Зимня Земля. Не вспів він добути нї пяди землї. Кількасот жовнїрів ми полонили. Слабші наступи на батерії Данлюп легко відперто.
Дїяльність артилєрії і стеж на прочім фронтї була місцями значна. Наступ француської компанії в Священничім лїсї остав без успіху.
Східний терен війни. Ґрупа війск маршалка Гінденбурґа: Підчас відпертя нових наступів на південь від озера Нароч полонили ми 2 офіцирів і 210 жовнїрів. В инших місцях відперли ми слабші наступи.
Ґрупа військ Баварського князя: Поновлені від вчера зусиля численних російських війск проти фронту від Жирина аж до околицї на південний схід від Городища та по обох сторонах місцевости Дарово остали ся без нїякого успіху. Число убитих Росіян, які лежать перед нашими становищами іде в тисячі. Крім того неприятель втратив значне число жовнїрів як бранцїв. Нові боротьби ведуть ся.
Ґрупа Лїнзінґена: На полудневий захід від Луцька осягнули ми деякі користи.
Армія ґр. Ботмера: На північний захід від Бучача російські наступи були безуспішні.
Балканський терен війни. Артилєрійські бої між Вардаром і озером Дойран без визначнїйшого значіня. 