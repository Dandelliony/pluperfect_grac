◦ ◦ ◦ ◦ ◦ ◦ ◦ ◦ ◦ ◦

Справа памятника Тараса Шевченка. Автор памятника Тараса Шевченка, італїйський різбар Шіортіно звернув ся з просьбою на імя київського городського голови, щоби йому видати 5000 рублїв на рахунок його гонорара. Свою просьбу Шіортіно мотивує сим, що його проєкт комітет приняв а городська дума затвердила, а справа зі збудованєм памятника затягаєть ся, він же не може сидїти в Києві а кромі сего він протратив не мало своїх гроший на побут в Києві і на свою подорож. Журі з артистів віднесло ся неприхильно до проєкту Шіортіна, а сам проєкт тепер розглядає росийська художна академія.
Дипльоматична шпіонажа у Відни. Берлїнська Deutsche Tageszeitung доносить з Відня, що там у дипльоматичних кругах прикрий настрій викликав факт, який квалїфікуєть ся як висшого рода дипльоматична шпіонажа. Іменно всї постановленя і кроки, які лише зарядить австрийська дипльоматия, зараз на слїдуючий день знають у Білгородї якнайточнїшне.
Пожежа Бурштина. Позавчера рано повстала грізна пожежа в Бурштинї в домі рабіна біля костела. Брак води й огневих приладів і нездарна ратункова акция, спричинили, що огонь дуже скоро перекидав ся з будинку на будинок. До год. 11 рано горіли вже чотири сусїдні доми, а огонь несений вітром запалював будинки в задних уличках. Пожежа тривала цілу ніч і ще в пятницю. Згоріло 180 домів з забудованями, 300 родин лишило ся без даху. Пропало 4-ро дїтий, побоюють ся, що згоріли в огни. За виїмкою половини ринку майже ціле місто в звалищах.
По убитю інжінїра. Похорон інжінїра Унтершіда відбув ся минулої середи в Станиславові. Слїдство покищо нїчого нового не виявило а також не поміг полїцийний пес спроваджений зі Львова, бо слїди вже зовсїм затерли ся. Обоїх Ґроховських, арештованих яко підозрілих в убийстві, випущено вже на волю. Машиніст з Теребовлї, Адам Равінський, арештований яко підозрілий в убийстві, утік. 