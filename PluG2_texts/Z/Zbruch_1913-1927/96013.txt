◦ ◦ ◦ ◦ ◦ ◦

За порозуміння з Московщиною. Після донесень з Вашінґтону, Вільсон згодився навязати зносини з совітською Московщиною.   Відповідь Румунії на мирову большевицьку ноту. З Букарешту доносять, що Румунія в відповіди на большевицьку мирову ноту домагається від совітської Московщини зречення всіх прав до Бесарабії в користь Румунії.   Відгомін заняття Одеси. Вашинґтонська "Трибуна" доносить, що червоні війська при здобуттю Таґанрогу взяли добичу вартости в 4 міліонів долярів. При заниманню Одеси прийшло до страшних сцен. Частину білої армії відтято від головних сил, а не було місця на анґлійських пароходах, щоби вивезти всіх офіцирів і козаків.   Вибори до рад в Москві. Радіо з Москви доносить: При послідних виборах до московської ради вибрано 427 послів, в чому 393 комуністів, 14 симпатиків комунізму, 18 безпартійних і 2 меншевиків.   Революційний рух на Литві. Як доносять з Вільна, в Ковні і на провінції поширюється чимраз то більше революційний рух. В Ковні проголошено стан облоги. По місті вільно ходити тільки до 8 год. вечером. Заведено воєнну цензуру. Начальний литовський вожд Патукас уступив. Його місце заняв ґен. Жуковський. По багато відділах утворено совітські ради. Офіціяльне звіломлення литовського уряду доносить, що провідників і аґітаторів руху арештовано.   Італія визнала незалежність Естонії. Висланника Естонії в Парижі Пустку іменував його уряд послом при італійському уряді. Його приняв італійський президент міністрів Шальоя і приймив від нього удостовірюючі грамоти. Італійський уряд назначив своїм послом в Естонії команданта де Претіс.   Рішаюча побіда большевиків на полуднево-західному фронті. Большевицький комунікат з 28 лютого: На північному фронті йдемо дальше в напрямі Онеґи. В напрямі Мурманя поступаємо вперед без перерви. На полуднево-західному фронті добули ми в боротьбах 24. лютого 12.700 бранців, 392 армат, 660 машинових крісів, 23 панцирних потягів, 6.500 крісів, 15 літаків і 290 авт. В районі Сівош взяли ми в полон цілий 105 полк з 15 арматами. На кавказкому фронті ідемо на полудне від Ростова. На туркестанському фронті в рейоні Александровська взяли ми ворожий штаб з воєнною касою в сумі 50 міл. рублів.   Страйк француських залізничників. Супроти страйку залізничників ухвалив француський парлямент право реквізиції автомобілів на транспортові потреби уряду. Проти цього внеску запротестували тільки соціялісти. Уряд хоче всіми силами здавити страйк. Залізничих ліній береже військо. Крім цего змобілізовано 10.000 залізничих урядників. Боротьба заповідається важкою та дуже поважною.   Вперед!   