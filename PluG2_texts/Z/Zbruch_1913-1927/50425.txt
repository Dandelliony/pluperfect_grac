◦ ◦ ◦ ◦ ◦ ◦ ◦ ◦ ◦ ◦

Управителем Народного Театру заіменував Видїл Тов. "Українська Бесїда" на засїданю 15. с. м. п. Альфреда Будзиновського, який обнимає свої чинности від 1. мая с. р. Нового управителя чекає велика праця. Театр не посїдає нї одної кулїси, нї одягів, нї біблїотеки, нї нїчого, що є потрібне до вистав; все те забрали Москалї при своїм набігу на Борщів. Тож треба буде великої працї управи і цїлої театральної дружини, щоби двигнути наш театр на давний бодай уровень.
Управу намісництва обняв віцепрезидент намісництва Гродзїцкий.
Нїмецька ґазета у Львові. З днем 17. с. м. зачне виходити "Lemberger Montagszeitung".
Осторога. Остерігаєть ся ш. Публику, що заходженє у місце між площею злетїв, Білогорщем і дорогою зі Львова до Яворова є получене з небезпекою для житя, бо сими днями будуть відбуватися там вправи в киданю бомб. Наведене місце є зазначене червоними хоругвами і остерігаючими таблицями; крім сього будуть розставлені сторожі.
Великий концерт в честь Українських Сїчових Стрільців та ц. і к. армії буде 27. с. м. у Коломиї. В проґраму концерту входять продукції мішаних хорів, а саме концерт Григорієва "Боже, Боже мой", Колесси "Вулиця", гимни центральних і союзних держав, скрипкове сольо, сопранові соля та концерт війскової орхестри. — Дохід призначений на товариство "Червоного Хреста".
До Українцїв студентів львівського унїверситету. Отсим Тов-о "Академічна Громада" повідомляє ся всїх Товаришів, що вписи на лїтний семестр в львівськім унїверситетї розпічнуть ся дня 19. с. м. і трівати-муть до 4. мая включно. Взиваєть ся всїх Товаришів, що задумують вписати ся на сей семестр, щоби обовязково зголосили ся перед вписом до Тов-а "Академічна Громада" ул. Панська ч. 11 а, II. пов. Зголошувати ся можна кождого дня від год. 8.—1. перед пол. і 2.30—8. по пол. 