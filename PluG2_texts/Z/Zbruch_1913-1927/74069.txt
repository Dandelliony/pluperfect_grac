Українське представництво в австрійській делєґації.

Львів, 6. грудня 1917.
На цїлу австрійську делєґацію, яка числить 60 членів, має наш нарід, четвертий з черги по своїй чисельности тай певне не послїдний щодо свойого полїтичного значіня на европейськім сходї, всього на все двох членів. І то один з них, галицький, сидить там зі свого рода "доброї волї" польської більшости галицьких послів, а другий, буковинський, попадає туди тільки на кожду другу чи третю сесію — відповідно до умови про чергованє, заключеної між буковинськими Українцями, Румунами й Нїмцями. Таким чином конституція сеї монархії спихає українську національність Галичини й Буковини до міри впливу на спільну і заграчичну полїтику монархії рівну в лїпшім разї 1/18-ій, в гіршім 1/60-ій части впливу, який прислугує в сих областях австрійському полїтичному загалови.
Якби замало ще було инших познак, то доволї було-б показати числа, які рішають про міру українського значіня на делєґаційній области, щоб у кождого сторонного розвіяти останню крихітку сумнїву що-до тої полїтичної щедрости.
В теперішній делєґаційній сесії стоїть українське представництво на точцї maximum своєї величини: має аж двох членів, двох на шістьдесять. А безпримірна своєю вагою і повагою, раз на довгі столїтя історії Европи повертаюча хвиля, хвиля радикальної перебудови національно-державного обличя бодай половини Европи, вложила на плечі нашого заступництва в сїй делєґації небувало важну, поважну, хотїлось би сказати: торжественну задачу — перед очима міжнародного світа вивести повстаючу наче фенїкс з попелу півтисячлїтного державного небутя і забутя велико-українську полїтичну рацію, запрезентувати відроджену українську державну думку Европі цїлій, а Габсбурській монархії зокрема, поставити іменем свого великого народу домаганя до міждержавної і внутрішної полїтики сеї монархії pro futuro тай потягнути її керманичів до відповідальности за трактованє сього народу протягом незатертого ще вчора і живим болем проймаючого нинї нашого істнованя в сїй державі. Задача, на яку даремне ждали цїлі поколїня найлїпших синів нашого народу, задача, якої повне й відповідне виконанє обвіяло би особи наших заступників почуванєм признаня і вдячности мілїонів! Задача важка і відповідальна, та рівночасно й наче вимріяна для полїтика з горячою душею, зимним розумом, глибоким знанєм і великим жестом полїтичним.
Задачі сеї підняли ся посли д-р Петрушевич і Василько. На сих двох українських полїтиків звернені нинї очі наші — і нетільки наші. Як вивязують ся із сеї місії українські заступники в сїй делєґаційній сесії?
На оконечний, основний суд про дїяльність наших делєґатів нинї ще не пора. Нинї є покищо тільки можність глянути на їх перші кроки і що до сих висказати свої сумнїви й застереженя. Говоримо виразно тільки про сумнїви і застереженя, які можуть бути скореґовані дальшим розвитком подїй; бо про катеґоричні признаня або осуди не меже бути мови при нинїшнім станї дуже складних відносин і подїй і при нинїшнїм нашім дуже неповнім, суперечнїм самім у собі що до сущних питань — знаню сил відносин і процесів, укритих у мрацї дипльоматичної таємничости.
Українські члени делєґації не те, що не помагають собі взаїмно, не виступають одностайно і не доповнюють себе, а навпаки — вони себе можливо як найзавзятійше, не жахаючись навіть перед прилюдним скандалом, поборюють.
З одної сторони стоїть п. Петрушевич — з погляду тактичного в тїснїй кооперації з т. зв. славянськими партіями, себто з Чехами і півд. Славянами; з принципіяльного погляду він веде дуже остру опозицію проти проводу заграничної полїтики монархії. З другої сторони стоїть п. Василько. Він тактично йде з Нїмцями, а принципіяльно висловлює певне признанє проводови ц. і к. заграничної полїтики.
Більших противенств в оцїнюваню і трактованю тих самих питань не можна собі уявити. Повну слушність може мати тільки одна сторона і її лїнїя, повний осуд мусить впасти на сторону другу. На котру? — з чистою совістю нинї сього сказати не можна. Хибує нам до сього відомостий, які доси жахають ся світла дня.
На всякий спосіб се треба тут голосно за явити, що настроєви, який нинї панує в цїлім українськім громадянстві Галичини, відповідає становище, яке в принципі заняв п. Петрушевич. Із "славянською" тактикою п. Петрушевича громадянство, річ певна, погодити ся не може, і воно волїло би бачити п. Петрушевича ізольованого, коли не можна знайти йому нашого полїтичного сусїдства. Але своїм рішучим противенством до полїтики ґр. Чернїна п. Петрушевич безперечно висловлює почуваня і думки, які нинї є загальною власністю цїлого українського громадянства в Галичинї. Все, що дійшло до нашого відома про полїтичні замисли ґр. Чернїна, з'осібна про його становище до польського, галицького й українського питаня, стрічаєть ся з можливо як найострійшим осудом кождого українського громадянина. Кожний акт українського делєґата, який ставить на прилюдне позорище польську і східно-галицьку полїтику ґр. Чернїна, мусить нинї стрінутись з повним признанєм всїх Українцїв.
Як супроти сього виглядає заява довіря і повного признаня, висловлена ґр. Чернїнови п. Васильком?
Висше застерегли ся ми перед передчасними осудами і подали причини наших застережень. Здержуємо ся й з висказанєм погляду на полїтику п. Василька в сїй сесії делєґації, бо мусимо собі признати, що повної правди про Чернїна і його дипльоматичні замисли ще не маємо. П. Василько, кажуть, має вгляд у ті тайни. При тім навіть вороги не можуть відмовити п. Василькови полїтичного розуму і полїтичної амбіції. П. Василько знає що робить. Він безперечно має повну свідомість сього, як глядить на ґр. Чернїна український загал нинї, на підставі нинї доступних загалови відомостий — чи познак. Він знає також, що на вазї покладена нинї його добра слава як мужа чести і українського патріота...
Коли отже при такім станї справи п. Василько нинї голосно заявляєть ся за ґр. Чернїном, то иншого поясненя сього явища не можемо знайти, як тільки: що п. Василькови відомі є инакші факти про полїтику ґр. Чернїна в діймаючих для нас питанях, нїж те, що знаємо ми з ревеляцій про берлїнські переговори чи договори.
Питанє нинї так стоїть: Чи видав ґр. Чернїн українські землї Полякам, чи не видав? Чи виведеними в поле є ми, чи Поляки? Від відповіди на се питанє, і тільки від неї, залежить будучий справедливий суд про виступи наших делєґатів у сїй сесії, а з осібна про виступи п. Василька. 