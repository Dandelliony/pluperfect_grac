Наше селянство і новий час.

Камінка струм., 23. сїчня 1918.
Дня 22. с. м. відбули ся в Камінцї струм. величаві народні збори, на які прибув посол того округа п. Сїнґалевич, щоби зложити свій посольський звіт.
Понад 2000 учасників переважно селянства зі всїх сїл Камінеччини заповнили велику салю Народного Дому з ґалєриєю та побічними комнатами, почім під проводом о. дек. Бардина почали ся о 11 год. пер. пол. ті незвичайно інтересні збори.
В своїй майже тригодинній промові подав пос. Сїнґалевич повний огляд тих полїтичних подїй, які за час треваня сеї війни оставали в звязи в українським питанєм — представив заходи наших послів та укр. полїтичних орґанїзаций, свою участь в тій працї а відтак перейшов до обговореня потреб повіту, завзиваючи учасників, щоби не стїсняючи ся нїчим та нїким щиро висказали свої погляди так в справах загально національних, як і свої домаганя у всяких справах повіту та громади а вкінци свої домаганя прямо до особи посла.
Ту промову приняли учасники бурею оплесків, почім слїдувала дуже жива дискусія, яка притягнула ся майже де 5-ої год. по пол.
Крім 4 бесїдників з кругів інтелїґенції забирали голос ще 16 бесїдників з селянства, а з тих послїдних більшість припадала на жіноцтво.
Хто не бачив тепер нашої народної маси на зборах — той не зможе уявити собі того, як та народна маса за послїдний час наглядно дозріла, який серед неї новий дух і нові кличі. Воєнний час, пережите лихолїтє, безпосередне стиканє з ріжними чужими елєментами, подїї за кордоном, витиснули на тій масі печать нового часу.
Нарід, а передовсім жінки-селянки, говорять з почутєм своєї людської гідности, з свідомостю своєї кривди та своїх прав, з зрозумінєм положеня з свідомостю солїдарности у окруженя.
Так обговорено цїлий ряд поетапних тем і економічних домагань.
З повітових справ представили бесїдники свої зажаленя на господарку правительственних комісарів по громадах, жадаючи приверненя урядованя громадських рад, зажаленя на безвиглядні реквізиції збіжа та працї, на примусову роботизну та злучені з тим надужитя, на лиху апровізацію, браки нафти, цукру, муки, зажаленя в справі залеглих виплат причинків та належитостий за реквіровані движимости і ин.
Потім збори ухвалили одноголосно такі резолюції:
1) Збори домагають ся безпроволочного заключеня загального справедливого і трівкого мира без анексій і контрибуцій, з відшкодованєм і відбудованєм з міжнародних фондів знищених війною українських областий.
2) На підставі признаного і одобреного усїми воюючими державами права самоозначеня народів, збори заявляють, що негайним їх домаганєм є повне здїйсненє єдиного національного ідеалу цїлої укр. нації без огляду на кордони на всїх етноґрафічно українських землях.
3) Збори протестують проти якої-небудь звязи українських земель з Польщею.
4) Збори заявляють ся за утворенєм окремої Централї для відбудови Східної Галичини з осїдком у Львові та обсадженєм її українськими фаховими технїчними силами.
5) Збори взивають правительство, щоби безпроволочно застановило реквізицію збіжа, картофель і паші в східній Галичинї а тим самим ухилило марево грозячого голоду серед селянських мас.
6) Збори домагають ся безпроволочного звільненя від війскової служби українських народних учителїв, тому, що з браку учительських сил, ширить ся анальфабетизм серед української молодїжи.
7) Збори взивають правительство, до удїленя значнїйших кредитів для камінецької експозитури будівельної в цїли успішної відбудови знищеного війною повіту.
8) Збори висловлюють однодушно повне довірє свому послови д-рови Сїнґалевичеви і щиру подяку за його посольські труди і ревне сповнюванє обовязків. 