◦ ◦ ◦ ◦ ◦ ◦ ◦ ◦ ◦ ◦

Мир прийде по полїтичних боротьбах.
СТОКГОЛЬМ. (Ткб.) Голяндський посол Троельстра заявив в розмові з представником кореспонденційного бюра, що мимо заказу держав коалїції, який для нього не був несподїванкою, не тратить надїї. Вже перед півтора року передсказав він, що мир не прийде сам без полїтичних боротьб, які тепер зачали ся в Анґлїї і Франції.
В демократичних краях не можна володїти примусом. У Франції, в краю волї і в Америцї завішено дневники меншостий. Інтернаціонал тепер зрегабілітуєть ся. Стокгольм остає далї маґнетом для всїх приятелїв мира.
Закінченє конференції
БЕРЛЇН. "Norddeutsche Allg. Zeitung" доносить: Конференції державного канцлєра з австро-угорським мінїстром заграничних справ ґр. Чернїном відбували ся нинї дальше і закінчили ся о 2. годинї по пол. австро-угорські гостї були враз з членами нїмецького правительства на снїданю у державного канцлєра й його жінки. На снїданє дістали запрошенє турецький амбасадор і болгарський посол. По полудни відбуло ся в честь гр. Чернїна принятє у заступника державного канцлєра Гельферіха. Ґр. Чернїн відїхав о 7. годинї вечером.
З Росії.
БЕРН (Ткб). Російський співробітник Бунду поносить: Збори представників 1½ міліона Греків, що живуть в Росії, постановили подїлити усї грецькі кольонїї в Росії на 10 округів, які мають бути адмінїстровані спеціяльними радами. Збори постановили домагати ся окремого грецького архиепископа.
Російські дневники доносять, що друге головне племя Фінів Каролїйцї постановили домагати ся для себе автономії.
Ревізія будови зелїзницї Батум-Трапезунт, розпочатої 1916 року Миколаєм Миколаєвичем виказала, що досї кошти будови виносять суму 80 міліонів рублїв, а не вибудовано ще нї одної верстви зелїзницї. Московський дневник "Утро Росії" називає ті спроневіреня правдивим скандалом панамським.
Замкненє російської границї.
СТОКГОЛЬМ. "Svenska Dagbladet" доносить з Гапаранди: Після вістий, які ту прийшли, замкненє російської границї продовжено о 10 днїв.
Послїдні вісти про воєнне положенє.
ВІДЕНЬ (Ткб). З воєнної пресової кватири доносять: Витревалість союзних війск, що стоять напроти Росіян в горішній долині Пуши, які відперли всї наступи, була заложенєм успіхів в области на північ від Фокшанї. Наступ виконаний Нїмцями на мостовий причілок Балтарешту цїлковито удав ся. Тут, як також в окрузї на захід від Панчію по обох берегах Путни, неприятель у відворотї. Також союзні війска, які досї хоробро боронили своїх становищ в горішній долинї Путни, тепер переслїдують уступаючого неприятеля. Число бранцїв виносить дотепер звиш 3000, а добича кільканайцять гармат і богато скорострілів. В околицї на захід від Тірґул Окна неприятель знов кількакратно завзято наступав. Всі його зусиля спринити в тій области зміну були даремні. Здаєть ся, що вороги, уживаючи на сїм місци всїх сил, які мають до розпорядимости, старають ся крити й улекшити відворот війск в области на північ від Фокшані і Панчію.
На Буковинї неприятель силкуєть ся поправити свої становища. Дальше на північ при проминаючім оживленю огневої дїяльности неприятеля, підпринятя стеж випали для нас корисно. В останнїх днях зросла й на сїм фронтї дїяльність летунів.
БЕРЛЇН (Ткб). Бюро Вольфа доносить: На сходї від Балтійського моря аж по Тротуш не було важнїйших подїй. Боєва дїяльність концентруєть ся в південно східній Молдавії. Тут російсько румунська офензива стала незвичайно завзятою. Ті наступи ведуть ся дальше навіть і тепер, коли по дальших успіхах пролому, доконаного Нїмцями коло Золочева, загальне положенє змінило ся.
В приступах звернених передовсїм на Кашіну посвячено цвіт нововиставленого й новозорганїзованого румунського війска. Аж тепер під напором війск Макензена, що пруть з півночи від Фокшані Росіяни й Румуни розпочали відворот між ріками Кашіну й Путною. Союзники сильно напирають на них і посунули ся вже поза Совею. Ґрупа війск Макензена поступає дальше вперед між Серетом і горами. Внаслїдок обсадженя Балтарешту зелїзничий шлях на східнім березї Серету, від стації Текучію є тепер цїлком в руках союзників і через те замкнено Росіянам і Румунам в південній Молдавії найважнїйші полученя, що ведуть взад. Лїве крило посуваєть ся наперед в горах і через висші верхи окружує рівнож Росіян і Румунів, що стоять ще в долинї. Над Путною обсаджено село Сербештї, а на північ від Сушіти, Трачені.
БЕРЛЇН (Ткб.) Бюро Вольфа 15. серпня вечером: Боротьба артилєрії у Фляндрії в Артезії над Еною і коло Верден. Боротьби піхоти ведуть ся досї тільки на північ від Lens і на схід Сerny в Laonnais.
В Румунїї добрі поступи в погонї в горах і в наступах на захід від Серету. 