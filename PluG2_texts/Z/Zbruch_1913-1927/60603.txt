◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з 27. грудня
Війна на Сходї. Ґрупа війск Макензена: В Великій Волощинї мимо виступу великих російських підмог бої розвивають ся корисно. Над долїшним Калматуюлом зискано на теренї. На південний захід від Рімлїкул Сарат війска ґен. Фалькенгайна в пятидневій боротьбі переломили сильно укріплені становища неприятеля в ширинї 17 км. Полонено там 22. с. м. 7600 жовнїрів (переважно Росіян) і здобуто 27 машинових карабінів. Неприятель втратив незвичайно велике число вбитих і ранених.
Фронт війск ґенерала-полковника архикн. Йосифа: В граничній области на схід і північний схід від Кеззі Вашаргелї зросла боєва дїяльність, зрештою при великім снїгу і мрацї тільки перепалки і гарматний огонь.
Фронт кн. Баварського: На північний захід від Залізцїв австро-угорські віддїли привели з успішних виправ 34 полонених і 2 машинові карабіни.
Війна з Італїєю і на Балканї. Не стало ся нїчого нового.
Воєнні комунїкати нїмецького ґенерального штабу з 27. грудня
Західний терен війни. В луку Іперн і на північнім березї Сомми, при корисних умовах для обсерваторів, була в полудне сильна гарматна боротьба, яка вечером ослабла. В воздушних боях втратили противники 9 самолетів.
Східний терен війни. Фронт кн. Баварського: В відтинку Граберки на північний захід від Залізцїв австро-угорські віддїли підчас вдатного підпринятя взяли 32 полонених і здобули 2 машинові карабіни.
Фронт війск ґенерала-полковника архикнязя Йосифа: Поминувши живу дїяльність патруль, яка довела многократно до корисних для нас перепалок з неприятелем, а також оживлений хвилями гарматний огонь здовж гір на східнім березї Золотої Бистрицї, боєва дїяльність була мала. В долинї Ойтош бої артилєрії.
Фронт Макензена: Девята армія в пятидневих боях переломила в кількох точках сильні російські становища, зложені з кількох лїній, забезпечених засїками з дроту, яких Росіяни завзято боронили. На південний захід від Рімлікул Сарат взято становища на ширинї 17 км. зовсїм. Також Дунайська армія, занявши кілька сїл, вдерла ся в фронт неприятеля і примусила його відступити до приготованих становищ далї на північ. Бої були завзяті. Успіх треба завдячувати успішній управі і найповнїйшому посвяченю війск. Кріваві втрати неприятеля є дуже великі, а крім того від 22. с. м. оставив він в руках девятої армії разом 7600 полонених, 27 машинових карабінів і 2 метавки мін. Число полонених, взятих Дунайською армією, виносить понад 1300. В Добруджі осягнено поступи в атаку на примісток Мацін. Воздушні кораблї і самолети були з успіхом дїяльні на задах неприятеля проти важних зелїзничих і портових уряджень.
Македонський фронт: Не було більшої боєвої дїяльности. 