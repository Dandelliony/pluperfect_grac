 ◦ ◦ ◦ ◦ ◦ ◦ ◦ ◦ ◦ ◦ 

Відїзд митр. Шептицького.
ВІДЕНЬ. (Ткб.) Митрополит ґр. Шептицький відїхав відси до Інсбрука.
Цісар Вільгельм у Відни.
ВІДЕНЬ. (Пр. тел.) Цісар Вільгельм по дорозі на Корфу відвідає цісаря Франца Йосифа 22. с. м. Відвідає мабуть також арх. Франца Фердинанда, який вчера відїхав до Мірамаре. По полудни 22. с. м. відбудеть ся родинний обід у цісаря в честь Вільгельма. Морську подорож зачинає цісар Вільгельм з Венециї, і зачувати, що при сїй нагодї або з поворотом відвідав італїйського короля.
Угорський сойм.
БУДАПЕШТ. (Ткб.) В соймі по принятю закона про субвенціонованє товариств пароплавби, прийшов до слова мінїстер Тіса і виявив, що фактичних ріжниць між Мадярами і Румунами доси не усунено. Однак констатує з вдоволенєм значне зменшенє поля непорозумінь. Румуни повинні свої оправдані жаданя погодити з житєвими услівями одноцілого народа й угорської держави. На сїм поли стрінуть ся обі сторони.
Знесенє комісариятів полїциї.
ЗАГРЕБ. (Ткб.) Бан знїс королївські комісарияти поліциї в Вараждинї, Бакрі (Бухарі), Сісеку, Петрінї і Пожедзї.
По замаху на епископа.
БУКАРЕШТ. (Ткб.) З Бесарабії доносять, що арештовано там Катарова (Катарку).
Кн. Від.
ДУРАЦО (Ткб.) Як доносять радіотелєґрами князь і княгиня Від приїдуть нинї около 3-ої год. по пол. до Дурацо.
З Альбанїї.
СКУТАРІ. (Пр. тел.). Збори католицького населеня ухвалили вислати просьбу до князя Віда, щоби Скутарі вибрав столицею Альбанїї.
ДУРАЦО. (Пр. тел.). Альбанська депутация, яка прибула з полудневої Італїї, привезла з собою прапор в чорним орлом на червонім поли, котрий б. італїйський президент мінїстрів Кріп, з роду Альбанець, переховував у себе.
За Середземне море.
ПАРИЖ. (Ткб) Справоздавець етату маринарки в комісиї сенату запропонував вставленє кошту на 5 нових наддреднотів на Середземнім мори для дорівнаня Італїї й Австро-Угорщинї. Франция мусить мати рішучу перевагу Середземнім мори.
Отворенє румунського парляменту.
БУКАРЕШТ. (Ткб). Король Кароль отворив учера парлямент престольною промовою, котрій вказав, що подїї послїдних лїт доказали значінє міжнародного становища Румунії, а нарід зуміє се становище не лише вдержати, але скріпити. Король сконстатував потім знамениті відносини Румунії до всїх держав і запевнив, що держава старати меть ся вдержати його для запевненя мира, до котрого причинила ся в значній мірі. Завдяки довірю, яке Румунія має в Европі, відграє ролю успокоюючого чинника. Вкінци заявив, що нарід зуміє заспокоїти потреби армії, котра боронить судьби краю.
Росийська експедиция до бігуна.
ПЕТЕРБУРГ. (Пр. тел.) Мінїстерська рада ухвалила вислати експедицию для віднайденя полярної експедициї Брусілова і Русанова.
На науку до Німеччини.
СОФІЯ. (Ткб.) На основі розпорядків виданих ще перед війною, ґрупа болгарських офіцирів відїде небавом до Нїмеччини на війскове виобразованє.
Заосмотренє інвалїдів.
ЦЕТИНІЯ. (Ткб.) Скупчина приняла проєкт закона про заосмотренє інвалїдів послїдних двох воєн. Право до заосмотреня мати-ме 3000 родин.
Недуга Абдул Гаміда.
ЦАРГОРОД. (Пр. тел.) Здоровлє бувшого султана Абдула Гаміда знова погіршило ся. Немає зовсїм апетиту і дуже нервовий. Небезпеки смерти нема, але стан здоровля дуже лихий.
Отворенє конґресу в Вашінґтонї.
ВАШІНҐТОН (Ткб.) При відчитаню відручного письма Вілзона були присутні також німецький амбасадор і дочки Ві зона.
Президента приняли гучними оплесками. По відчитаню відручного письма, Вілзон безпроволочно, без дальших церемонїй, відійшов з будинку. Небавом потім Чілтон в сенатї внїс проект закона, котрий уповновласнює президента до знесеня клявзулї про звільненє від належитостий за переїзд через Панамський канал американських прибережних кораблїв.
Батьківська любов.
ЕЛЬ ПАСО (Ткб.). Ґенерал Теразос, батько увязненого ґенералом Вілею Людвика, звернувся до конзуля Сполучених Держав в Чічуачуа з просьбою ратувати сина. Конзуль заявив, і не може йому допомогти. Ґенерал Теразос, який має 80 лїт, задумує особисто прийти до Вілї з просьбою, щоби замість сина його убив. Теразоса вважають найбогатшим чоловіком в Мехіко, обчислюють його майно на 40 мілїонів долярів золотом. 