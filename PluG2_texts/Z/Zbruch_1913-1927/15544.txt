Француські летуни в Галичинї. — Книгарська вистава. — Новий конзулят у Львові.

Француські летуни в Галичинї. Вчера вечером заалярмовано Станиславів з поблизького села Вовчинця, що там упав бальон з двома росийськими шпіонами. Сейчас виїхав на місце комісар полїциї, який скронстатував ось що: Два француські аматори летуни, промисловець Дюбоне і аґент фабрики шампанів Журдан, вибрали ся з Парижа бальоном до Одесси, щоби осягнути летничий рекорд 2400 км. Тимчасом бальон попсував ся в дорозі і впав у Вовчинци. По провіреню документів випущено летунів на свободу.
Книгарська вистава. Слїдуючого року в Липску має відбути ся міжнародна вистава книгарського промислу. Зголошеня на виставу вже замкнені. Гарно буде представляти ся австрийський павільон. Взагалї держави, які беруть участь в виставі, хочуть виступити як найвеличавійше і на самі павільони визначено значні квоти. І так Франция 500.000 франків, Італїя 200.000 лїрів, Росия 260.000 рублїв, Швайцария 50.000 франків. Участь у виставі беруть майже всї европейські і позаевропейські держави. Атракциєю вистави буде "Галя культури" в центрі вистави, котра має містити вислїди культурних праць людскости в теперішних часах. Управу відносних відділів обняло понад 600 визначних учених цілого сьвіта. Ся галя представляти ме розвиток ґрафіки від найдавнїйших до найновійших часів. Конгресів відбудеть ся підчас вистави около 200, з чого видно, на яку велику скалю заповідаєть ся вистава.
Новий конзулят у Львові. Урядово доносять, що у львові осідає п. Альберт Кандіотті, арґентинський консуль, і що він уже одержав від цісаря потрібну exequotur. Не було б у сїм нічого дивного нї загадкового, якби не обставина, що у Львові поза кількома заґраничними аґенциями консулярними, виковуваними місцевими горожанами, доси тільки дві держави мали справдішні консуляти: Нїмеччина і Росия. Перша з огляду на свої торговельні інтереси в Галичинї, друга крім того ще й з огляду на відомі потреби політично-аґітацийні. До сих двох конзулятів прийде тепер конзулят — Арґентинїї себто держави, яка доси з Галичиною не мала майже ніяких економічних зносин. Супроти сього виринає підозрінє, що новий конзулят має якісь спеціяльні ціли: дуже імовірно, що ціли еміґрацийні. Заложенє арґентинського конзуляту сходить ся часово з подорожию арґентинської "наукової" (?) комісиї по Австро-Угорщинї. Комісия ся, в склад котрої входять арґентинський посол у Відни, аргентинський мінїстер і два представники арґентинського фінансового сьвіта, має сими днями приїхати до Галичини. Треба побоюватись, що "наукові" ціли арґентинських гостин при найблизшім розслїдї виявлять ся як ціли еміґрацийні. Треба се мати на оці в країнї, котра ще не видужала по шкодах еміґрацийної панами канадийської. 