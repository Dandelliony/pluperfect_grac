◦ ◦ ◦ ◦ ◦ ◦ ◦ ◦ ◦ ◦

Поділ Сербії.
ЛЮҐАНО. (Пр. тел.) Париський кореспондент "Secolo" доносить нїби то з "достовірного жерела", що між Австро-Угорщиною і Болгарією наступила угода про подїл здобутої сербської країни. Границею має бути ріка Морава. Австро-Угорщина бере 54,000 клм. квадр. здобутої области, Болгарія 40.000.
Кари на повстанцїв.
АМСТЕРДАМ. (Пр. тел.) Доносять з Льондону: З чотирех розстрілених повстанцїв один належав до тих, котрі підписали революційні зазиви. Доси засуджено на смерть пять підписаних на зазивах. На загал розстрілено доси 12 осіб, 67 засуджено на вязницї, двох на примусові роботи.
"Сіссекс" і нїмецьке правительство.
БЕРЛЇН. (Бюро Вольфа). Як довідуємо ся з міродатного місця, на основі вислїду закінчених тепер доходжень в справі корабля "Сіссекс" не може вже бути сумнївним, що сторпедований 25. марта нїмецьким підводним човном корабель, взятий за воєнний, є дїйсно ідентичний з кораблем "Сіссекс". Нїмецьке правительство повідомило про те правительство Злучених Держав, доносячи, що витягає з сього консеквенції по думцї ноти з 4. мая.
Венізельос послом.
БЕРН (Ткб.). "Petit Journal" доносить з Атен, що Венізельоса вибрано послом в Мітилєнї. Контркандидата не було. Венізельос заявив, що не прийме місця в парляментї.
Поворот нїмецького консуля з Солуня
ТУЛЬОН (Ткб.). На приказ француського мінїстра заграничних справ, відставлено до швейцарської границї нїмецькего конзуля й його перзонал з Солуня. Конзуля й перзонал по арештованю в Солуни інтерновано доси в Тульонї.
Француська цензура і польська справа
БЕРН (Ткб.) Ерве в своїй ґазетї "Victoire" подає, що попередне число газети сконфісковано за статю про польську справу. Ерве обіцює обговорити ту справу з подвійною обережністю. Вказуючи на небезпеку польської справи, Ерве витикає цензурі, що не годить ся понижувати ся через промовчуванє справи.
Справа Лїбкнехта.
БЕРЛЇН (Ткб). Парлямент без дискусії відіслав до реґулямінової комісії соц.-дем. внесенє в справі доходженя проти поc. Лїбкнехта й випущеня його з вязницї.
Вільзон не хоче бути посередником мира.
АМСТЕРДАМ (Ткб). "Times" доносить з Вашінґтону, що неурядово дали зрозуміти, що Вільзон супроти всякого мирового руху займе те саме становище, що доси. Посередничити може він аж тодї, коли сього бажати-муть обі сторони.
РОТТЕРДАМ (Ткб). "Central News" довідуєть ся з Вашінґтону, що в поінформованих кругах запевняють, що президент Вільзон просто відмовив просьбі папи о посередництво в користь европейського мира.
Воєнні комунїкати австро-угорського ґенерального штабу з 10 мая 1916:
Війна з Росією. В східній Галичинї і на Волини безупинна скінчена дїяльність у війск забезпечуючих. Зрештою не було нїяких особливих подїй.
Війна з Італїєю. Ворог, котрий вчора сильнїйше острілював поодинокі части горлицького примістка і височини Доберди, підняв нинї рано кілька наступів на Сан Мартіно, які всї відперто. Також на каринтійськім і східно тирольськім фронтї прийшло місцями до скріпленої дїяльности артилєрії.
Воєнні комунїкати нїмецького ґенерального штабу з 10. мая.
Західний терен війни. В Арґонах силкував ся ворог в звязку з висадженєм мін вдерти ся до наших ровів. Відперто його. На півд. захід від горбу 304 відсунено ворожі передні становища дальше взад і знищено один мост. Наше становище на горбі далі розбудовано. Нїмецькі летуни кинули богато бомб на фабричні заведеня в Домбоель і Раон.
Східний терен війни. На південь від Горбунівки (на захід від Двинска) відперто серед тяжких ворожих втрат російский наступ на вузкий кусень фронту. 