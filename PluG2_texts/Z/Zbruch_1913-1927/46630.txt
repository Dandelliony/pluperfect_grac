◦ ◦ ◦ ◦ ◦ ◦ ◦ ◦ ◦ ◦

Голова З.У.Р. п. д-р Кость Левицький виїхав нинї до Відня.
Зміна в львівській дирекції зелїзниць. Як доносять польські дневники, директор державних зелїзниць, Ст. Рибіцький, уступив зі свого становища. Управу львівської дирекції зелїзниць має обняти директор зелїзниць зі Станиславова, Кароль Штельцер.
Балкан і віденська преса. Наслїдком нових подїй на Балканї помножилась віденська преса. Почала в Відни виходити альбанська часопись п. з. Vellazenija.
Правительственний комісар в Перемишли. Намісництво заіменувало правительственним комісарем для міста Перемишля секретаря намісництва, Владислава Лишковського.
Віспа. Від 2. до 8. сїчня стверджено в Галичинї 1085 случаїв віспи в 52 повітах (в 263 громадах), а на Буковинї 33 случаїв в 3 повітах (в 11 громадах). В инших краях Австрії стверджено в тім самім часї 112 случаїв віспи.
Заборона польських публїкацій. Віденська дирекція полїції оголошує урядову заборону отсих польських публїкацій, виданих у Швайцарії: "Grand probleme international par Michel Lempicki, depute a la douma d'empire (Льозанна, накладом Publications de Tagence polonaise de presse a Rapperswill), "Okupacya Warszawy" i "Informations documentees (накладом Librairie Saint Paul in Freiburg, зглядно Agence polonaise centrale в Льозанні). 