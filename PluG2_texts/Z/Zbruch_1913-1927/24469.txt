◦ ◦ ◦ ◦ ◦ ◦ ◦ ◦ ◦ ◦

Подвійна напасть. Підчас протинїмецьких демонстраций польської молодїжи полїция арештувала також українських ремісничих челядників Кошута, Костру і Чвартинського, які з цікавости замішали ся в товпу демонстрантів і передержала їх в арештї, a Gazeta wieczorna скористала з сього арештованя так, що вибитє шиб і в маґазинї обуви "Humanie" представила як дїло названих українських ремісничих челядників, які, мовляв, "користаючи з академічного віча і зачаївши ся за деревами на "Гетьманських Валах", повибивали шиби. А може незадовго покажеть ся, що всї ті демонстрациї робила українська молодїж?!
Нова "placówka". Мінїстерство просьвіти позволило на системізованє нової римо кат. експозитури в Дорохівцях (пов. Перемишль) та прилученє до неї місцевостий Горохівці, Вітошинці і Княжиці.
Населенє східних Індий. В Лондонї оповіщено цікаву статистику населеня Східних Індий. Від 1902 р. до 1911 р. зросло там населенє о 56 мілїонів і виносить тепер 313 мілїонів. В тім числї є Індусів 217 мілїонів, а християнського населеня 3,800.000. Число молодих вдів понизше 20 лїт подає статистика на 89.149. Між ними є такі вдовиці, що мають по десять лїт, а навіть ще менше.
Промоция. Нинї відбула ся на львівськім унїверситетї промоция д. Івана Стефановича на доктора медицини.
Образа баварського короля Людвика III. — Прокуратория в Бавариї розпочала процес проти видавця гумористичної часописи "Сімлїціссімус", яка виходить в столици Бавариї Мінхен. Розходить ся о вірш п. з. "Поезия і проза", в якім висьміяно баварського короля, Людвика III. і в драстичний спосіб описано відносини на сцені королївського театру, а також поведенє королївського двора і самого короля супроти деяких артисток. 