 ◦ ◦ ◦ ◦ ◦ ◦ ◦ ◦ ◦ ◦ 

Мирове посередництво.
БЕРЛЇН. (Пр. тел.) Про бесїду президента Вільзона в справі мирового посередництва пише "Localanzeiger" ось що: Вільзон мусить найперше доказати, що його полїтичні погляди основно змінили ся, коли хоче, щоби повірено в лагідний голос гуманности. Нїмецька нота з 5. мая дає йому засоби до переведеня такого доказу. Доказ такої квалїфікації до мирового дїла є невідкличним услівєм того, щоби його слова збудили довірє в серцях нїмецького народу. Вкінци дневник взиває Вільзона, щоби з огляду на бесїди Пуанкаре і Ґрея взяв ся до працї в Парижи і Льондонї і там поборов трудности, що стоять на перешкодї до здїйсненя його бажань.
Нові розпорядки.
ВІДЕНЬ. (Ткб.) "Wiener Zeitung" оголошує цїсарський розпорядок про належитости і поданя в цїли набутя річевих прав на недвижимостях, які не є вписані до ґрунтових книг.
ВІДЕНЬ. (Ткб.) "Wiener Zeitung" оголошує розпорядок мінїстерств: справ внутрішніх, скарбу, торговлї і рільництва, який доповняє та зміняє заказ вивозу і перевозу деяких артикулів; дальше розпорядок мінїстерства рільництва в порозуміню з мінїстерством внутрішніх справ і торговлї, яким зміняєть ся мінїстерський розпорядок з 8. мая 1915 в справі обмеженя битя волів і безрог.
Ювилей війни в Італїї.
З Люґано доносять: В суботу пополудни відбула ся в Римі рада мінїстрів при співучасти усїх членів кабінету. Тривала вона три години. Після "Giornale d'Italia" рада застановляла ся над воєнним положенєм, яке після погляду воєнної команди зовсїм не дає приводу до трівоги. "Secolo" доносить, що розважано питанє, чи члени кабінету згідно з первісною ухвалою мають виголосити в роковини виповідженя війни дня 24. с. м. в ріжних місцевостях Італїї торжественні промови. Ухвалено знести первісні постанови в тій справі, бо тепер не пора на бесїди. Впрочім мінїстри під таку хвилю, як теперішна, не повинні опускати Риму. Супроти грози положеня рішено зредукувати програму торжеств.
Російське звідомленє.
ВІДЕНЬ. (Ткб.) Комунїкат російського штабу з 23. с. м. Не полудне від Крева д. 21. с. м. висадили ми міну і обсадили край вирви. Коло Куханскої Волії, 34 км. на півнїчний схід від Рафайлівки віддїли одного з наших полків при співучасти артилєрії виперли Нїмцїв за ріку Веселюхну, яка вливає ся до Припетї та знищили ми рови недавно заложені.
На північ від Бучача над Стрипою неприятельська артилєрія острілювала наші становища шрапнелями, в яких знайдено відломки скла.
На рештї фронту положенє не змінило ся.
Австрійська воєнна позичка.
БЕРЛЇН. (Ткб.) "Norddeutsche Allg. Zeitung" пише про великий успіх 4. воєнної позички в Австро-Угорщинї. Її вислїд є світлим доказом незменшеного довіря народів заселюючих монархію в остаточну побіду, та одночасно доказом господарської сили, яка в Австро-Угорщинї мимо воєнних жертв є так активною, може вповнї достроїти ся до вимогів воєнного часу.
Воєнні комунїкати австро-угорського ґенерального штабу з 25 мая.
Війна з Росією. На Волинї наші команди призначені до випадів підприняли в кількох місцях успішні наступи. Положенє не змінило ся.
Війна з Італїєю. Боєва дїяльність у відтинку Добердо, під Флїтш і коло Плєкен була більше значна ніж в послїдних днях. Кількакратні проби наступу неприятеля під Пайтельштай відперто.
На північ від долини Суґана війска наші добули Cima Cista, переправили ся в кількох місцях через потік Мазо і вмашерували до Strigno.
На полудне від тої долини ґрупа яка вдерла ся через гору Кемпель, поконуючи великі трудности терену і неприятельський відпір розширила ся на схід і на полудне. Cerno di Campo Verde находить ся в наших руках. Італїйські віддїли сейчас відперто.
В долинї Бранц війска наші опанували Chiosa.
Додаткове збиранє добичі побільшило її ще о 10 гармат.
Одна з наших ескадр гідроплянів обкинула бомбами дворець і війскові урядженя в Ляпісана.
Подїї на мори. Дня 24. с. м. віддїл гидроплянів бомбардував сильно і з очевидним успіхом двірець, почту, касарнї і цитаделю в Барі і внесла в радісний настрій богато прикрашеного міста заколот, який видно було наглядно. Оборонний огонь батерій був зовсїм безуспішний. Всї літаки вернулись цїлі.
Воєнні комунїкати нїмецького ґенерального штабу з 25. мая.
Західний терен війни. Нїмецькі лїтаки напали на анґлїйські патрульні торпедовцї при березї Фляндрії.
На захід від Мози три наступи ворога на втрачене ним село Кімер не вдали ся.
На схід від ріки наші полки, використовуючи свій передучорашний успіх, посунули ся дальше і здобули рови на півд. захід і на південь від Дуомону.
Камінолім на південь від хутора Одромон внов є в наших руках.
В лїсї Каєт ворог весь день зовсїм безуспішно наступав на наші становища. Крім дуже тяжких, крівавих втрат Французи втратили звиш 850 полонених і 14 маш. крісїв.
Балканський терен війни. Ворожі летуни безуспішно кидали бомби на Скоплє і Ґевґелї.
Подїї на мори. Нїмецькі лїтаки маринарки заатакували д. 22. с. м. на північнім морі Еґейськім між Дедеаґач і Самотракі неприятельську формацію з 4 кораблїв і поцїлили стрілами два рази матернїй корабель лїтаків. Опісля неприятельські кораблї віддалили ся в сторону Імброс. 