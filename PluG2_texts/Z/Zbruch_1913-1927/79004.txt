◦ ◦ ◦ ◦ ◦ ◦ ◦ ◦ ◦ ◦

"Якої школи треба Українї?" Розмову на сю тему уладжує Товариство "Учительска Громада" в суботу 20. цвітня 1918 в салї кляси 1-а головн. завед. академічної ґімназії о год. 5. пополудни. Розмову розпічне виклад п. дир. д-ра О. Макарушки. О численну участь Вп. членів Товариства і гостий, головно обзнакомлених з теперішніми відносинами на Українї просить Видїл.
Філія Тов. "Просвіта" в Станиславові. Видїл станиславівської філїї "Просвіти" уконституував ся дня 5. цвітня с. р. в сей спосіб: Микола Лепкий голова, Юлїян Чайківській заст. голови, Іван Ставничій секретар, д-р Лев Бачинський, Мартин Королюк, о. Василь Пік — члени Видїлу, Микола Паранкевич, Павло Чайківський, Остапяк — заступники членів Видїлу. Не зважаючи на дуже прикрі та трудні обставини Видїл силкуєть ся вивести з воєнного омертвлїня філїю, починив відповідні стараня у полїтичних властий о відшкодованє за дім і втрачений інвентар, носить ся з думкою розписати конкурс на люстратора читалень "Просвіти" в повітї, про що вже зайшло деяке зближенє й порозумінє з філїєю "Сїльського Господаря", наміряє уложити й видати на 1919 рік калєндарець із необхідними для селянства порадами і т. и. В найблишім часї, для придбаня конечних фондів, приступає Видїл до даваня публичних відчитів, яких серія розпічнеть ся в недїлю 21. цвітня с. р. о год. 5 по пол. в великій світлицї Тов. "Бесїда" викладом проф. Юлїяна Чайківського на тему: "Лїтературна творчість Івана Нечуя-Левицького". Згодом буде Видїл давати відчити також по читальнях "Просвіти" на передмістях. Видїл числить на заінтересованє ширших кругів української публики.
Відпустка для тих, що вернули з полону. На конференції, яку відбули посли з Низшої Австрії з мінїстром-президентом д-ром Зайдлєром, в справі реквізиції в Низшій Австрії і в справі відпусток для тих, що вернули з полону, заявив мінїстер-президент, що ті, що вернули з полону, відбувши кварантану, дістають відпустку на чотири тижнї. 