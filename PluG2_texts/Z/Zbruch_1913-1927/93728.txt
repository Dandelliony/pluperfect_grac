◦ ◦ ◦ ◦

Зі світа.   В Царгороді чума. Міжнародне бюро Червоного Хреста доносить, що в Царгороді вибухла чума. Американський Червоний Хрест вислав до Царгороду значнійшу скількість serum для поборювання цеї страшної пошести.   Застереження Америки. Zürcher Ztg. доносить з Лондону, що муж довіря американських торговельних палат ставить апровізаційну поміч Америки в зависимости від того, чи небезпека большевизму в Европі усунена і чи в Европі буде внесене право власности.   Німцям не вільно вступати до російської армії. Міністер краєвої оборони Носке видав нову заборону вступати до російського війська і вербувати добровольців до того війська.   Сербське правительство жадає видачі винуватців війни. Після донесень з Білгорода, сербське правительство зажадало видачі 600 австрійських і угорських личностий, серед яких є ґр. Берхтольд, полевий маршалок Кевеш і другі видні вожди та дипльомати часу світової війни.   Плєбісцит в Шлєзвіну. Після донесення з Копенгаґи, мировий договір увійде в життя 20 с. м., супроти чого евакуація Шлєзвіку малаб відбутися найпізніше до 10-го грудня ц. р., відтак 12-го грудня комісія розпочалаб урядовання. Приготовлено у Флєнсбурзі кватири для плєбісцитової комісії та для французько-анґлійських військ.   Збори сіоністів в Лондоні. В другі роковини проголошення анґлійським правительством жидівської держави в Палестині, відбулися в Лондоні збори сіоністів. Льорд Курцон заявив, що політика анґлійського правительства не змінилася в цій справі. Соколов, який репрезентував сіонізм на мировій конференції, висказав надію, що мандат опіки над Палестиною буде повірений Анґлії.   Проти повороту Габсбурґів. В анґлійській палаті громад заявлено на днях Гармтортом, що на Угорщині не признано ніякого правительства та що політика найвисшої ради стремить до замкнення Габсбурґам дороги на Угорщину.   Льойд-Жорж про большевиків. В справі російської політики заявив Льойд-Жорж в анґлійській палаті громад, що політика правительства не змінилася і заява складена в місяць після заключення перемиря має важність на далі. Коаліційні держави ніколи не переговорювали з невідповідальними личностями про умови, після яких моглоб прийти до заключення мира з большевиками.   Анґлійське правительство стараєся по змозі піднести торговлю в полудневій Росії, в інтересі її та цілого мирно успособленого світа. Росія, незагрожуючи Европі, має для неї велике значіння, коли взяти під увагу її скарби, а колиб заведення там ладу проволікалося, моглиб Німці покласти свою руку на Росії.   Америка і европейські непорозуміння. З Нового Йорку доносять, що сенат відносно приступлення Америки до Союза народів приняв застереження, після якого Зєдинені держави не обовязуються охороняти теріторію або політичну независимість якого небудь краю і не будуть встрявати в суперечки других народів, без огляду на їх приналежність до Союза. Своїх сил, сухопутних чи морських, Америка не дасть на ніякі ціли, хіба що конґрес підойме дотичну ухвалу.   З фронту над Риґою. Лотишські війська підперті огнем артилєрії коаліційних кораблів, перейшли 10. ц. м. курляндську границю, відкидаючи Німців мимо їх завзятого опору. В ночі з 10 на 11-го опір німецької армії проломлений на цілім фронті над Риґою. Лотишські війська перейшли Двину і здобули після бравурного наступу передмістя на правім березі ріки.   Переслухання Гінденбурґа і Людендорфа. Localanzeiger доносить що вівторок відбудеться переслухання обох цих ґенералів слідчою комісією.   Американський сенат супроти мирового договору. З Парижа доносять, що американський сенат приняв застереження, після якого Зєдинені держави будуть мати на случай інвазії чи війни право побільшити свою армію без дозволу Союза народів, далі клявзулю, уповажнюючу Зєдинені держави до торговельних зносин з підданими цих країв, які є вичеркнені з Союза народів, або не належать туди, о скілько ці піддані живуть в своїй вітчині. Вкінці принято, що ніяке застереження мирового договору не може обмежити прав американських горожан, або стояти з цими правами в суперечности.   Не дадуть Шантунґу. З Вашинґтону повідомляють, що сенат відкинув три уступи мирового договору, які признають Шантунґ Японії.   Америка поправляє договір. Після останних ухвал сенату Америка не прийме ніякого мандату, який накидавби правительству Зєдинених держав контролю внутрішних справ чужого народу.   Нота до Румунії. З Парижа доносять, що найвисша рада усталила зміст тексту нової ноти до Румунії. Вона держана в рішучому тоні і намічає речинець відповіди до 8 днів. Нота домагається: 1) опорожнення угорських областий не лиш по Тису, але по дефінітивну границю, усталену найвисшою радою, 2) підписання договору в С. Жермен разом з додатковим договором про охорону меншостий без всяких застережень, 3) міжкоаліційної контролі всіх реквізицій переведених Румунією на Угорщині.   Вислід виборів на Горішнім Шлезьку. Яко причину німецького пораження при виборах на Горішнім Шлезьку подають німецькі часописи ту обставину, що німецьке населення здержалося масово від участи в виборах.   Справа Рєки. Італійське правительство як доносить Secolo, наміряє розвязати справу Рєки без огляду на Вільзона, по думці бажань італійського народу. В тій справі відбулася конференція між королем, Ніттім, і Тітонім. Король числить на згоду Франції та Анґлії. Люблянське кореспонденційне бюро доносить під днем 14. ц. м., що бльокаду Рєки знову піднято. Весь простір в напрямі Рєки обсаджений. Комунікація і телєґрафічний рух спинені. Є поголоски, що в Рєці бунт. Д’ Анунціо опустить Рєку, його війська окружили Задар.   Заява Льойд Джорджа. З Берліна доносять: В палаті громад заявив Льойд Джордж, що колиби не заведено в Росії ладу, то можна побоюватися, що тоді Німечина її опанує.   Нова Рада 