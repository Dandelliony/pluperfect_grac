З дїяльности Українського Педаґоґічного Товариства.

Нам пишуть:
В середу минулого тижня зійшли ся члени Головної Управи УПТ. на чергове засїданє, яке з правила відбуваєть ся що два тижнї з огляду на велику скількість ріжних справ, що дотикають безпосередно чи посередно нашого шкільництва взагалї, з окрема розвою приватних ґімназій, семинарії видїлової і народних шкіл.
Із звітів предложених управами ґімназій в Яворові і Долинї стверджено гарний розвій обох сих шкіл, лише що до матеріяльної сторони не може Головна Управа прийти їм з помічю в сплатї гіпотечних довгів, затягнених на будову шкільних будинків; всеж є надїя, що звісна з рухливости і дбайливости Старшина Кружків винайде спосіб передержати сей критичний час.
При зменшенім напливі жертв зростають видатки на инші школи Товариства, яких розвій не менше важний. В першій мірі забезпеченє істнованя учит. семинарії, одинокої у нас женської фахової школи, належить до дуже важних завдань Головної Управи. Вагу сеї школи зрозуміти легко супроти сумного факту зменшеня числа учит. українських сил до сеї міри, що ще перед війною на загальне число 17.000 учителїв в Галичинї було Українцїв 2000, тепер, серед воєнних подїй се число представляєть ся ще нужденнїйше. Також не малої ваги є розвій української видїлової школи, приготовляючої кандидатки до семинарії, до торговельних шкіл та иншого практичного званя, на яке так мало доси у нас звертало ся уваги.
На значінє своїх народних шкіл у Львові вказуєть ся часто в комунїкатах Головної Управи. Істнуючі чотири народні школи на удержаню Кружків У. П. Т. не можуть також без помочи фондів Головної Управи обійти ся. Ось на попереднім засїданю рішено прийти в поміч школї ім. Б. Грінченка підмогою 3.000 К., школї ім. короля Данила 1.500 К., школї ім. князя Льва 1.000 К. на удержанє, а 1.000 К. на відчиненє третої кляси. Наші народні школи мусять що-до примїщеня, обсади учит. сил та вивінованя в наукові середники стояти на рівні з публичними львівськими школами, на які місто призначує мілїонові видатки з податків. Поставленє наших шкіл на висотї вимог є конечне з огляду на добрий успіх науки, а також від сего зависить справа признаня для них права прилюдности. Та Головна Управа не лякаєть ся зросту видатків на свої школи та з слїдуючим шкільним роком наміряє збільшити число шкіл, менше клясові доповнити до 4-клясових, а 4-кл. перемінити на видїлові.
Стоячи перед великим збільшенєм видатків на цїли шкільництва, обмірковує Г. Управа способи над придбанєм потрібних фондів, зреформованєм, зглядно зосередженєм всїх жертв, що впливають доси на просвітно шкільні цїли товариства. В тій цїли придала б ся дуже прилюдна дискусія в нашій пресї. Жертв не скупить наша суспільність на двигненє своїх шкіл. Коли перед війною сума жертв на приватне шкільництво по звіту Краєвого Шк. Союза виносила понад 100.000 К. річно, то тепер, коли силою подїй весь тягар удержаня шкіл спочав на Укр. Педаґ. Товаристві, та сама суспільність не відмовить йому своєї помочи для здїйсненя наведених завдань.
*
На численні письма до канцелярії У. П Т. в справі постанов що-до приватних іспитів з народної чи видїлової школи подасть ся отсим до відома слїдуючі інформації.
Приватні іспити, звані звичайними, бо відбувають ся у звичайній порі, се є в червни з кінцем і у вересни з початком шкільного року для молодїжи в шкільнім віцї (перед 15 роком житя) можуть вдавати ученики(цї) просто за повідомленєм найблизшої дирекції 4 кл. школи (отже прим. з львівського повіту для хлопців і дївчат в дирекції української 4 кл. мішаної школи ім. Шашкевича вул. Скарбківська ч. 37). Особи, що вже вийшли з шкільного віку (над 15 лїт), можуть зголошувати ся до іспитів надзвичайних, предкладаючи Радї шк. краєвій в Бялій поданє з долученєм метрики (свідоцтва шкільного) та вказанєм місця, де петент бажає здавати іспит.
Подаючи отсе до відома, звертаєть ся увагу на велике значінє свідоцтва і докінченої четвертої кляси народної школи (міського типу) в практичних цїлях, бо воно дає право вступити до зелїзничої служби, до промислових і видїлових шкіл, а також ученики з сїл можуть здавати іспит на курс приготовний в семинарях.
Тому що богато наших шкіл не функціонує як слїд, або як в низше типових 1—2 клясових не учать зовсїм нїмецької мови, було би вказане заняти ся по всїх таких селах приготованєм молодїжи до іспитів з 4 кляси.
При іспитї вимагаєть ся з української і польської мови гладкого прочитаня і оповідженя легкого уступу, написаня диктату, розложеня реченя на части мови і части реченя; з рахунків поробленя після книжочки рахункової для 4-ої кляси чотирох дїлань числами цїлими, дробами десяточними і звичайними; з нїмецької мови читаня і написаня диктату, відміни іменника з прикметником, відміни слабих і міцних дїєслів в 5-ох часах в видї дїяльнім і страдальнім.
Як підручника до нїмецької мови можна ужити для лекшого вивченя також книжки виданої Товариством "Просвіта", ринок ч. 10, або Самоучка, виданого А. Окпишем, ул. Кадецька ч. 4. Впрочім всякі близші поясненя дасть радо канцелярія Українського Педаґоґічного Товариства, ул. Мохнацького ч. 12. 