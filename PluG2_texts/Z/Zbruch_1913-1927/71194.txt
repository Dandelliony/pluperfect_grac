◦ ◦ ◦ ◦ ◦ ◦ ◦ ◦ ◦ ◦

Д-р Петрушевич президентом У. Н. Р. Українське Пресове Бюро доносить: При нових виборах президії У. П. Р. вибрано президентом д-ра Петрушевича, віцепрезидентами д-ра Бачинського і д-ра Евг. Левицького. До парляментарної комісії десиґновано віцепрезидента палати послів п. Романчука, д-ра Костя Левицького і п. Стефаника.
Сема австрійська воєнна позичка. Як доносять віденські дневники, з кінцем жовтня або з початком падолиста буде розписана нова, вже сема з ряду австрійська воєнна позичка. Шеста воєнна позичка принесла 5 мілїярдів корон. На всї воєнні позички в Австрії підписано доси 22 мілїярди корон. Управа державного скарбу розпочала вже приготовленя до розписаня нової позички.
Цїни сирої і виправленої шкіри. "Wiene Zeitung" оголошує розпорядок мінїстерства торговлї про цїни сирої і виправленої шкіри. Цїни шкіри на підошви, яка доси виносила 11 К. до 14.40 К за кґ. знижено на 10.10 К. до 13.30 К. за кґ. отже о 90 сот. до 1.40 К. менше. Також буде значно знижена цїна шкіри уживаної на верхну часть шкіряної обуви.
Протези для інвалїдів. Пишуть нам: Множать ся випадки, що наші жовнїри, котрі затратили на війнї ноги, руки і т. д. і котрим належать ся протези, з несвідомости про їх право до них просять ся по вилїченю, щоб їх зараз відіслати до вітчини, резиґнують з сеї благодати  і так множать ряди калїк і нездібних до працї. Треба сих людий освідомити, що їм протези належать ся так само, як жовнїрам наших народностий, та що ми, не користаючи з них, викидуємо гроші з наших податків на чужих, а самі нїякої користи з них не маємо. 