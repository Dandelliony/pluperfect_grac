◦ ◦ ◦ ◦ ◦ ◦ ◦ ◦ ◦ ◦

Новий з'їзд народів у Київі.
ВІДЕНЬ, 11. падолиста 1917. П. Т. А. у телєґрамі в Київа з дня 19. н. ст. жовтня повідомляє:
Рада народів назначила на 6. н. ст. падолиста з'їзд, покликавши до участи в нїм народи, які не прислали були своїх представників на з'їзд, який відбув ся у Київі в жовтни. Рада народів звернула ся до національних орґанїзацій з покликом повідомити про свою дїяльність, а також про успіхи федеративних ідей.
Нарада народів Криму. Кримський сойм.
ВІДЕНЬ, 10. падолиста. 1917. "Кіевская Мисль" з 13. н. ст. жовтня в телєґрамі зі Севастополя повідомляє:
За прикладом київської з'орґанїзувала ся Рада представників народів Криму. До Ради увійшли представники Українцїв, Латишів, Поляків, Молдаван, Естів і Жидів.
"Утро Россіи" з 17. н. ст. жовтня в телєґрамі з Симферополя повідомляє:
На многолюднім з'їздї делєґатів мусулманських комітетів постановлено скликати ще перед Установчими Зборами кримський сойм. Відкритє сойму плянуєть ся в Бахчисараю у ханськім двірцї.
Чи боронити Венеції?
ЛЮҐАНО. (Ткб.) Підчас коли західно-швайцарські дневники доносять з Риму, що почала ся евакуація Венеції, італїйські дневники обговорюють справу, чи належить посвятити зі стратегічних зглядів дальші землї без боротьби, чи боронити її (головнож Венеції, Падуї і Вінценци) та зарядити всї війскові евентуальности.
Тою справою займала ся мабуть й рада мінїстрів, в якій взяли участь всї бувші президенти мінїстрів.
Поміч для Італїї.
ЛЮҐАНО. (Ткб.) Після "Temps" надійшли до Венеції француські і анґлїйські війска під проводом ґен. Fayolle.
Протест Китаю.
АМСТЕРДАМ. (Райтер). Китайський посол в Вашинґтонї предложив департаментови формальний протест проти укладу між Японїєю і Сполученими Державами в справі Китаю. Неофіціяльно зачувати, що подібний протест предложено японському правительству в Токіо.
З Росії.
РОТТЕРДАМ. (Ткб.) "Nieuve Roderd. Courant" доносить з Льондону, що правительство большевиків впаде. "Daily Chronicle" пише, що Лєнїн потерпів пораженє. Впрочім двевники приносять мало вістий про положенє в Росії.
СТОКГОЛЬМ. "Svenska Dageblad" доносить з Гаваранди, що власті большевиків розтягаєть ся лиш на Петроград, Кронштат і Гельсінґфорс, підчас коли в Москві Родзянко і Корнїлов стремлять до зорґанїзованя правительства проти большевиків. Проти большевиків зачато непримириму боротьбу. Меншевики надумують ся, чи мають покинути Петроград і піти на фронт, щоби там утворити збірне правительство. Керенський має вже бути на фронтї.
СТОКГОЛЬМ. (Ткб.) Від пятницї в ночи нема зовсїм офіціяльних телєґрам з Петрограду. Приватні телєґрами доносять, що Лєнїн не може зорґанїзувати правительства. Між большевиками роздвоєнє. Мартов відлучив ся від Лєнїна. Бурцева мали арештувати та вивезти до Петропавловської кріпости. Поворот Керенського до власти вважають виключеним.
Улична боротьба в Петроградї.
АМСТЕРДАМ (Ткб.) "Central News" доносить з Гапаранди, що Керенський стоїть на чолї 200.000 армії. В Петроградї полки козаків мали перейти на сторону Керенського. На улицях розгорілась правильна боротьба. Богато ґарнїзонів в ріжних місцевостях запевнили телєґрафічно рев.-війсковий комітет своє попертє.
Побіда Керенського.
СТОКГОЛЬМ (Ткб.) Розповсюднене шведським бюром вістка про боротьбу між війсками большевиків і Керенського походить правдоподібно з анґлїйського посольства в Стокгольмі. Боротьбу мали звести у віддаленю 10 км. від Петрограду. Керенський мав побідити. Давних мінїстрів з виїмком Терещенки і Корнїлова увільнено. Комітет публичного добра заявив ся за антантом.
Пораженє Керенського?
ВІДЕНЬ (Ткб). З пресової воєнної кватири доносять в полудне: Після одержаних відомостий, було би передчасом приймати побіду Керенського як довершений факт. Противно, здаєть ся, що побіда перехиляєть ся на сторону большевиків. Відозва Троцького пише про повне пораженє Керенського, яке йому завдано в ночи на 13. с. м. Ніч та належить до історії. Боротьба треває дальше. Показують ся перешкоди, але управа є гідна жертв. На російськім фронтї ширять ся симпатії для Совєту.
ЛЬОНДОН (Ткб.) Адміралїція приняла вчера такий іскровий комунїкат: По завзятій боротьбі побили вчера зовсїм під Царським Селом війска революційні контреволюційні сили Керенського і Корнїлова.
Корнїлов в Петроградї.
КОПЕНГАҐА (Ткб.) Послїднї вісти доносять, що Корнїлов увійшов на чолї своїх війск до Петрограду. Керенський має находити ся в Ґатчинї. Дипльоматія держав антанту признала Корнїлова і Керенського. Максималїсти оголошують публично знесенє приватної власности. Вони укріпили ся в дальших дїльницях міста. Сибірські війска мали оголосити независимість Сибіри і бувшого царя Миколу її цїсарем. 