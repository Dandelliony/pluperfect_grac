В сороклїттє ганебного указу против українського слова.

Шевченко возвеличив "малих отсих рабів нїмих" і поставив на їх сторожі слово. І сього могутнього слова, як і загалом українського слова в цїли "возвеличення малих отсих рабів нїмих" налякав ся страшно російський царат і дав вислів свому перелякови в першім указї з XIX в. против українського друку з 1863 р. Аж до часу порозуміння з мінїстром народньої просвіти, оберпрокуратором Святїйшого Синоду та шефом жандармів у справі друку книжок в українській мові видав мінїстер внутрішніх справ начальній цензурній управі розпорядок, "аби в друку позволювано тільки на такі твори в сїй мові, що належать до віддїлу красної лїтератури; зате треба перестати перепускати книжки в українській мові, як духовного змісту, так наукові і загалом такі, які призначуєть ся для початкового читання для народу." Указ вийшов з волї самого царя. Причину видання сього указу подано в нїм самім: "В останнїх часах питаннє про українську лїтературу одержало инший характер наслїдком полїтичних обставин, що не мають нїякої связи з чисто лїтературнями інтересами. Давні твори в українській мові (на малороссійскомъ языкѣ) мали на цїли тільки освічені кляси України, а сьогоднї прихильники української народности звернули свою увагу на непросвічену масу, а ті з них, що змагають до здїйснення своїх полїтичних замислів, взяли ся під вимівкою, що поширюють грамотність і просвіту, до видавання книжок для початкової науки, букварів, граматик, ґеоґрафій і т. д." Крім того "в Петербурзї" збирають жертви для видавання дешевих книжок в українській мові. Багато з тих книжок одержав на розгляд петербурзький центральний комітет. Немале число таких самих книжок приходить і до київського цензурного комітету."
На тернистім шляху української книжки в українських землях, злучених персональною унїєю з Московщиною, не новинка сей указ. Уже в часах Петра й Катерини виступають заходи держави обєдинити Москалїв і Українцїв щодо мови хочби в церковних книгах. Дня 5 жовтня 1720 р. видав царь Петро І указ, аби старі українські церковні книги для повної згоди з московськими церковними книгами порівнювати перед друком з такимиж московськими друками, щоб не було нїякої ріжницї й окремої мови." А щодо нових і инщих книжок забороняв указ друкувати їх без позволення духовної колєґії, щоб не зайшла яка незгідність з московським друком. Так отже від 1720 р. мала всї українські видання переглядати духовна колєґія в Москві, дбаючи, щоб не було в них "жадної окремої мови". Такі укази вийшли також 25 сїчня та 20 марта 1721 р.
Скільки разів почало українське національне життє бити живійшим живчиком у XIX в., скільки разів оживляв ся український видавничий рух, навіть видання у московській мові, які були прихильні або корисні для українства, — стільки разів почуло на собі українське письменство ведмежу лапу цензорів — душителів його. Коли під впливом віщого слова Тараса шістьдесятники зірвали ся до працї над своїм народом, російське правительство задумало припинити її указом з 1863 р. Ясно, чому за десять лїт відтодї не появила ся нїодна українська книжка. А коли в рр. 1873—1876 дещо полекшала цензура та з того скористав гурток Українцїв-ентузіястів (Михайло Драгоманів, Володимир Антонович, Олександер Русов, Микола Лисенко і инші), згуртованих головно коло "Української секції Російського Ґеоґрафічного Товариства" (Юго-западнаго Отдѣла Русскаго Географическаго Общества), тодї вийшла нечувана до того часу заборона української лїтератури. Ось що "зволив приказати царь дня 30 (18 ст. ст.) мая 1876 р.:
1. Без окремого на се дозволу головної управи в справах друку не допускати привозу в границї імперії нїяких книжок і брошур, виданих в українській мові.
2. Заборонити в імперії друк і видаваннє ориґінальних творів і перекладів у сїйже мові, з виїмкою тільки: а) історичних документів і памятників і б) творів устної словесности, одначе з тим, аби при друкуванню історичних джерел заховати безумовно правопись ориґіналів, а в творах красного письменства — не допускати нїяких ріжниць від загально-прийнятої російської правописи та щоб дозвіл на друк творів красної лїтератури давати не инакше, як по розгляненню рукописи в головній управі у справах друку.
3. Заборонити також ріжні сценічні вистави й відчити в українській мові, а також друк в українській мові тексту до музичних нот.
Сей страшний удар, що замикав уста другому з ряду щодо великости народови російської імперії, викинув за границю декількох незвичайно талановитих і широкоосвічених людей. Сим разом здійснила ся правдивість приповідки: нема лиха без добра. Тих кілька російських Українцїв-еміґрантів не тільки що не потонули в морі московської науки й публїцистики, але винесли українське слово на европейську арену, присвятили свої сили та знаннє українській науцї, українській публїцистицї на українській мові й дали українському письменству ряд книжок великої вартости з одного боку, а з другого привчили европейську, головно російську публику прислужувати ся до бажань Українцїв.
Українська еміґрація в Швайцарії увійшла в близькі зносини з австрійською Україною, а найвизначнїйший член сеї еміґрації — Драгоманів довершив при помочи своїх галицьких учеників, головно Франка, чуда серед заскорузлої, псевдо-аристократичної галицько-української інтелїґенції, а в наслїдку й українських народнїх мас. Від часу, як галицька Україна підпала під щораз більший, непереможний вплив Драгоманова, як сей саме вплив поглибив і уможливив галицькій Українї вірне зрозуміннє Шевченкової музи, відтодї можна було назвати до деякої міри Галичину українським пємонтом. Найвизначнїйші українські письменники почали друкувати свої твори та праці в галицько-українських виданнях.
І в самій Росії, хоч як тяжко давив тут указ усяку українську думку, він тільки спинив розвиток української національної й полїтичної думки правильним шляхом, він був тільки величезною скелею, яка не давала видістати ся зібраній водї на верх у найпригіднїйшім місцї. Але як жива вода, хочби як далеко та глибоко била попід яким твердим каміннєм, усе-таки знаходить собі вихід й тодї щойно дав вислів своїй волї, здобутій таким накладом працї, так і українська думка, заборонена глупим указом з 1876 р., зачала шукати для себе захисту в підземеллю, зродила підземельну Україну й ненависть до московського панування, котра може скінчити ся тільки з його скінченнєм.
Так побіч страшної кривди, заподїяної Українї, за яку жде ще пімста Росію, мав ганебний царський указ з 1876 р. й добрі наслїдки, в першій мірі народженнє молодої України всеукраїнського напряму. 