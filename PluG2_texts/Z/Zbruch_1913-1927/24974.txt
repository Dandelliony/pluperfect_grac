◦ ◦ ◦ ◦ ◦ ◦ ◦ ◦ ◦ ◦

Громадські вибори в містї Озїрній. Сими днями відбули ся громадські вибори в місті Озїрній. На 36 радних вибрано 18 Українців, 14 независимих Жидів, 2 Поляків і 2 польських Жидів. Wiek Nowy доносить, що Поляки і польські Жиди внесли протест проти тих виборів.
Українські написи на почтових печатках. Вже три роки минуло, як мінїстерство торговлї віднесло ся до львівської дирекциї почтової о опінїю в справі заміни двоязичних галицьких печаток почтових на триязичні, які вже від давна істнують в полудневоавстрийських краях і від того часу всякий слух загинув про цілу ту справу. Може би хто з Вп. пп. парляментарних послів пояснив нам ту справу докладнїйше. Справа печаток почтових є далеко важнїйша від білєтів зелїзничих, бо листи з печатками ідуть по цілім сьвітї і кождий чужинець, який дістане лист з Галичини, мимоволї глядить на печатку і після написів тої печатки здогадує ся про народи, які той край замешкують.
Громадські вибори в Дублянах коло Львова. З початком сего місяця відбули ся громадські вибори в Дублянах коло Львова, де доси Українці мали два кола і свого війта. Завдяки махінациям д-ра Кашнїци і других професорів дублянської академії стратили Українці всї кола лише кількома голосами, радними вийшли самі Поляки.
Словінський сокільський здвиг по раз третий заборонено. З причини сподїваного приїзду позаавстрийських Славян наступила перша і друга заборона: а отсе тепер після найновійшої вістки з 22 с. м. мінїстерство відкинуло відклик з нова і не позволило не то австрийським Славям але навіть самим Словінцям на відбутє здвигу. Так в третє і остаточно здвиг в Люблянї відкликано, про що повідомляємо усїх, які туди вибирались.
Перший український адвокат на Угорській Руси. Д-р Михайло Бращайко, б. член академічного товариство "Сїч" у Відни, син дякоучителя з Нанкова коло Хуста, отворив адвокатську канцелярию в Рахові (Rahó), повітовім містї, положенім при лїнїї Ясїнь-М. Сигот, 28 км. на полуднє від Ясїня. 