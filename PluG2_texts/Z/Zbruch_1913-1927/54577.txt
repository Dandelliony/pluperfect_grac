◦ ◦ ◦ ◦ ◦ ◦ ◦ ◦ ◦ ◦

Намісник Галичини бар. Діллєр має приїхати нинї до Львова.
Зелїзнї 20-сотиківки. "Wiener Zeitung" оголошує розпорядок мінїстерства фінансів в справі стягненя 20-сотикових нїклевих монет з обігу, як також розпорядок того ж мінїстерства в справі виданя 20 сотиківок з зелїза.
Пошесні недуги в Галичинї. В часї від дня 16. до 22. липня стверджено в Галичинї 28 случаїв занедужаня на віспу в 10 повітах (12 громадах) у місцевих осіб. В инших адмінїстраційних областях сконстатовано в тім самім часї 17 случаїв занедужаня на віспу.
До грошевих і вартісних листів як також почтових пакетів, висиланих до постійних етапових урядів почтових і телєґрафічних отворених на областях Королївства Польського, Сербії і Чорногори, занятих австро-угорськими війсками, не вільно долучувати приватної переписки анї пересилати приватних відомостей на відтинках пересилкових адрес і инших документах доданих до посилок. Рівнож відтинків почтових переказів до сих урядів не вільно уживати до приватної переписки. Листи з поданою вартостю, висилані до окупованих країв мусять бути надавані в отвертім станї. Наслїдком розпорядку мінїстерства торговлї з дня 17 с. м. ч. 21828 допущено рух приватних пакетів до полевих почт 239, 335, 510, 414, 517, натомість здержано такий рух до полевих почт 115, 170, 180, 234, 264, 265, 274 і 341.
Російській полїтицї в занятих частях Галичини й Буковини присвячує "Новое Время" уваги, які свідчать, що навіть воно не вдоволене з того, що виробляли російські власти на тих землях підчас інвазії. Зазначивши, що про те, що дїєть ся в занятих землях, громадянство не має нїяких відомостей, "Нов. Время" пише: "А одначе щось там повинно дїяти ся. Тому півтора року зберігано в сїй справі таку саму таємничість, яку задумують очевидно зберігати й тепер. В кінци довідали ся ми, що в Галичинї заведено якусь половинну адмінїстрацію, не підчинену центральному правительству в Петербурзї, але також не зовсїм залежну від воєнних властий. Далї став загально відомий також цїлий сумний склад тої адмінїстрації з осіб непідготовлених і темних, які тільки тим ріжнили ся між собою, що одні з них шкодили повазї російського імени і кривдили місцеве населенє через нерозум або помилки, а другі злочинним способом визискували все, що могли, стараючи ся витягнути з своєї номінації як найбільше користий. Глибока тишина, яка залягає кругом усего, що дїєть ся безпосередно за боєвою лїнїєю, тільки укріпляє підозрінє, що там не заряджено нїчого нового та що все йде давною дорогою, се значить, що і в будучности треба ждати таких самих оплаканих наслїдків. Ми зовсїм не розуміємо, як може на неприятельській території, занятій правом війни, хоч-би се була споріднена Галичина, від разу повстати нова цивільна адміністрація. Єдиною можливою властю є тут власть війскова, яка не тільки є звязана величезною відповідальністю й відзначаєть ся дисциплїною, але є добра також тому, бо не буде перед часом рішати цивільних справ. Не торкати-меть ся вона релїґії й не навертатиме галицьких унїятів. Не буде рішати національних питань і безглуздим способом грозити одним, обіцювати иншим. Не буде заводити в краю якоїсь полїтики власного виробу, якої опісля не будуть продовжати, яка одначе звяже в будучности дїйсних представників російської державної власности, коли Галичина, як сього надїємо ся, буде прилучена до своєї давної вітчини. З болем у серци за російську справу пригадуємо галицькі експерименти ґр. Бобрінського і з трівогою думаємо: Чи знов доведеть ся пережити безглуздє припадкового й непорядного накопиченя війскових, пів війскових і зовсїм цивільних властий, які з давним незнанєм будуть рішати найповажнїйші й болючі справи вимученого краю, а хищники, які злетять ся на жир, відновлять свої темні дїла? Дай Боже, щоб так не було!" 