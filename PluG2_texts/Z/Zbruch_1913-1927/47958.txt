По уступленю віцепрез. Дембовського.

Ще не подано урядово до загального відома звістки про уступленє д-ра Дембовського зі становища віцепрезидента краєвої Ради шкільної, ще й не відомо, чи позиція віцепрезидента галицької краєвої Ради шкільної тепер взагалї буде обсаджена, а принаймнї з дотеперішним її кругом дїланя, — а вже виринають імена кандидатів на становище віцепрезидента К. Р. Ш. І так навела сими днями одна з львівських ґазет імена пп. Гальбана і Абрагама як можливих наслїдників д-ра Дембовського. З імен сих особливо замітне імя п. Гальбана. Се один із найбільш несимпатичних типів розполїтикованого львівського професора. З роду черновецький вихрест, він "стремить" кудись — очевидно до якихсь відзнак, чи впливових становищ, на які своїми заслугами і особистими прикметами дуже мало квалїфікуєть ся. Що до його "дїяльности" в українських справах, то памятаємо ще добре його крутїйства при переговорах про нові українські ґімназії в галицькім соймі. Крім того відоме нам дещо цїкаве з його маклєрських заходів уже й з часу теперішної війни і по освободженю Львова, заходів, яких вже самих досить, щоби здисквалїфікувати такого "дїяча" від кандидатури на шефа краєвої шкільної управи. — Що до професора Абрагама, то він доси на полїтичнім поли не виступав; належав він до тих нечисленних львівських професорів, які займаючись своїми фаховими працями, не шукали лаврів в українофобській полїтицї в унїверситетській справі анї не силкувались чим скорше замінити становище унїверситетського професора на вигідне становище посла. Тепер уперве появляєть ся його імя в звязку з визначно полїтичним питанєм. — Очевидно, як в справі самої краєвої ради шкільної, так і в справі наслїдства по д-рі Дембовськім буде мати слово також українська сторона, а й наша часопись буде мати незабаром нагоду поговорити про сї річи трохи докладнїйше. 