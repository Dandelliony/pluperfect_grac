Українець — ґен.-ґубернатором Галичини й Буковини.

Відень, 7, мая 1917
(Ф. К.) "Русское Слово" з дня 9. (22.) цвітня в телєґрамі з Київа доносить: Одержано тут телєґраму від мінїстра-президента князя Львова з повідомленєм, що професор київської ґімназії, український громадський дїяч Д. Дорошенко зістав іменований комісарем для Галичини й Буковини з правами ґенерал-ґубернатора.
Як доносить "Утро Россіи" з дня 7. (20). цвітня, до комісаря тимчасового правительства будуть належати всї справи цивільної адмінїстрації окупованими областями; до помочи йому будуть покликані місцеві краєві й повітові комітети.
***
Дмитро Іванович Дорошенко є потомком того роду Дорошенків, з якого вийшов гетьман Петро Дорошенко, має 36 лїт, родом з Чернигівщини. Вчив ся в унїверситетї в Петроградї й Київі. За унїверситетських часів (1901 — 1905) належав до укр. революційної партії. Коли РУП. перемінила ся в укр. соц.-дем. партію, Дорошенко симпатизував з сим напрямом, але близшої участи в дїяльности партії не брав. Був співробітником цїлого ряду укр. видавництв, а також є автором кількох праць на ріжні теми просвітного й історичного характеру. В часи пореволюційної реакції (1908—1910) був професором комерційної школи в Катеринославі і тут належав до головних орґанїзаторів просвітної дїяльности серед укр. населеня Катеринослава і цїлого промислового Катеринославського округа в укр. товариствах "Просвіта". Тут приймав близьку участь у редаґованю укр. часописи "Днїпрові Хвилї". Потім став ґімназіяльним професором у Київі. В лїтї 1914 р, підчас ферій вибрав ся за границю і спинив ся був на якийсь час у Львові, щоб відвідати численних своїх знайомих і приятелїв. При поворотї його захопила мобілїзація і виповідженє війни. Хотячи конечно дістати ся домів через Ромунїю, Дорошенко виїхав в напрямі Чернівцїв, але по дорозї був затриманий і як чужинець інтернований у тернопільській тюрмі. Визволили його з тюрми російські воєнні власти по окупації Тернополя. Недавно, як уже відомо читачам "Дїла", Д. Дорошенка покликано на становище київського віцеґубернатора, яке тепер, розумїєть ся, займе хто инший.
Нова орґанїзація адмінїстрації занятих частий Галичини й Буковини.
"Русское Слово" з дня 1. (14.) цвітня в телєґрамі з головної кватири повідомляє:
Галицько-буковинська комісія при комітетах південно-західного фронту земського Союза і Союза міст предложила Мілюкову меморіял про орґанїзацію адмінїстрації в Галичинї й Буковинї: Виложені у меморіялї головні засади знайшли у мінїстра одобренє. Справа ся буде розглядати ся в радї мінїстрів. В меморіялї остро критикуєть ся руйнуюча робота старого правительства в занятих областях та підносить ся конечність переведеня в житє таких реформ:
1) Відновленє орґанів місцевої сїльської і міської самоуправи. 2) Полишенє населеню повної свободи привернути або старі форми самоуправи або перемінити їх на нових основах. 3) Допомагати відновленю дїяльности місцевих громадських орґанїзацій, кооперативів, кас дрібного кредиту і пр. 4) Відновити судівництво, полишивши жидівським громадам права автономії (? — Ред). 5) Передати всї справи опіки над населенєм Союзам земств і міст та місцевим громадським орґанїзаціям. б) Перевести реформу управи дїяльністю місцевих громадських орґанїзацій, кооперативів і кас дрібного кредиту. 