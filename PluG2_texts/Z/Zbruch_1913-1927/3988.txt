По убитю грецького короля. — Конфлїкт Австриї з Чорногорою. 

По убитю грецького короля.
Подробицї про убитє. Король Юрій позавчера, як звичайно, вийшов зі своїм адютантом на пополудневий прохід по містї. Ішов здовж пристани аж до вілї Алятінї, де давнїйше мешкав б. султан Абдуль Гамід. Орґани власти безпеченства на бажанє короля держали ся з далека. Коло год. 6. дійшов король розмовляючи все з адютантом, аж до рибної галї. Нараз наблизило ся двоє людий, котрі доси сидїли при каварнянім столику і ступали за королем. Один із них добув револьвера і віддав з боку стріл до короля. При сїм викликнув:
— Ось маєш!
Король, поцїлений в груди, впав побіч свойого адютанта і втратив зараз притомність. З усіх сторін надбігли люди, а тайні аґенти арештували обох винуватців. Замах викликав у містї переполох. Богато Турків замкнуло склепи і доми. Почали ся численні арештованя в болгарській і жидівській дїльницї.
АТЕНИ (Ткб.) Очевидцї замаху оповідають такі подробицї: Убийник сховав ся на розї улицї Гаґія Тріяс, у віддалї кілька кроків від комісарияту полїциї сеї дільниці. Коли король вертаючи з проходу переходив сим місцем, убийник з віддалї двох кроків вистрілив з револьвера великого калїбру. Адютант Франгудіс витягнув револьвер, щоби убийника застрілити, але револьвер не вистрілив. Два королївські жандарми, що йшли за королем, кинули ся ва убийника й зловили його. Він цїлком не боронив ся.
Коли адютант побачив, що убийника зловили, звернув ся до короля, бо гадав, що короля куля не влучила. Але король упав зімлїлий перед склепом одного купця, котрий поспішив, щоби його піднести. На хіднику не було нї каплї крови. Жандарми відвезли короля до шпиталю. Убийникови перешукали кишенї і найшли кілька
револьверових патронів. На питанє полїциї, відповів:
— Таж маєте суди, там буду говорити.
Коли поліцаї дальше на нею наставали, сказав:
— Заведїть мене до комісарияту, там буду говорити. Не хочу, щоби мене тут товпа зневажила.
В комісариятї заявив убийник, шо називаєть ся Шімас. Як оповідають знакомі, він жив заграницею і щойно, як Греки заняли Солунь, повернув до мїста. 
Конфлїкт Австриї з Чорногорою. 
ВІДЕНЬ. (Пр. тел.) Neие Freіе Presse у передовицї в острий спосіб виступає проти Росиї за її неясне і загадочне становище проти Австриї в балканській справі, а зокрема в спорі Австриї з Чорногорою. "Чорногора, пише N. Fr. Presse в провокуючий спосіб нищить майно австрийських горожан в Скутарі, наражує їх на небезпеку житя і на спілку із Сербією допускаєть ся насильств на австрийських торговельних кораблях. Коли би Чорногора не мала помочи Росиї, не відважила ся би на такі річи". Дальше нинїшна N. Fr. Presse збиває урядове запереченя чорногорського правительства про занятє австрийських кораблїв і містить розмову з президентом корабельного товариства "Ungaro-Сгоato" Коматічем, котрий заявив, що сербські і чорногорські сфіцири з оружєм в руцї змусили австрийський корабель "Скодру" забрати ладунок сербських війск з Дураццо і завести його до Медуї, а другому австрийському кораблеви не позволено виладувати товарів.
ВІДЕНЬ. (Пр. тел.) Справа конфлїкту Чорногори з Австриєю викликала у Відни зденервованє. Всї ранїшні часописи атакують становище Росиї і податливість нашої дипльоматиї. За статї з критикою нашої дипльоматиї сконфісковано такі нинїшні ранїшні часописи: Reichpost, Тagblatt, Volksblatt.  