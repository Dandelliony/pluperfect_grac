◦ ◦ ◦ ◦ ◦ ◦ ◦ ◦ ◦ ◦

Доля Митрополита. З Відня пишуть: "Утро Росії" ч. 310 (з дня 6/19 падолиста) пише: "В духовних кругах говорять, що замкнений у Суздальський монастир унїятський митрополит Шептицький з огляду на погіршенє здоровля буде перевезений в один із південних монастирів і режім надзору над ним буде змякшений".
Обмеженє консумції кави. Після мінїстерського розпорядку з 24. падолиста 1916 р. від дня 11. грудня 1916 р., оскільки краєві власти полїтичні не дозволять на виїмки, вільно ресторанам і каварням тільки в означених годинах подавати кавові напитки, самі або з примішкою молока чи иншою та продавати ті напитки на вулицю. Під кавовими напитками розуміють ся не тільки напитки зладжені з зерен каси, але також каву з ячменю і инші сурогати кавові.
Заборона приватної продажі тютюну. Урядово оповіщують: В послїднім часї множили ся зажаленя, що домашні трафіки в ресторанах і каварнях продають гостям більше тютюневих виробів і по висшій цїнї, як публичні трафіки. Супроти того мінїстерство скарбу аж до дальшого зарядженя заборонило продавати тютюнові вироби в ресторанах і каварнях, що не мають дозволу на публичну трафіку. Переступства тої заборони будуть карані.
Кредит для осіб свобідних звань. Ц. к. мінїстерство скарбу затвердило вже основи, на підставі яких галицьке воєнне кредитове заведенє приступить до удїлюваня кредитів особам, що належать до т. зв. свобідних звань. З кредиту будуть могли користати особи з академічним образованєм, що не позістаючи в нїякім публичнім чи приватнім відношеню службовім, удержують ся виключно зі здобутків своєї умової працї, як на пр. адвокати, нотарі, лїкарі свобідно практикуючі, цивільні технїки, приватні учителї, артисти і т. д. Близших інформацій удїлить І. Департамент маґістрату і дотичні орґанїзації по званю.
Вправи в киданю бомб і стріляню. Ц. і команда міста оголошує: В найблизших днях пічнуть ся знов на мочарах, положених на північний захід від місця злетів, між селом Білогорща Львів—Яворів і згаданим місцем злетів, справи в киданю бомб і стріляню з машинових крісів. На відповідних місцях будуть під час вправ уставлені сторожі з червоними хоруговками, а на головних розпутях будуть уміщені таблицї з осторогою. З огляду на небезпеку житя перестерігає ц і к. команда міста, щоби не входити в означену область підчас найблизших тижнів між сходом і заходом сонця. 