◦ ◦ ◦ ◦ ◦ ◦ ◦ ◦ ◦ ◦

Американські і японські підмоги для Росії.
ЛЬВІВ, 1. жовтня 1917. Швайцарські дневники доносять, що 4. жовтня відбудеть ся нова велика конференція коалїції в Парижи, в якій возьмуть участь Америка і Японїя. Предметом нарад буде питанє відновленя російської армії та її доповненє американськими і японськими війсками.
Вільзон приготовлює мирову конференцію.
ЛЬВІВ, 1. жовтня 1917. До віденських дневників доносять з Амстердаму, що після донесень американської преси президент Вільзон поручив свому приятелеви полковникови Ґовсови, щоби він приготовив мирову конференцію в Европі. З огляду на неприхильні тому крокови анґлійські настрої американські державний секретар Лянсінґ був спонуканий заперечити тій відомости. Тепер поянює "Morning Post", що завданєм полковника Ґовса буде зорґанїзованє дипльоматичної служби, яка не мала би урядового характеру, в якої заведенєм було би провіренє настроїв в Европі.
Злучені Держави покликують 2,300.000 жовнїрів.
ГАҐА (Пр. тел.) Як доносить "Times", американський мінїстр війни заявив, що всї вписані в збірці лїсти, разом 9,500.000 людий, будуть піддані переглядови, щоби призвані здібники могли впорядкувати свої справи. В сїм роцї покличеть ся під оружє 2,300.000.
Реквізиція кораблїв в Америцї.
ВАШІНҐТОН (Райтер). Уряд мореплавства повідомляє, що кождий американський корабель тоговельний, який надаєть ся до плавби на океанї і має понад 2500 тон містоти, буде з днем 15. жовтня зареквірований.
Ультимат Перу до Нїмеччини.
ГААҐ (Ткб.) "N.Courant" доносить: 3 приводу затопленя корабля "Forton" перуанське правительство вислало до Нїмеччини ультимат, в якім жадає сатисфакції протягом одного тижня.
Буковинські Українцї у Цїсаря.
ВІДЕНЬ (Ткб) 1. жовтня с. р. "Korr. Wilhelm" доносить: Цїсар і Цїсарова приняли в замку Вартгольц депутацію Українцїв. Провідник депутації п. Лукашевич виголосив промову, за яку цїсарська пара сердечно подякували.
Перед зміною правительства в Швеції.
СТОКГОЛЬМ (Ткб.) 30. вересня. Рішенє в справі зміни правительства не приїде зараз. Сподївають ся її що йно по осїнних маневрах. Наради з полїтичними партіями тривають далї.
За установленє східної границї польського Королївства.
Берлїнська "Tagliche Rundschau" доносить: В польських кругах іде жива аґітація, щоб уже тепер означити границї будучої Польської держави. Домагають ся великого pозширеня на схід. Одначе проби, заінтересувати сим австрійські правительства, здаєть ся, базуспішні. Союзники не мають наміру злучити до польського Королївства широкі простори українські, білоруські і литовські. Тільки справа Холщини буде здаєть ся полагоджена в дусї польських домагань. 