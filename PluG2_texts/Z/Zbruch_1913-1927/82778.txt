◦ ◦ ◦ ◦ ◦ ◦ ◦ ◦ ◦ ◦

Крим для України?   ВІДЕНЬ, 3. вересня 1918. Українське пресове Бюро доносить: 3 добре поінформованих берлінських кругів, які сюди наспіли, довідуємося, що з нагоди останніх нарад президента міністрів Лизогуба з міродатними кругами в Берліні рішено півостров Крим прилучити оконечно до України.   Еспанія на розпутті.   ВІДЕНЬ, 3. вересня. Наслідком останнього затоплення еспанського корабля німецькими підводними суднами повстало непорозуміннє між еспанським і німецьким правительствами. Справа має рішитися на раді міністрів, яка відбудеться дня 6. с. м. в Мадриті.   Димісія польського кабінету.   КРАКІВ, 3. вересня (ТКБ). До "N. Reform-и" доносять з Варшави під датою 2. с. м.: По приїзді премєра Стечковського відбуло правительство нараду і рішило податися до димісії. Реґенційна Рада димісію приняла. Причиною димісії має бути недуга премєра, яка вимагати-ме дальшого лічення. Одначе крім сеї причини є ще й инша, а саме та, що між міністрами є деяка ріжниця поглядів. Міністри Поніковський (освіта і віроісповідання) та Бронєвський (промисл і торговля) є з гори противники переговорів з Німеччиною, одначе не вказують ніякого иншого виходу. Президент міністрів Стечковський не висказався ще в сій справі. Найповажнійшим кандидатом на премєра є кн. Януш Радивилл. Не виключене, що Стечковський останеться на далі міністром фінансів. Більшість міністрів останеться на своїх дотеперішніх становищах.   Поголоски про федералізацію Австрії.   ІНСБРУК, 2. вересня 1918. "Innsbrucker Nichrichten" довідуються, що президент міністрів бар. Гуссарек усім політикам, які явилися у нього в справі нарад щодо скликання фінансової комісії і цілого парляменту, заявив дуже рішучо, що усі поголоски в дусі федералізації Австрії є цілковито видумані. Президент міністрів жалувався, що сі поголоски викликали в Австрії та в Угорщині дискусії, які заострили тільки настрій між партіями. Сі поголоски повстали певне наслідком сього, що бар. Гуссарек на поручення члена Палати панів радника Лямнаша приняв директора Бейно Карпелєс-а, який передав йому проєкт реформи державного устрою з просьбою переглянути його як студію. Бар. Гуссарек приняв се вже з самої чемности, не даючи, розуміється, ніякої мериторичної заяви.   Воздушні бої над Піявою.   ВІДЕНЬ, 3. вересня (Ткб.) З воєнної пресової кватири доносять: Перед полуднем дня 1. вересня ворожа ескадра, зложена з 7 Капронів і 25 стежних літаків пробували виконати великий бомбовий напад на наші поля злету на боєвищи над Піявою. Наші літаки відперли неприятеля і в погони за ним аж по Тревізо скинули оден літак Капронія і оден стежний літак.   Дїло 