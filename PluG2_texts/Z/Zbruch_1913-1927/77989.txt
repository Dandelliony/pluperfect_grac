Начальство австро-угорської армії до населеня Української Народної Републики.

Проскурів, 18. марта 1918.
Своє вступленє на територію Української Народної Републики поясняють австро-угорські війска українському населеню отсею відозвою:
До Українцїв!
Українська Центральна Рада нової Української Народньої Републики заключила з чотирма союзними державами мир і хоче жити з нами від тепер в приязни, щоби загоїти кріваві рани, причинені народови сею війною. Розбитє російського царизму, який гнобив всяке змаганє українського народу до його національного й культурного розвитку, спричинене побідним оружєм австро-угорських й нїмецьких армій. Наслїдком сього розбитя була російська революція 1917 року і з сеї революції вийшов український нарід, перший зпоміж гноблених народів, дякуючи розумови своїх провідників, побідно. Сон, який снила Україна сотки лїт, сповнив ся в такій мірі, якої перед роком навіть приблизно не міг собі представити найпатріотичнїйший Українець. Бажаючи добра народови в його мирній працї, приняли українські провідники предложену їм осередними державами руку до мира, який настав тепер на вдоволенє обох сторін. Приверненє упорядкованих відносин в краю й відбудова навіщеного тяжкою війною господарського стану буде першою журою українського народу. На сї змаганя до мирної дїяльности глядять осередні держави з симпатією і будуть їх всїми силами попирати. Заключений в Берестю дня 9. лютого (27. сїчня ст. ст.) 1918 року мирний договір, який вияснив відношенє новоповставшої Української Народньої Републики до її сусїдів на Заходї, означує, що не буде нїяких воєнних відшкодовань, що полонені будуть виміняні, через що тисячі і сотки тисяч Українцїв повернуть до своїх родин, а також, що якнайскорше зачнуть ся обопільні господарські зносини. Сї зносини будуть на загал такі, як перед війною, одначе з деякими улекшенями. По сьому мирному договорови межує Австро-Угорщина на великім просторі з Українською Народною Републикою. Численні зелїзничі шляхи й дороги лучать области обох держав. Оба сусїди мусять вести обопільно торговельні зносини. Україна потребує в першій мірі промислових виробів, а між ними передовсїм господарських машин, при помочи яких урожайна земля може дїйти до незвичайної продуктивности. Сусїдство Австро-Угорщини обезпечує вельми скорий розвиток торговельного руху так, що потрібні річи можуть прийти та місце призначеня в найкоротшім часї. Австро-угорська монархія потребує для свого промислу збіжа і сирих матеріялів (лен, шкіри на футра, шкіри на обув й инші предмети). Продаючи сї річи, може Українець зужити з користю припаси, які лежать в краю і які з причини дотеперішних перевозових трудностий не були використані. Він одержить за се гроші або промислові вироби, які йому такі потрібні в господарстві. Убийчий холод, викликаний війною, зачинає уступати. Надходяча весна означає також близьку весну в приязних зносинах між Австро-Угорщиною й Українською Народньою Републикою. Сусїдська приязнь й обосторонна поміч для зменшеня спричинених війною шкід має нас від тепер лучити для добра теперішних й будучих поколїнь.
Начальство австро-угорської армії 