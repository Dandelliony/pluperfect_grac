◦ ◦ ◦ ◦ ◦ ◦ ◦ ◦ ◦ ◦

Іменованє заступника правительственного комісаря у Львові. Заступником правительственного комісаря для міста Львова іменовано Тадея Фідлєра, професора полїтехнїки і радника двора. Професор Фідлєр є членом польської демократичної партії, був ректором полїтехнїки і брав живу участь в польськім публичнім житю. Польська преса радісно зустрічає його іменованє, підчеркуючи, що імя проф. Фідлєра є звязане з кождею визначнїйшою польською акцією столицї краю.
На Зелїзного Лицаря м. Львова вплинуло з днем 25. с. м. 104.409 К. 34 сот.
Вступні іспити на перший рік учительської свеминарії У. П. Т. у Львові будуть дня 1. вересня, вступні і приватні іспити до всїх кляс видїлової пятиклясової школи, школи вправ і на II, III і IV рік учительської семинарії дня 6. вересня. Можливі зміни оповістить ся в своїм часї. — Дирекція.
Добровільне вступанє до війска ополченцїв, уроджених в роках 1897 до 1892. Довідуємо ся з урядової сторони, що крім оповіщених вже постанов про добровільне зголошенє ополченцїв років 1897 до 1892 після нового їх перегляду в характері однорічних добровольцїв, дозволене буде особам, що належать до сих річників а не мають права однорічних добровольцїв, в окремім числї і серед деяких условин зголошувати ся добровільно до формацій кінноти, полевої, гірської і кріпостної артилєрії, до баталїонів піонїрів за одночасним принятєм обовязку до 3-лїтної презенцїйної і 7-лїтної резервової служби (§19 і 4 війскового закона), — як також до воєнної маринарки за обовязком до 4-лїтної презенційної, 5-лїтної резервової і 3-лїтної служби в морській оборонї. Принимані будуть тільки ті кандидати, яких при переглядї признано здатними до оружної служби в загальнім ополченю, а які не мають претенсії анї до беуслівного анї до услівного права однорічної служби. Кандидати, що мають претенсії до полекші і дволїтної презенційної служби після §20 в. з., мають бути допущені до того добровільного вступленя тільки тодї, коли в прошеню про принятє того права зречуть ся. Як реченець до добровільного зголошеня назначено день, що безпосередно попереджає загальний реченець вступленя до війска річників 1897 до 1892. По сїм дни можуть особи, які належать до річників 1897 до 1892, добровільно вступити тільки до тих війскових формацій, до яких їх придїлено на основі дотичної репартиції. Поданя про принятє, до яких окрім документів, вичислених в §133 війскових приписів ч. І., треба долучити лєґітимаційну карту загального ополченя, належить вносити безпосередно до команд доповняючих ескадрон, батерій, компаній дотичних війскових формацій, зглядно до корпусу маринарки в Полі. 