Відбудова Галичини і українство.

Львів, 2. червня 1916.
З поступом відбудови Галичини поступає також упорядкованє правно-публичного житя в краю. Вертають до місць свого урядованя державні уряди, як староства, суди, податкові й почтові уряди, привертаєть ся правильний зелїзничий рух, словом, правно-публичне житє починає прибирати правильні норми.
Відбудовуєть ся або відновляєть ся державні будинки — осїдки державних урядів, уладжуєть ся їх на-зверх і в серединї, заосмотрюєть ся написами і т. п.
І що ми бачимо?
Перед війною в усїх державних урядах Східної Галичини були також українські написи, а коли їх де через недогляд не уміщено, в тій справі зараз інтервенїювали наші полїтичні чинники, і недоляд справлювано. З окрема на зелїзниці обіч українських написів на зелїзничих будинках мали ми також український текст на зелїзничих білєтах. Коротко кажучи, в кождім разї було урядово зазначено, що українська мова в Східній Галичанї має признані державою права.
Закони й розпорядки, якими признано українській мові ті права, доси остають в силї. Анї не знесено їх, анї не заступлено якимись иншими, для прав української мови менше корисними.
А одначе при висше згаданім упорядковуваню правно-публичного житя в краю завважуєть ся в Східній Галичинї один великий недогляд в сїй области відновляючи й заосмотрюючи написами будинки державних урядів, не даєть ся українських написів; не заосмотрюєть ся українськими написами зелїзничих двірцїв, так що прим. український жовнїр, хоч знає свою рідну мову в слові й письмі, блудить по зелїзничих двірцях на своїй рідній земли, мов анальфабет або мов у чужім краю; нема українського тексту на зелїзничих білєтах — і т. д. і т. д.
На сей великий недогляд звертаємо увагу компетентних властий в тій цїли щоб зарадили йому. Бо дїєть ся сим українському народови велику кривду, двічи велику, коли візьмемо на увагу відносини, які спричинила війна.
Коли Східну Галичину залила російська інвазія, російські власти, оставляючи нїмецькі й польські написи на будинках державних урядів, зелїзничих двірцях і т. п., зараз взяли ся до усуваня написів українських, бо російське правительство стоїть на тім, що "не було, нема й не може бути" української мови. Українські написи заступлено російськими.
По випертю російського наїзду українське населенє справедливо надїяло ся, що австрійські власти усунуть кривди, які заподїяла йому російська інвазія, і привернуть українській мові ті права, які їй належать ся на основі австрійських законів і розпорядків.
Коли-ж се не дїєть ся, коли з привертанєм нормальних відносин не привертаєть ся усунених російськими властями прав української мови, — то чи не буде з сього приводу українське населенє почувати себе покривдженим?
Повторяємо, українська мова має в Східній Галичинї ті самі права, що мала перед війною. З огляду на ті права, як також не менше в державнім інтересї лежить, щоб недогляд, який дав нам привід до отсих уваг, був усунений. 