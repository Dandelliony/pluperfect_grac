Польський шовінїзм в львівській зелїзничій дирекциї. — Обмеженя для еміґрантів в Канадї.

Польський шовінїзм в львівській зелїзничій дирекциї. До нашої редакциї приходять люди з жалобами на урядників зелїзничої дирекциї, котрі свої шовінїстичні штучки показують, де можуть — навіть на бідних зарібниках, котрим відмовляють зелїзничих знижок на поданя, писані українською мовою. Розумієть ся, що відмову свою можуть вони ріжно мотивувати, не можуть одначе умотивувати cего, що на таке саме поданє для одної і тої самої особи писане по українську дали відмовну відповідь, а другим разом, писане по польськи, полагодили прихильно, себто дали знижку. Може би п. директор львівської дирекциї вглянув в сю справу, та не ждав на жалоби до мінїстерства. — В додатку до cего ще й львівські полїцийні комісарияти не хочуть підписувати подань на знижки, писані по українськи.
Обмеженя для еміґрантів в Канадї. В парляментї в Отаві, столиці Канади, внесено новий законопроєкт щодо натуралїзациї в Канадї. Доси фармер міг одержати патент на свою фарму по трох роках, а тепер після нового закона, коли він буде ухвалений, буде мусїв сидїти аж пять лїт, щоби дістати патент на свою фарму. Щоби стати канадийським горожанином після нового закона, треба буде не лише бути в Канадї 5 лїт, але здати іспит з анґлїйської мови, бо хто не вміє по анґлїйськи, то хоч жив би в Канадї і 10 лїт, не дістане горожанських паперів.  