Полїтичні розмови. — Росийські рублї в Болгариї. — Славний наш земляк, Модест Менцінський.

Полїтичні розмови, уладжувані рухливою полїтичною орґанїзациєю Українців міста Львова, показали ся новостю дуже бажаною і гуртують в комнатах "Руська Бесїда" що неділі велике число учасників. Минулої недїлї відбула ся розмова заінавґурована послом д-ром Евгеном Олесницьким на темат: "З істориї Галицького Сойму". Референт дуже інтересно і проречисто представив історикю галицького сойму за 53 роки. Осьвітляючи польські змаганя, подавав паралєльно і акцию нашої народної репрезентациї, котра була цілими периодами на жаль дуже слаба. Найкраще представляв ся період перший і період послїдний сойму краєвого. По рефератї розвела ся жива дискусия, в котрій брали участь: пп. д-р Баран, д-р Данилович, д-р Цегельський і д-р Окуневський. — На найблизшу суботу заповідає орґанїзация полїтичну розмову в школї ім. Грінченка, ул. Городецька 95, о год. пів до 7 веч., котру розпічне радник д-р Евген Озаркевич на темат: Централїзм і автономія.
Росийські рублї в Болгариї. Нетільки в Галичинї "працює" Росия рублевою валютою, творячи за готівку тут "росийську нацию". Дневник софійський Камбана доносить, що росийське правительство з помочию Дакева виплатило ріжним руссофільським аґітаторам і їх ґазетам 655.000 франків. Часопись вичислює в подробицях, кілько хто взяв і хто сї гроші з Росиї привіз. Сї ревеляциї викликали і в Болгариї і в Росиї велике вражінє.
Славний наш земляк, Модест Менцінський оперовий співак в Кольонїї, виступить межи 1—16 марта у віденській надворній опері, де заанґажовано його на кілька гостинних виступів. П. Менцінський буде співати головно великі партиї Ваґнерових музичних драм (Siegfried, Gotterdammerung, Tristan, Parsifal), які зєднали йому сьвітлі успіхи і заслужене признанє фахової критики в Нїмеччинї, де культ Ваґнера найбільше процьвітає. Томуж заповіджений виступ славного інтерпретатора Ваґнерової музики у Відни розбуджує живе заінтересованє в артистичних кругах і буде милою несподїванкою для наших земляків у Відни, які певно не залишать доброї нагоди, щоб на чужинї послухати нашого соловія, щоб налюбувати ся його голосом і мистецькою грою.  