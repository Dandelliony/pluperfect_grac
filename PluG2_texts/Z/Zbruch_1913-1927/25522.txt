Українська мобілїзація. — Галичина в часї війни.

Українська мобілїзація.
Сколє.
На поклик Гол. Укр. Ради завязав ся тут повітовий Комітет боєвої орґанїзациї для Скільщини. Його головою є посол д-р Лев Левицький, заступником д-р. Ос. Назарук, скарбником о. сов. Мосора, писарем канд. прав Волинець. Віднесено ся до всїх майже громад з зазивом основаня місцевих комітетів. В громадах Сколє, Корчин, розпочались вписи добровольців і війскова муштра. Просить ся примінити докладно до зарядженя пов. орґанїзациї і о збиранє обильних жертв, бо "Пора великая єсть".
Підгаєччина.
Добровольці на укр. Сїчових Стрільців з повіта підгаєцького мають зголошувати ся в канцеляриї адв. д-ра Бачинського в Підгайцях щоденно від год. 9—1-ої і 4—6-ої, де находить ся льокаль місцевого і повітового комітету.
Перемишль.
В містї і околици розвела ся дуже жива акция за вербованєм до Січових стрільців, яка швидко поступає вперед. Доси (9. с. м.) зголосило ся звиш 60 добровольців. Вправи відбувають ся на подвірю української ґімназиї, добровольці приміщені покищо в будинку українського дівочого лїцею.
Галичина в часї війни.
Брідщина.
Громада Дубє в пов. Брідськім на поклик стоваришеня Червоного Хреста зложила дня 8. с. м. 200 корон на руки брідського старости. Парох від себе заоферував приходство і сусїдний церковний будинок враз з услугою і помочию після своїх сил. Окрім того з'обовязав ся з женою з'орґанїзувати обслугу ранених з місцевого жіноцтва. В селї мимо суму по 130 мужах, які пішли в ряди оборонців держави — настрій дуже добрий і патріотичний.
Перемишль.
По довгій метушнї в перших днях загальної мобілїзациї, повертає місто до давної рівноваги. Виїмок творять довгі чети полевих робітників, які тепер кождим новим поїздом приїжджають до Перемишля, від часу до часу перетягають улицями міста ряди возів, позтяганих з дооколичних місцевостий.
Рух осіб в містї надзвичайно оживлений, мимо того, що велика часть тутешної інтелїґенциї винесла ся ще завчасу з міста.
Вчера 8. с. м. вечером появили ся на мурах староства оголошеня про завішенє воєнного стану в Перемишли. Велику часть домів державних а навіть і богато приватних помешкань зарезервувало собі війско на шпиталї або касарнї.
Перед кількома днями уряджено тут українську манїфестацию за війною, яка випала величаво, а осягнула свою кульмінацийну точку перед школою ім. Конарського, де цілий похід перемінив ся в протиросийську демонстрацию (в школї Конарського були тодї уміщені поарештовані перемиські москвофіли).  