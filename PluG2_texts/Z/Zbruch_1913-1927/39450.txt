◦ ◦ ◦ ◦ ◦ ◦ ◦ ◦ ◦ ◦

Українські Стрільцї. Боєвий звіт. Дня 28. і 29. мая стояв курінь Гр. Коссака під проводом сотника Р. Дудинського в боях з переважаючими ворожими силами під селом Лїсовичі. По дуже кровавих борбах заняли сотнї нову оборонну лїнїю, якої ворогови не удало ся вже переломити. Страти росийські числять ся на тисячі і наші страти поважні, передовсїм в офіцирах.
В тім часї стояв курінь С. Ґорука під проводом сотника В. Дїдушка під селом Г. Стрільцї відбивали і тут сильні росийські приступи, поки не занято і не скріплено нового оборонного становища. Передовсїм відзначила ся сотня сотника Д. Вітовського. З полевої кватири куріня Гр. Коссака: П. Гарасимів, писар.
Поворот української парляментарної репрезентациї до Львова опізнив ся наслїдком того, що доступ до увільненого Львова був часово замкнений і обмежений для війскових і осіб, висланих туди з війсковими цїлями. Коли надто полїтична ситуация поставила на порядку дня ряд важних і невідкладних справ, упросив Народний Комітет п. Сїнгалевича, щоби в порозуміню з парляментарною президиєю поїхав до Львова. Се вже і стало ся. Незалежно від сього обїхав п. Онишкевич свій округ, а в порозуміню з президиєю З. У. Р. п. д-р Лев Бачинський станиславівщину. До Перемишля вертає п. д-р Кормош, в Лїську перебуває вже повітовий орґанїзатор д-р Роман Витошинський, а п. Фолис — як зачуваємо — теж вибрав ся в свій округ.
Товариство взаїмних обезпечень і взаїмного кредиту "Днїстер" у Львові повідомляє, що з причини вивезеня членів Дирекциї, які остали у Львові, Бюра Товариства мусїли остати через довший час замкнені. Тепер по освободженю Львова Товариство розпічне назад свою дїяльність, коли лише зелїзниче полученє зі Львовом буде привернене.
Господарська відбудова Галичини і Буковини. В звязку зі зміною в галицькім намісництві оголошено отсей урядовий комунїкат про господарську відбудову карпатських країв: Щоби ріжні акциї правительства, що відносять ся до господарської відбудови Галичини і Буковини, злучити разом та зробити одноцїлими, на основі рішеня ради мінїстрів установлено в нутрі правительства постійний комітет, якого задачею є обговорювати всї питаня, що торкають ся сеї справи, опрацьовувати потрібні зарядженя і в простий та скорий спосіб завести та удержувати контакт з орґанїзациями, що мають в тих краях бути покликані до житя самими краєвими властями. До комітету належать крім президента мінїстрів ті мінїстри, що відповідно до круга дїланя своїх ресортів передовсїм інтересовані. Для залагоджуваня біжучих справ комітету означать вони своїх заступників, як постійних референтів і членів комітету. На першім засїданю, що відбуло ся дня 19. липня установлено програму і загальні лїнїї для дїяльности комітету.
Росия заперечує переслїдуваня Жидів. В звісній розмові Папи Венедикта XIV. з Б. Лєтапіє, кореспондентом париської "Лїберте" згадав Папа, що Росияни гнали 1500 Жидів перед своєю боєвою лїнїєю в Галичинї. У відповіди на се росийський посол при Ватиканї оголосив в офіціозї Куриї "Osservatore Romano" запереченє, немов би коли-небудь такі переслїдуваня Жидів дїяли ся. Цїкаво, чи якби Папа був в своїм інтервю згадав про переслїдуванє греко-католицької церкви в Галичинї та вивезенє її митрополита, росийський посол був-би також оголосив запереченє сих фактів, чи може би благорозумно мовчав.
Відзисканє Львова в кіно. Торжественну хвилю вїзду австрийських військ, ґенерала Бем-Ермолїя, начального вожда архикнязя Фридриха та шефа ґенерального штабу Конрада Гецендорфа до увільненого Львова схопив кінематоґрафічний філм і в репродукциях представив по всїх містах Австриї та Нїмеччини. Особливо для нас Українцїв дуже радісним було бачити на фільмівом образї промовчаний в пресових звітах привіт Українців австрийським вождам, щире привитанє начальним вождом армії архикнязем Фридрихом делєґата львівських Українцїв д-ра Андрія Чайківського, привіт українського жіноцтва в особах п-ни Нат. Пулюївної, Калини Величківної та п-нї Старосольської. Образи вийшли дуже добре і виразно.
Д-р Теофіль Дембицький, лицар ордену Франца Йосифа, краєвий адвокат в Коломиї, властитель дібр, заступник предсїдателя коломийської Ради повітової, радний міста Коломиї, Президент надзірної ради Земельного Банку Гіпотечного у Львові і Покутського Союза в Коломиї, член, покровитель і добродїй многих інституций і товариств і пр., помер у Відни дня 16. липня 1915 в 71. роцї житя. Похорон відбув ся в недїлю дня 18. липня 1915, о год. 4. з полудня у Відни з каплиці Zentral-Friedhof-y. 