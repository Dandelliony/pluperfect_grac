◦ ◦ ◦ ◦

Арештовання ще не покінчилися! З ріжних сторін Галичини доносять нам кождого дня про нові масові арештовання. Дня 22. ц. м. в ночі арештували орґани польської власти в Отинії полк. Олександра Гаванського, залізничника Онуфрія Луценка, хор. У.С.С. Михайла Кіндрацького, Каспра Сільського, господаря Йосифа Ключенка, Йосифа Палагняка. Причина арештовання невідома. Без переслухання інтерновано їх на Ялівци. — В Дрогобичи арештовано Володимира Шипайла, Івана Семянчука. — В Перегінську, п. Долина, Миколу Кулика, котрий вернув з Канади, арештовано за те, що мав канадійські українські книжки. Василя Кінаха з Пархача, п. Сокаль арештовано під закидом большевицької аґітації.   Перестрілка по ночах не устає на вулицях Львова. Цю ориґінальну забаву устроюють собі члени М.S.О. Минулої ночі куля з кріса впала на подвіря одного з домів при вул. Кадетській і тільки випадок хотів, що нікого вона не поцілила.   Спис народніх учителів, що перебувають в таборі полонених в Тухолі. Фердинанд Галицький. Омелян Царевич, Микола Марчук, Микола Кравчук, Денис Снилик, Василь Ярмолюк, Теодор Лисий, Яків Лапчинський, Іван Маґера, Михайло Бозник, Степан Грищак, Ілярій Мацієвич, Володимир Піцаовський, Лавро Гайдукевич, Михайло Миджин, Іван Гоблевич, Осип Кічоровський, Теодозій Дацюк, Амброзій Лев, Микола Мороз, Флюнт, Кокорудз, Ольховий, Добринський, Кіт Михайло, Осипів, Шепюх, Феданків, Груськів, Сак, Драган, Ткачук, Баландюк, Головатий, Макітра, Лучанко, Лащукевич, Кикоть, Микола Климко, Бурбела, Гаврищук, Яків Мацюк, Янджиновський, Осередчук, Кудрич, Маранчук, Качмарчук, Андрій Майдвій, Комарницький, Олекса Фартух, Степан Гандзюк, Кіндрат Почанський, Володимир Білоус, Василь Возьний, Гриць Дишкант, Максим Вітик.   Заборона московських часописів в Галичині. Польські власти видали заборону допущення в межі Галичини всіх московських часописів, що виходять за кордоном, а саме: "Русское Дѣло" (Прага), "Русская Земля" (Ужгород), "Голос Россіи" (Берлін), "Славянская Заря" (Прага), "Новая Русская Жизнь" (Гельсінґфорс), "Общее Дѣло" (Париж).   Заведення превенційної цензури? "Ґаз. Веч." доносить, що R.О.Р. ухвалила завести превенційну цензуру для часописів.   Громадська думка 