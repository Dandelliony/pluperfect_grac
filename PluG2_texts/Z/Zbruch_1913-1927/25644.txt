◦ ◦ ◦ ◦ ◦ ◦ ◦ ◦ ◦ ◦

Осторога перед підозрілими елєментами. В Самборі арештовано яко підозрілих адвоката, д-ра Кміцікевича, о. Хиляка і міщанина Мудрого. Кількох з москвофільської інтелїґенциї інтерновано в їх домах. Товариства москвофільські, некредитові, завішено (а не розвязано), так само як і львівські лише в їх дїяльности завішено, бо до розвязаня управнене тільки ц. к. Намісниство. В суботу арештовано яко підозрілих москвофілів о. Мих. Заяця і його сина Апександра з Горожанни в Рудеччинї і відставлено до Самбора.
Баварський князь на чолї женців. В Нїмеччині, як і в цілій Европі, мобілїзация відірвала від жнив більшість робочих сил. Там потворено товариства женців з шкільної молодїжи. На чолї одного такого товариства станув внук баварського короля і будучий спадкоємець корони Люітпольда. Він засукав рукави і працює разом з своїми ровесниками. Як доносить Бюро Вольфа, збір богатих жнив в Нїмеччинї запевний, бо всюди є досить сил до праці.
Дирекция української ґімназиї в Перемишли взиває всїх учеників свого заведеня, щоби під нинїшну хвилю заняли ся щиро пільними роботами і допомогли в своїм селї і в сусїдних селах зібрати чим скорше останок збіжа в поли, а відтак віддавали постійно свої услуги в дальших господарських роботах в стодолї і в поли. Більший гурток учеників одної або 2—3 поблизьких місцевостий повинен утворити одну дружину під проводом найстаршого ученика або знакомого академіка, зголосити ся до місцевих комісий жнив і жертвувати всїм, які втратили через війну робочі сили, свої услуги безплатно або за скромною винагородою. Рівночасно звертає ся Дирекция до сьвящеників, громадських урядів і філїй "Сїльського Господаря", щоби втягали шкільну молодїж тутешного заведеня до пільних робіт і инших господарських занять та доносили Дирекциї о потребі більшого числа робочих сил. — А. Алиськевич, директор.
З унїверситету лазарет. Wiener Hochschal korrespondenz доносить: На засїданю всїх професорів віденського унїверситету в присутности ректора, ухвалено замінити унїверситетський будинок на лазарет для ранених. В сїй ціли переробить ся всі салї й убікациї. В будинку унїверситету відбув ся вчера асентерунок академиків, що зголосили ся яко добровольці до війни, для утвореня академічного лєґону. Дотеперішну академічну мензу віддано для ужитку війскових пациєнтів. 