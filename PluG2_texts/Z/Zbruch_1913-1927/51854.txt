Президія Загальної Української Ради у намісника.

Відень 20. мая 1916
В пятницю в полудне явила ся у галицького намісника ексц. ґенерала майора бар. Еріха Ділєра у Відни президія Загальної Української Ради: през. д-р Кость Левицький з заступниками Яр. Весоловським і Вол. Темницьким та урядуючим заступником голови тов. "Сїльський Господар" о. крил. Титом Войнаровським та відбула з ним довшу конференцію.
По зложеню застереженя проти того, що правительство в нарадах над відбудовою краю не трактує обох народів рівнорядно, вручено ексц. намісникови пропамятне письмо товариства "Сїльський Господар" в справі цїлого комплєксу питань, що стоять у звязку з відбудовою української части Галичини. Учасники конференції підчеркнули на нарадї окремо найважнїйші домаганя з сеї области, яких необхідне і негайне сповненє лежить в інтересї українського народа взагалї, а особливо в інтересї селянських кругів.
Ексц. ґр. Ділєр давав у сих справах вичерпуючі відповіди й виясненя що до відбудови краю, впевняючи м. и., що його змаганєм буде перевести передовсїм як найшвидшу виплату за воєнні чинитьби та щоб нї одна верства суспільна не була кривджена при користях з воєнного кредитового заведеня, котре на будуче буде селянам роздавати підмоги, а власникам більшої посїлости з правила тільки поповички, а підмоги тільки в разах крайної руїни. Шеф краєвої адмінїстрації глядїти-ме, щоб не роблено нїкому дарунків, та щоб допомагано тільки дїйсно навіщених воєнною хуртовиною.
По обговореню страви відбудови краю предложено ще м. и. новому намісникови наші найпильнїйші домаганя в справі унїверситетській, в справі нагляду українських ґімназій і нашого народного шкільництва. Звернено також увагу на відношенє полїтичної адмінїстрації до справ українського народу, спинюючись особливо при усуваню українських війтів та на методї, примінюваній в ріжних повітах при поновнім арештованю і інтернованю Українцїв, проти яких стоять одні тільки безсовісні доноси. Окремою темою конференції становила справа відношеня галицьких пресових властий до українських дневників, особливо що-до обговорюваня тзв. цїлий війни в прирівнаню до свобід, які має иншомовна преса.
Ексц. д-р Ділер прєдложені бажаня приняв до розгляду і до прихильного трактованя, а його запевненя про тверду волю стояти в краю на сторожі справедливости та дбати, щоб підчинені орґани не руководили ся нїколи національними або полїтичними мотивами, зробили на учасниках корисне вражінє, бо не сумнївають ся, що за словами підуть і дїла, яких жде весь наш нарід...
Згадуючи про отсю конференцію, замітимо, що новий намісник розуміє — після власного запевненя — українську мову, а будучи ґенералом, має за собою і досвід адмінїстраційний з колишної полїтичної служби на Моравії. Ще одно: В деяких наших кругах витягаєть ся висновки що-до будучої полїтичної лїнїї нового намісника в українськім питаню із його недавної дїяльности на становищи ґубернатора окупованої Польщі. З уваги на се слїд сконстатувати, що ексц. бр. Ділєр на становищи люблинського ґенерала ґубернатора з компактним українським населенєм не мав зовсїм до дїла, бо українські території, починаючи від Холму, Томашева й Грубешова, не кажучи вже про окружні команди Ковель, Луцьк і Володимир Вол., під його рукою не стояли, а остають під безпосередною управою четвертої армії. Про непридїленє Холмщини і прочих українських земель до Польщі сповіщено З. У. Раду урядово ще в мартї.
яв. 