Всепольська злоба.

Про останні подїї в радї м. Тернополя, голосні тим, що спричинили засуд віцебурмістра за зневажливе становище супроти памяти пок. престолонаслїдника, пишуть нам:
Słowo polskie в раннім числї з дня 7. с. м. і вечірнім з дня 8. с. м. накинуло ся на український клюб радних міста Тернополя — задля того, що Українці не хотять допустити до купна містом старої рудери млина Ґаля і що поставили нагле внесенє посьвятити жалїбній манїфестациї засїданє Ради міста з дня 2. с. м., перше по Сараєвській траґедиї.
Сей факт відкиненя наглого внесеня Українців спричинив в містї велике обуренє а в державі і краю непожадані для Поляків наслїдки. З намісництва зїхав радник Ґубатта і переслухавши деяких радних узнав поступованє більшости польської за доганне та засудив заступника посадника д-р Горовіца на 7 днїв арешту без заміни на гривну. Сей засуд викликав в містї ріжні поясненя, а всепольські аґітатори все звалюють на Українців, що осьто вони причинили ся своєю перфідиєю до такого сумного закінченя слїдства. Всепольська злоба є так велика, що не перебирає в середниках, щоби виправдати брехнею польську більшість Ради з д-ром Горовіцом на чолї.
Українці проти особи д-ра Горовіца не мають нїчого. Се є добряга, не злий чоловік, але опанований всепольським асесором п. Погорецьким та його товаришами, пішов за їх підшептами і коли ще перед засїданєм деякі жидівські радні звертали йому увагу на конечність посмерної згадки пок. архикнязя то він відповідав: "oni nie chcą" — себто не хотять сего пп. всеполяки. І так моральними виновниками кари д-р Горовіца є його всепольські дорадники, котрих він дуже боїть ся. Хоч Українці не сподївали ся, що ся справа возьме такий оборот і що за сей нетакт предсїдатель Ради буде потягнений до карної від відвічальности, одначе не можуть затаїти свого обуреня по причинї злобного представленя цілої справи всепольськими орґанами.
Засягнувши інформациї з автентичного і достовірного жерела представимо нашій пулиці цілу правду, щоби читачі самі осудили по чиїм боці не лише перфідия але крайна злоба.
П. посол Галь, кандидуючи свого часу від всеполяків на посла до державної Ради з міста Тернополя, видав чимало гроший на виборчу акцию і задовжив ся в ріжних банках а між иншими в Касї ощадности і в Банку повітовім в Тернополи на суму над 300.000 кор. з інтабуляциєю на млинї. Коли-ж п. посол не міг сплачувати довгу та й не вдало ся йому корисно продати свій млин — Каса ощадности і Банк повітовий виставили млин на лїцитацию і всїми силами пруть до того, щоби місто закупило сей млин за 300.000 кор. та тим ратувало Касу і Банк. Звісно громада — великий чоловік — і скорше може переболїти страти! Хитро взяли ся до cего директори Каси ощадности. З огляду на те, що місто не має зломаного сотика, радні-директори на разї хотїли би тягнути місто як третого спільника до лїцитациї з удїлом 100.000 К, однак з тим, що за 3 роки місто мусить млин відкупити від перших двох спільників за суму 300.000 кор. та за зворотом видатків, адмінїстрацийних коштів, разом в сумі около 350.000 кор. А треба додати, що сей будинок не може служити до нїчого, не мав жадних адаптаций і містови зовсїм непотрібний!
Справу того інтересу поставлено на порядку дневнім кілька місяців тому назад в формі наглого внесеня. І мимо того, що справа не була нагла, польсько-жидівська більшість радних ухвалила сей час наглість внесеня, щоби засадничо приступити до спілки з Касою ощадности і Банком повітовим в ціли закупна млина з удїлом 100.000 кор. Не помогли представленя радних Українців, що справу вперед треба провірити, що треба відослати її до маґістрату, до комісиї будівляної, до технїчного міського бюра — все те зіґноровано і вибрано комісию, яка мала порозуміти ся з делєґатами Каси і Банку що-до условин спілки. Тимчасом Українці міста Тернополя, занепокоєні тим купном, скликали двократно віче, на якім ухвалено запротестувати проти подібного заміру і поручено клюбови ужити всїх сил, щоб до купна млина не допустити. І так стало ся. Коли скликано засїданє Ради міста, щоби приняти умови спілки — радні-Українці здекомплєтували засїданє й до рішеня сеї справи на разї не допустили і так минув перший термін лїцитацийний. Опісля більшість прихильна купнови млина подбала про скликанє другого засїданя на день 2. с. м. для тої самої справи. Вже заздалегідь поаґітовано, щоби не бракло нїкого і дїйсно прибуло на те засїданє аж 32 радних. Посадника заступав його заступник д-р Горовіц, адвокат і предсїдатель кагалу. А що се було перше засїданє по страшнім Сараєвськім злочинї, не лише радні-Українці, але й деякі Жиди звертали увагу п. Горовіца, що випадає посьвятити перше засїданє Ради жалібній манїфестациї. Однак Поляки, вдоволені, що зібрав ся такий комплєт і що можна буде перефорсувати купно млина Галя, хоч без участи Українців, не хотїли чути про манїфестацию, а послушний д-р Горовіц вволив їх волю, за що тепер мусить покутувати.
О. крил. Громницький, як голова українського клюбу запротестував проти такого поступованя предсїдателя і поставив нагле внесенє на посьвяченє того засїданя жалібній манїфестациї, що й ґалєрия приняла з оплесками і відспіванєм австрийського гимну. Наших людий зібрало ся було тодї більше, як звичайно, бо були заінтересовані купном млина Ґаля, яке було тодї поставлене на порядку дневнім. П. Горовіц повів на те внесенє, що Тернопіль не є таким великим містом, щоби уряджувати жалібні манїфестациї, що остаточно радні на таке засїданє не приготовлені і що він скличе надзвичайне засїданє в тій справі десь на другий тиждень. Українського внесеня п. Горовіц навіть не хотїв піддавати під голосованє. Аж доперва по рішучій промові о. Конрада і п. Бриковича піддав вів внесенє українського клюбу під голосованє і воно упало, бо за ним заявило ся лише 6 Українців і 2 Жидів, які обурені вийшли зі салї і тим знова здекомплєтували засїданє і справа млина мусїла відпасти. По бурливій демонстрациї ґалєриї і зібраної публики, переважно української, в числї кілька соток, польська більшість очуняла СЯ із свого поступку і рішила пізним вечером скликати жалібне засїданє, манїфестацийне сейчас на 3. липня о год. 12-ій, що й стало ся. Одначе вість про попередне засїданє дістала ся до часописий і спричинила слїдство і покаранє віцебурмістра. Ось ціла правда сего, що стало ся. Поляки, хотячи себе виправдати, пустили були поголоску, що засїданє було вже в четвер скликане на пятницю і що внесенє Українців було не на місци. Але є фактом, що ще в четвер (себто 2. с. м.) нїхто не знав про засїданє в пятницю а сам п. Горовіц говорив публично, що він таке засїданє манїфестацийне скличе аж доперва на другий тиждень. А радні-Українці про засїданє в пятницю були повідомлені доперва кілька годин перед самим засїданєм. 