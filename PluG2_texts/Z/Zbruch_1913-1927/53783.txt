◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з 10. липня.
Війна з Росією. Вчерашний день минув ся розмірно супокійно. Відокремлені наступи ворога відперто.
Війна з Італїєю. На фронтї над Сочею боєва дїяльність обмежувалась до артилєрійського огня і воздушних боїв.
Наші гидропляни знов кинули бомби на Арійські заведеня.
Між Брентою і Адижею в кількох місцях завзяті бої. Проти наших лїнїй на полудневий схід від Чіма Дієві значні сили альпінів виконали кілька наступів. Їх відперли віддїли наших полків піхоти ч. 17 і 70, при чім неприятель потерпів як найтяжші втрати. Більше, як 800 убитих Італїйцїв лежить перед нашими ровами. В ночи неприятельський наступ в области Монте Інтерротто остав ся без успіху.
У відтинку на схід від долини Бранд альпіни наступили коло Валь Морбія і Монте Черно і заволодїли сею горою, та її втратили знов наслїдком протинаступу наших хоробрих тирольських краєвих стрільцїв, яким там здало ся 455 Італїйцїв.
Війна на Балканї. Не було зміни.
Воєнні комунїкати нїмецького ґенерального штабу з 10. липня.
Західний терен війни. По обох сторонах ріки Сомм триває дальша тяжка боротьба. Раз-у-раз наші хоробрі війска відпирають неприятеля, який наступає назад до становищ, відки вийшов до приступу, а де-небудь вони мусїли на якийсь час відступити і перед боєвими филями, що йшли одна по другій, всюди вкінци відкинули назад неприятеля у швидкім протинаступі.
Так отже відобрано приступом лїсок Трон Анґлїйцям, які там вдерли ся, а оселю Ля Месонетт і село Барлє Французам і посунено ся ід неприятелеви, що є в Ардекур. Про Овїлєр безнастанно веде ся боротьба з близька. У селї Біяш (Вiaches) Французи усадовили ся. Між Барлє і Беллєй зломано зовсїм їх численні наступи, причім потерпіли вони як найбільші втрати.
Дальше на схід наш затикаючий огонь не позволив їм вийти з ровів.
Між морем і Анкр, в области ріки Aisne, в Шампанїї і на схід від Мози віджили огневі боротьби. Хвилями вивязувала ся дїяльність піхоти на захід від Варнетен, на схід від Арментієр, в околици Тагір і на західнім краю Артонів, де відперто наступ француських віддїлів.
Коло Hulluch, під Givoncby і на горі Vauquois з добрим успіхом ужили ми розсаджуючих мін.
Воздушна служба по обох сторонах була дуже значна. Наші летуни струтили пять неприятельських лїтаків (один коло Nieuport-Жерела, два коло Cambrai, два під Варайте), та два упняті бальони (по однім над Сом і над Мозою). Поручники Вальц і Ґерлїх розправили ся з четвертим з черги своїм противником, підпор. Лєфферс з пятим, підпор. Паршау з осьмим. Паршауови надав Цїсар за визначні вчинки ордер Pour le merite.
Східний терен вїйни. В північній части фронту поза безуспішним російським наступом в околицї Скробової, на схід від Городища, не стало ся нїчо нового.
Група Лїнзінґена. Неприятеля, що запустив ся по лїнїю Стоходу, всюди відперто. Так само його наступи на захід і на полудневий захід від Луцька остали ся без успіху.
Нїмецькі ескадри лїтаків з успіхом заатакували поміщеня неприятельського війска на схід від Стоходу.
Армія Ботмера. Дїяльність стеж і успішні сутички в поли, положенім перед становищами.
Балканський терен війни. Наші передні сторожі на південь від озера Допран відперли огнем неприятельські війска. 