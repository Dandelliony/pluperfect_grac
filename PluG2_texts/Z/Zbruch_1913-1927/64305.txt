† Лягли головами

Д-р Омелян Левицький, сотник Українського Сїчового війска, в горожанськім житю адвокат в Долинї (передше в Турцї), член Ширшого Народного Комітету, повіт. орґанїзатор і муж довіри укр. нац-дем. партії, орґанїзатор численних народнїх інституцій в Турчанщинї і Долинщинї, — погиб ґеройською смертю дня 22. марта с. р. в Карпатах, як командант т. зв. гуцульської сотнї УСС.
Покійний роджений 31.7.1975 в Коломиї по скінченю краківського унїверситету адвокатським конципієнтом в Новім Санчи, де визначив ся як енерґічний співробітник неб. надрадн. Петра Лінинського (з донькою котрого Оленою опісля подружив ся) та надрадн. Василя Яворського. Як адвокат осїв в Турцї, де став душею молодої, та слабкої ще укр. орґанїзації. За час кількалїтного його побуту в Турцї так скріпилась укр. орґанїзація, що з того повіту міг опісля вийти послом Українець, Покійний оснував в пошті філїї "Просвіти" і "Сїльського Господаря", заложив Кредитове Товариство і сотворив при підмозї українського духовенства і учительства українську повітову орґанїзацію. Коли опісля з приватних причин перенїс ся до Долини, укр. орґанїзація в Турцї розвивала ся вже власною силою дальше. Вложив він в неї чимало труду і гроша як орґанїзатор і референт читалень, Сїчий, віч і зборів в сїм гірськім темнім і тодї ще переважно москвофільськім повітї.
З вибухом війни став з порученя Боєвої Управи орґанїзатором стрілецтва в Долинщинї та явив ся в Стрию на чолї добровольцїв з Долинщини. Затягнув ся в ряди УСС. як звичайний рядовик. З кінцем вересня 1914 обняв як стар. десятник провід одної з т. зв. двайцяток, що мали вести підїздну війну в Бескидї. В жовтни 1914 став четарем в куріни Шухевича, де обняв команду підїздної війни. Перейшов зі своєю четою Турчанщину та дійшов аж до Східницї, Борислава і Дрогобича, звівши по дорозї ряд щасливих сутичок з Росіянами, в котрих визначив ся сміливістю, холоднокровністю, бистротою орієнтації і проворністю. В Бориславі захопив він в свої руки смілим підступом заступника "уїздного начальника" Дрогобича Рапоту, а в Кропивнику важні тайні російські документи воєнні. При відворотї армії серед снїгів та заверюх громадив недобитки инших сотень та привів їх щасливо до Коша в Ґорондї. Вже одначе в першій половинї падолиста 1914 знов рушив в Бескид на підїзну війну, яку в снїгах і морозах провадив з невтомною бравурою. В признаню заслуг став в грудни 1914 старшим четарем і був поданий до відзначеня, якого до смерти не одержав. Як ст. четар брав участь в гірській кампанїї і походї через Бескид, в приступах на Маківцї, опісля в походї через Болехів до Галича, де як командант передної сторожі під російським огнем перший перейшов Днїстер і обсадив примісток коло двірцю. В тім часї став сотником. В Галичи був командантом станицї. Звідти перебув Покійний похід під Стрипу і як командант передної сторожі йшов 4. вересня 1915 поза Людвиківку аж до Серету. В позиційних боях над Стрипою командував своєю сотнею на Веселій, де відперто численні російські приступи та перебуто пекольні пальби ворога. Доси доля його хоронила, але здоровлє, підорване майже дволїтними трудами в полї, стало недомагати. Сотника Левицького признано нездатним до служби на фронтї і він згідно з порядками мінїстерства кр. обор. що до суперарбітрових стрільців, — відійшов до свого полку кр. оборони, де дізнав ся, що військо вважає його звичайним рядовиком. Супроти cего добровільно зголосив ся до служби в поли як стрілець і дня 27. падолиста 1916 відійшов з Коша на чолї т. зв. гуцульської сотнї УСС. в буковинські Карпати, на одну з найбільш експонованих позицій. Там і погиб геройською смертю 22. марта с. р. Дня 24. марта с. р. поховано його на верхах Кирлибаби.
Був то Сїчовий Стрілець, що смертю засвідчив свої ідеали, один в найсвітлїйших, яких видїло стрілецтво. Почутє обовязку, пожертвованє свого єства аж до самовідреченя, геройська сміливість та проворність, а притім скромність та брак всякої зависти і фалшивої амбіції були прикметами Покійного. Був взірцем українського борця за волю. В. Й. П.!
Покійний лишив вдову і двох сиріт. Дня 4. цвітня с. р. відбудеть ся в Сїч. Коши торжественне заупокійне Богослуженє в память сотника-героя. 