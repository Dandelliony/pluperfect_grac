Вечерницї в честь Івана Франка — Сільська траґедия на угорській Руси. — Ґоркий про амнестию. — Патріотичний похід в Берлїнї.

Вечерницї в честь Івана Франка уладив вчера 16 с. м. „Сокіл III“ з городецького передмістя в гарно прикрашеній салі „Сокола“. Зібраним пояснив ст. прав Вол. Пежанський цїль сих вечерниць та вказав на заслуги Ів. Франка для українського народу і його значінє для українського письменства. Потім дружина „Бандуриста“ відспівала кілька пісень. Опісля маленька Іра Алексевичівна і Єльза Музиківна віддеклямувили кілька віршів (Розвивай ся, Ворожбит, Ляхам), а п. Пежанський заграв два скрипкові соля. Відспіванєм національного гимну „Ще не вмерла“ закінчили ся вечерницї.
Теперішний будинок австро-угорського Банку (при улиці Третого мая ч. 9) купив галицький Промисловий Банк за 965 000 корон. Як австро-угорський Банк випровадить ся до свого нового будинку (при улицї Міцкевича), то до старого будинку, по відповідних адаптациях, спровадить ся Промисловий Банк.
Сільська траґедия на угорській Руси. В мармароськім комітатї в селї Ясїню (Керешмезе) відкрили власти страшне убийство. Лісний робітник Андрій Попадючок, жонатий, був цїлими , тижнями в лїсах на роботі. Там довідав ся, що його жінка Олена тримає собі в часї його неприсутности любовника Івана Матрука. Вернувши домів, Попадюк і собі найшов любовницю Анну Ковбаснюківну, котру спровадив до своєї хати і з того часу на однім обійстю жили дві родини, а се чоловік з любовницею і жінка з любовником. Минулої осени пійшов Попадючок знова в лїс на роботу, а його давна жінка Олена задумала убити свою суперницю й уладивши принятє, упоїла горівкою Ковбаснюківну, та в пянім станї разом зі своїм любовником удусила її та закопала тїло в стайні. Коли Попадючок вернув ся домів, сказала йому дома, що Ковбаснюківна утїкла з якимось зелїзничником. Але коли побачила Попадючка і її любовник, що Попадючок їм не довіряє, убили його в подібний спосіб як і Ковбаснюківну і також закопали в стайнї. Сьвідком сього була тільки маленька донечка Попадючків, котра зрадила сю тайну перед одним господарем з Ясїня. Се донесло ся до жандармериї, яка зараз арештувала Олену Ковбаснючку і Матрука та закованих відставила до арешту. Тут Олена не хоче признати ся до вини, а говорить, що убийником є тільки Матрук.
Ґоркий про амнестию. Berliner Tageblatt доносить в телєґрамі з Риму: Ґоркий, котрий одержав амнестию, заявив, що не зробить ужитку з дозволу вернути до Росиї, волить лишити ся на Капрі, де чуєть ся лїпше й безпечнійше нїж в Росиї. Ґоркий побоюєть ся, що коли би вернув ся до Росиї, то без уваги на амнестию, наразив ся би на ріжні неприємности.
Патріотичний похід в Берлїнї. Похід з смолоскипами, який уладило стоваришенє для поширеня знаня істориї, дня 16. с. м. відбув ся дуже торжественно. В поході взяло участь 20 ґруп з 10 музичними капелями, богато національних стоваришень і корпораций, яких 4000 до 5000 осіб. Похід задержав ся перед цїсарськсю палатою. Тут у вікнї явила ся цїсарська пара. Цісар приняв комітет сьвяточного походу, якому заявив свою радість за патріотичне уладженє сьвята. 