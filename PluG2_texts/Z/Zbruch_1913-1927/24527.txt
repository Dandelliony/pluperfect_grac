Чужі про Здвиг.

Від перебуваючої у здвигові днї у Львові п. Їндри Духоньової — провідниці вправ "Сокола" в Празї-Жіжков і голови академічного жіночого кружка "Беседи" одержали ми отсї щирі замітки в чеській мові про наш здвиг, які подаємо в перекладї:
Дорогі Братя.
Перед двома лїтами в р. 1912. прирекла я Вашим товаришам, які загостили до нашої золотої, стоверхої Праги, що за два роки приїду поглянути на Ваш здвиг до Львова. Прирекла й приїхала! — Приїхала я, хотяй Ваші товариші остерігали мене, що розчаруюсь в своїм ожиданю тому, що походжу з народу, якого Сокіл виховав безперечно найкрасших на цілім сьвітї борців. Їхала я без уваги на се розчарованє тому, що знала я, чого в дїйсности можу надїятись, знаючи обставини, в яких живе український нарід і длятого не могла я очікувати нїчого такого, як у нас Чехів, бо Ваш Сокіл молодший від нашого та більшість вправляючих у Вас се селяни, які зі згляду на свою тяжку працю мусять при вправах поборювати оправдані трудности.
Заважує тут і се, що ми в порівнаню з Вами народ маючий та жиємо в цілком инших обставинах. — Тому їхала я до Вас з одушевленєм — зі серцем повним щирої — сестерської любови тому і не зазнала я розчарованя.
З пошаною глядїла я на Ваш похід, котрий гуртував мущин і жінок, старців і дїтий, де разом демократично як у нас ішли поруч себе міщани та селяни, посли, студенти, урядники, ремісники і робітники. Сей похід був переконуючим доказом любови Вашого народу до рідної землї і великого орґанізацийного змислу Вашої інтелїґенциї.
Коли я глядїла на Вашу інтелїґенцию, яка вела похід, на Ваших селян зі засупленимй бровами, що різко ступали за справними їздцями, на опалених пластунів, на Ваших стрільців, в яких лицях можна було доглянути сей сум, який надав лицю гнет та сьвідомість власної відвічальности, котру поносять вже нинї на своїх молодих раменах, — коли я глядїла на Ваші жінки і дївчата, які удали ся в далеку дорогу, аби доказати, що є Українці і на Ваші дїти, які дрібними ноженятами ледви доганяли других — коли я на се глядїла, кликали мої уста веселе "Na zdar!" але горло здавило зворушенє і слези тиснули ся до віч.
Позвольте однак кілька критичних уваг:
Народні одяги, які я бачила в походї, були дїйсно гарні, однак нїяк не відповідали їм ті по просту великанські парасолї, які деякі селяни несли при собі. Мабуть лїпше було би відложити їх на час походу.
Мило вразив мене вигляд майдану. Гарна площа.
Що до самих вправ, то треба признати, що в цілости були вони гарні, лиш тут і там уставка і критє були нерівні. Мушу підчеркнути, що найлїпше вражінє зробили вправи Сокілок булавами як легкостию уставки, так нїжностию і рівночасностию рухів.
Добре зроблено, що міські руховики, яких вправи точно і різко випали, виходили сейчас як лише почали відходити руховички.
Вправи для селян були добре дїбрані і переведені.
Одна стовпина руховичок, які вийшли до вправ лентами, зіпсула вихід так, що розстрілена була на три части; було річию бічного впорядчика, щоби сю хибу справив, що однак на моє здивованє не зробив і полишив так стовпину, чим вражінє цілого образу де-що зіпсувало ся. З сеї похибки пізнала я, що сї дївчата, вправляючі лентами, були може в перше на більшім здвизї, або були трошка збентежені, бо могли самі справити ся. Все таки їх вправи лентами випали з похвали гідним стремлїнєм до досконалости.
Впрочім всї ті дрібні похибки належить оправдати сим, що вправляючі з сїл не доспали ночи, а крім сего дуже змучені були походом. Як можна було з всїх вправ завважати, завдали собі поучники великого труду.
Належну честь треба віддати українським стрільцям. Іх почутє карности та виведенє війскових вправ оружєм дїйсно захоплювали, а їх точка була одною з найлїпших.
Будованє веж на драбинках доказувало зручности і певности всїх учасників. Сей, що робив "вершок", поводив ся з великою певностию та меткостию, яка проявлялась в його зіскоках. Віддїли на приладах цілком задоволяли, іменно на дручнику і на столї.
Музика відповідала вповнї. Булоби однак лїпше виглядало, коли-б грала була музика сокільська або сїчова, бож прецінь знаємо, що Українці, се нарід музикальний. В цілости віднесла я вражінє як найкрасше.
Змагань другого дня я на жаль не бачила, але про їх вислїди я чула. Печаливі стараня "України" запевнювали їм успіх наперед.
Милим спомином позістане менї приятельський недїльний вечер, де я чула з уст провідників і заступників українського народа тільки розумних і взнеслих слів. Любов і сила Вашого простого люду оправдує надїї на лїпшу будучність Українців. При тім мушу подякувати за прояви симпатиї, яких я яко Чешка від всїх дізнала.
Не можу перед Вами затаїти свого обуреня з причини твердженя Поляків в часописях, що Ви на свій здвиг одержали пруські гроші. Плиткість і злобу такого твердженя не потрібно доказувати. Коли би Ви були звезли селян за пруські гроші лиш так до Львова, то були б ті люди йшли як гонене стадо, яке йде тому, що його пан купив. Сим людям однак проглядало з очий одушевленє і захопленє. Мужики і жінки були запорошені та умучені, а прецінь йшли бадьорно, не волїклись. Їх очи жаріли розумінєм і волею як зорі. Вони йшли тому, що кликала їх Вітчина. Впрочім противить ся моїй гордій чеській природї заниматись нїкчемним твердженєм нечисленних фанатичних людців, вистарчить, коли скажу: "Хто легковажить працю другого, хоче тим закрити свою власну безсильність".
Що відносить ся до Ваших москвофілів і їх погляду про Вашу роботу, то мушу сказати, що ми Чехи о ренеґатів цілковито не дбаємо. Перевертень ніколи ворогови не поможе, а нам своїм відходом не зашкодить. Говоримо: "І суп своє гнїздо любить!" Ренеґати, що випирають ся свого роду, є гірші від супів.
Вірю, дорогі Братя, що не возьмете мені за зле сих кілька слів. Пливуть вони зі щирого серця, диктовані переконанєм та замилованєм до правди.
Надії на красшу будучність України запевнені, бо надїї Вітчини спочивають в Вас!
Свитає!... Працюйте витревало, оріть та сїйте, щоб Ви готові були, коли виплине на небозвід сонце справедливости, яке мусить засьвітити на шляху розвою українського народу.
Йогож лїпшій будуччинї на зустріч підношу грімке "Na zdar!"
Jindra Duchonova.  