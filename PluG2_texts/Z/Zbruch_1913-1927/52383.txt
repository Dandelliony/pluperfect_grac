◦ ◦ ◦ ◦ ◦ ◦ ◦ ◦ ◦ ◦

Морська битва під Скаґерак.
Ще один опис битви.
БЕРЛЇН (Ткб). Бюро Вольфа одержало з міродатної сторони про морську битву під Скаґерак ще отсї відомости: Нїмецькі оружні морські сили виплинули на повне море, щоби приневолити до битви часть анґлїйської фльоти, яка в послїднім часї появилася при норвежськім березї. Неприятель появив ся дня 31. мая о годинї 4.30 пополудни у віддаленю 70 морських миль перед Скаґерак, найперше в силї 4 малих кружляків. Наші кружляки пустили ся сейчас в погоню за неприятелем, що ідучи як найшвидше, утїк в північнім напрамі. О годинї 5.20 запримітили на наші кружляки дві неприятельські кольони неприятельських боєвих кружляків і більшу скількість малих кружляків. Неприятель розвинувся в полудневім напрямі. Наші кружляки наблизили ся на яких 13 км. та отворили, їдучи з полудневого і полуднево-східного напряму дуже успішний огонь на неприятеля. Підчас битви знищено два анґлїйські боєві кружляки і один контрторпедовець. Після півгодинної битви запримічено на півдні і від неприятеля дальші тяжкі неприятельські сили. За раз опісля підняла головна нїмецька сила битву. Неприятель завернув сейчас в північнім напрямі, щоби вхоронити ся перед нашим огнем і обїхати наш фронт. Наша фльота, пливучи можливо найшвидше, наступала на неприятеля. Підчас сеї части битви знищено один кружляк та два контрторпедовцї. Дневна битва проти анґлїйської фльоти стихла, аж стемнїло ся. Не числячи численних легких окружних сил, брало в нїй участь 25 великих анґлїйських боєвих кораблів, 6 анґлїйських боєвих кружляків і найменше 4 панцирні кружляни проти 16 нїмецьких боєвих кораблїв, 5 кружляків і 6 великих лїнїйних кораблїв. Коли прийшла темна ніч, перейшли наші фльотилї до атаків на неприятеля. Підчас того знищено один боєвий кружляк, один кружляк кляси Ахиль, один а імовірно два неприятельські малі кружляки і найменше 10 контрторпедовцїв. Ескадра старших лїнїйних анґлїйських кораблїв приїхала з південного напряму що йно 1. червня після покінченої битви і не піднимаючи боротьби та не увійшовши в округ дїяльности наших сил завернула.
Спростованє невірних вістий.
БЕРЛЇН (Ткб.) Бюро Вольфа. Заграничні дневники розширили вістку, немов би знищено два нїмецькі Цеппелїни в битві під Скаґерак. Як довідуємо ся з віродостойної сторони, та вістка є видумана, бо нїякий з нїмецьких Цеппелїнів нї лїтаків не є втрачений.
Авдієнція ґр. Штірка у цїсаря.
ВІДЕНЬ (Ткб.) Цїсар приймив дня 4. червня о годинї 12 в полудни на окремій довшій авдієнції.
Нїмецький канцлєр у цїсаря Вільгельма.
БЕРЛЇН (Ткб.) Цїсар Вільгельм приймав нинї в новій палатї канцлєра і вислухав його звіту.
Мінїстерська рада в Італїї.
ЛЮҐАНО (Ткб.) Президент італїйських мінїстрів Саляндра вернув з головної кватири, де конферував з королем і Кадорною. Скликав він сейчас засїданє мінїстерської ради, на якій предложив звіт про вислїди нарад та свої вражіня з головної кватири.
Російське звідомленє.
ВІДЕНЬ (Ткб.) З воєнної пресової кватири доносять: Звідомленє російського ґенерального штабу з дня 3. червня: Неприятельска артилєрія острілювала кількакратно околицю Шльок і примісток Ікскіль. В кількох частинах відтинка Дінабурґ веде ся також завзята боротьба артилєрії. В ночи на 2. червня острілював неприятель з тяжких і полевих гармат з найбільшим завзятєм наші становища на схід від Крева. Дня 1. с. м. вечером о годинї 10. пішов неприятель наступом проти відтинка коло села Боґушки (16 км. на північний схід від Крева), та мусїв відступити серед огня нашої піхоти.
Спростованє неправдивих італїйських звідомлень.
ВІДЕНЬ (Ткб). З воєнної пресової кватири доносять: італїйське звідомленє з 27. мая сповіщає, що італїйська ескадра лїтаків знищила наші провіянтові маґазини в Кешах. То звідомленє не відповідає правдї, бо в згаданій місцевости зовсїм не занотовано нїяких атаків неприятельських летунів. У звідомленю з 28. мая подає Кадорна, немов би у відтинку Монте Сан Міхелє два вибухи мін, спричинені італїйськими війсками, ушкодили значну часть наших укріплень на схід від Потеано, причім залога тих укріплень дуже потерпіла підчас утечі від італїйського огня. Супроти такого зображеня подїй треба згідно з правдою ствердити, що Італїйцї дїйсно на західнім стоцї Монте Сан Mixелє висадили міну і ушкодили незначну частину нашого висуненого наперед становища, одначе Кадорна в урядовім звідомленю промовив факт, що Італїйцї мимо кїлькакратних проб не вспіли обсадити вирви, спричиненої висадженєм мїни та що противно ту міну обсадили оборонцї, які буцїм-то втїкали, і від того часу її посїдають. Італїйцї висадили також дня 29. мая міну перед нашим фронтом. Вирву, яка з того повстала, обсадили також наші жовнїри. Дня 29. мая сповістили Італїйцї, що протинаступ їх війск висвободив дві батерії на Монте Моссіко на північ від Асіяґо, коли ті батерії окружено. Той факт представлений невірно. Наші війска добули в теренї, про який бесїда, на Монте Дорольо шість італїйських гармат. Італїйцї пішли протинаступом, щоби назад добути батерії та їх відкинено в боротьбі з близька і картачевим огнем їх же власних гармат, які обслугувала наша піхота, і підчас того Італїйцї мали тяжкі втрати. Шість італїйських гармат, які там були, є досї в наших руках.
Вибух в італїйській фабрицї пороху.
ЛЮҐАНО (Ткб). У фабрицї пороху в Forte dei Marni був вибух, який ушкодив 9 варстатїв для виробу стрільничого пороху і 15 муніцїйних варстатів. Дуже богато робітників погибло і було ранених. Полїція арештувала кілька осіб під закидом спричиненя того вибуху.
Воєнні комунїкати австро-угорського ґенерального штабу з 5. червня.
Війна з Росією. Дожиданий від довшого часу атак російських південно-західних війск розпочав ся. На цїлім фронтї між Прутом і колїном Стиру коло Колків розгоріла ся велика битва. Коло Вікна йде завзята боротьба за посїданє наших найбільш наперед висунених становищ. На північний захід від Тернополя вдало ся неприятелеви вдерти ся хвилево в окремих місцях до наших ровів. Проти наступ викинув його. З обох сторін Козлова на захід від Тернополя розбили ся російські наступи перед нашими перешкодами, коло Ново-Олексинця і на північний захід від Дубна вже в нашім огни артилєрії. Також коло Сапанова й Олики йдуть завзяті бої. На південний захід від Луцка зїстрілили ми неприятельського летуна.
Війна з Італїєю. В области на захід від долини Астіко була вчера боєва дїяльність загалом слабша. На південь від Посіни взяли наші війска сильну точку опори й відперли кількаразові проби Італїйцїв відзискати її. На схід від долини Астіко наша боєва ґрупа взяла приступом на схід від Арсієро ще Монте Паночіо (на схід від Монте Барко) і панує тепер над Валь Канаджія. Проти нашого фронту на південь від граничного кута звернуло ся знов кілька атаків, які всї відперто.
На фронтї Побережа неприятельська артилєрія стріляла більше нїж звичайно. В відтинку Добердо були дїяльні віддїли неприятельської піхоти, з якої випадами ми легко дали собі раду.
Війна на Балканї. Супокій.
Воєнні комунїкати нїмецького ґенерального штабу з 5. червня.
Західний терен війни. Вчера вечером рушили Анґлїйцї знов до наступу проти втрачених ними становищ на південний схід від Іперн, одначе сей наступ зломив ся в нашім артилєрійськім огни. Так само не вдав ся зроблений по підготованю при помочи ґазу слабий француський наступ коло Пріне в Шампанїї.
На західнім березї Мози поборювала наша артилєрія з добрим вислїдом ворожі батерії й шанцї. Француську піхоту, яка на захід від дороги Окур пробувала посунути ся проти наших ровів, відперто. На правім березї продовжаєть ся з незменшеним завзятєм остра боротьба між лїсом Каєт і Дамлюп. Неприятель пробував, вводячи до бою маси піхоти, відібрати нам осягнені в останних днях здобутки. Найбільші зусиля робив він в лїсї Шапітр, на хребтї Фімен (на південний захід від села Во) і в околици на південний схід звідси. Всї француські наступи відперто зовсїм при найтяжших втратах для неприятеля.
Наші вивідні віддїли вдерли ся над Ізерою, на північ від Арра, на схід від Альбер і коло Альткірх в неприятельські становища, полонили неранених 30 Французів, 35 Анґлїйцїв і здобули одну метавку мін.
В воздушній боротьбі над хребтом Марр, над Кімієр і перед Сувіль зістрілено по одному француському лїтакови.
Східний і балканський терен війни. Нїчого нового.
В воздусї. Бої наших летунів в місяци маю були успішні. Ворожі втрати виносять: в воздушній боротьбі 36 лїтаків, через зістріленє з землї 9, через недобровільне спущенє поза нашими лїнїями 2, разом 47 лїтаків.
Наші втрати в воздушній боротьбі 11 лїтаків, не вернуло 5, разом 13 лїтаків. 