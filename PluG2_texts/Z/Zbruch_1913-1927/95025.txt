◦ ◦ ◦ ◦ ◦ ◦ ◦ ◦

  Обмеження залізничого руху. На шляху Львів-Станиславів-Неполоківці буде курсувати тільки один особовий поїзд ч. 325, відїзд зі Львова год. 23.10 та з поворотом поїзд ч. 320 приїзд до Львова год. 12.04. Розпорядки дирекції залізниць на час обмеження залізничого руху. Білєтні каси на залізницях будуть в часі обмеження руху продавати білєти щойно на годину перед відїздом поїзду і то тільки в міру вільних місць. Особова каса в будинку львівської дирекції залізниць буде на той час замкнена. Подорожних без білєтів не буде прийматися рішучо до поїзду. На случай одначе, колиб таки всів хто без білєту, буде на найблищій стації виключений від дальшої їзди, після стислого примінення розпорядків реґуляміну руху. Хто може їздити підчас обмеження залізничого руху? Міністерство залізниць оголошує, що підчас обмеження залізничого руху від 17 до 31 січня їзда особовими поїздами дозволена лише: 1) соймовим послам, 2) урядникам і військовим, котрі лєґітимуються відповідним потвердженням, що їдуть в службі, 3) приватним особам лише тоді, коли вилєґітимуються посвідкою орґанів міністерства внутрішних справ, а саме староства, що їх подорож є невідклична. Ця постанова обовязує і подорожних, котрі їдуть у спальних ваґонах, а не обовязує що до їзди в підміських ваґонах.   Конфіскати останними часами сипляться на пресу безперестанку. Конфіскують на право й ліво, особливо українські часописи. В останних днях сконфісковано "Вперед", "Гром. Думку", "Н. Раду", а вчора "Dziennik Ludowy" за те, що писав про непорядки, які панують в залізничій дерекції у Львові.   Українські школи на Бесарабії. Румунський уряд асигнував 8 міліонів франків на українські школи в Бесарабії. В Хотині, столиці Округа, де більшість населення становлять Українці, має повстати український ліцей. (La voce dell'Ucraina).   Ціни спіритусу підвищено так, що 1 літра спіритусу буде коштувати 74.5 к., а для лічничих цілей буде коштувати 43 кор. На случай заплати марками належить придержуватися реляції 70 марок за 100 к.   Вперед!  