Реформа правничих студий в Австриї.

Мінїстерство просьвіти займаєть ся вже від довшого часу справою реформи студий на правничих факультетах. Дотеперішна проґрама студий, з 1893 року, вже перестаріла і невідповідна. Значно посунула сю справу вперід комісия для реформи адмінїстрациї своїм предложенєм, а тепер правничий факультет видрукував свої уваги в справі згаданої реформи. В увагах сих пропонуєть ся обмежити період правно-історичних студий на на три курси, а іспит призначити на 14 останних днїв третього курсу. Дотеперішний другий період студий має бути подїлений на два періоди, з котрих перший кінчив би ся судовим іспитом, другий полїтичним. В першім періодї належить завести як обовязкові предмети "Вступ до науки про право та державу" і "соціольоґію". Дальше, пропонуєть ся обмеженє годин римського права на 15, німецького на 8, церковного на 5, скасованє викладу істориї устрою австрийської держави (Reichsgeschichte) а завести натомість обовязковий виклад істориї конституційного й адмінїстрацийного устрою Австриї (Verfassungs- und Verwaltungsgeschichte). Зростаюче значінє знаня права народів було би остільки узгляднене, що виклад його був би обов’язків, одначе без іспитового примусу. Студенти мають бути управнені слухати вже в першім періодї деяких викладів з другого періоду найбільше 10 годин після власного вибору, і ті години будуть їм почислені. Що до мінїмум годин пропонуєть ся: Не має бути вчислений той курс, котрий не обіймав бодай 10 годин правничого факультету; пересїчне число годин на курс — 20. Сих 20 годин мусить складати ся з викладів на правничім факультетї. Крім сього мають студенти мати обовязково бодай 4 годин семинара, з того 2 римського права; в другім періодї 8 до 10 годин семинара з довільним вибором предметів. 