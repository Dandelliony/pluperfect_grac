◦ ◦ ◦ ◦ ◦ ◦ ◦ ◦ ◦ ◦

Митрополит живе. Нинї, 20 с. м., в полудне дістали ми отсю телєґраму: Відень, 19. вересня, 8. год. веч. З найкомпетентнїйшого жерела довідую ся власне про успіх запитаня еспанської амбасади про долю митрополита ґр. Андрія Шептицького. Я є в щасливім положеню донести, що всї вісти про смерть Митрополита є фалшиві. Нинї по пол. прийшла відповідь, що Митрополит живе. Ярослав Весоловський.
З наших шкільних справ у Львові. На послїднім засїданю "Народного Комітету" порушено справу приміщеня школи Грінченка у Львові, якої льокаль забрала війсковість на свої цїли, так що понад 300 дїтий сеї школи не може побирати шкільної науки. Рішено вислати депутацію до ґенерала Рімля, щоби увільнив льокаль сеї школи від війскового кватирунку. Ві второк 19. с. м. була в сїй справі у ґенерала Рімля від Народного Комітету депутація, в склад котрої входили: о. крил. Чапельський, о сов. Стефанович і директор д-р Федак. Ґенерал Рімль вислухавши домаганя депутації, прирік до кількох днїв льокаль при Городецькій вул. ч. 15 віддати знов на українську школу ім. Грінченка.
Наш земляк, оперовий співак тенор Алчевський виступати-ме в найблизшім сезонї, як доносить "Биржевыя Вѣдомости" спершу в Петербурзї, а потім у Москві. Крім сього візьме участь в однім з симфонічних концертів імператорського російського музичного товариства. Алчевський звертав ся до дирекції, щоби для нього включено до репертуару оперу француського композитора Баше "Шемо", та сего бажаня не сповнено через те, що репертуар опери уже давно уложено й затверджено. Літо провів наш артист-співак у купелевім кавказькім місцї Кисловодську, де виступав кілька разів гостинно. 