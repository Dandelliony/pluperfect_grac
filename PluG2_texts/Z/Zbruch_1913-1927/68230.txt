Польські формулки в українській справі.

Львів, 6. липня 1917:
Серед того благодатного духового підєму, в якім живе нинї українська суспільність Австрії в обличю епохальної подїї могучого полїтичного відродженя закордонної України, подїї, від якої буде числитись нова доба в історії Европи цїлої, а середної і східної з’осібна, — серед сього підєму, річ зрозуміла зрештою, призабули ми поспитатись: Куда нинї дїлись і які вони нинї міни мають — усї пп. Брікнери і Смольки, Лєони Васїлєвські і Адами Новіцькі, і всї ті їм подібні "edle Polen aus der Polackei", котрі задачею свойого житя були поклали обдурювати свою суспільність про суть і розміри, сучасність і будучність українства на закордонній Українї? Обдурювати і оклевечувати! Применшувати і осмішувати, представляти "ukrainc-їв" (у знаках наведеня і малою буквою на знак погорди писаних!) наче купку з части збожеволїлих, в части за пруські марки куплених одиниць, котрі не мають нїякого значіня серед маси українського "chłopstw-a", яке, мовляв, тільки за тим і тужить, аби як найскорше потонути на віки в російськім мори! Великими і малими книжками, брошурами і статями впирали ті польські патріоти такі "правди" в свою суспільність, а суспільність та "орієнтувала ся" в українській справі на підставі таких правд.
Де вони тепер ті пп. Смольки і Брікнери? Може би видали новими накладами свої клеветничі брехнї — що?
Але нетільки свою польську суспільність виводили ті польські учені і публїцисти в поле. Вони з рівною, а часто й більшою завзятістю, силкувались підвести всї можливі круги австрійсько-угорського і нїмецького полїтичного світа під ті свої формулки в українській справі — формулки легковаженя і недоцїнюваня.
Нинї будівля їх брехонь і клевет впала на їх голови. Вони скомпромітовані і вкриті соромом — всї ті польські "знавцї" і "дорадники" польських і австрійсько-нїмецьких полїтичних кругів на точцї українства. Але наслїдки тої довголїтної, безсовісної пропаґанди польських брехонь і клевет відчувають нинї нетільки Поляки самі, і нетільки ми, а — може ще більша діймаючо — сфери відповідальні за хід великої полїтики. Приходить ся переучуватись, приходить ся направляти — що і на скільки ще можна направити...
Але польська кампанія брехонь проте, мимо компромітації, якої зазнали польські учені і публїцисти, таки не спинилась. Якась орґанїчна схильність до самодурства і піддурюваня инших, в звязку з слїпою захланністю на що раз нові "здобутки" для "polskości", звернула вроджену певним польським кругам енерґію брехливости від традиційного заперечуваня українства — на нові шляхи. На один із сих шляхів хочемо нинї вказати: се шлях, що має повести Поляків до здобутя "польської" Волинї і до усуненя українства з сеї корінно української землї. На Волинї Поляків, як людности, зовсїм нема. Є трохи великих і середних дїдичів, є трохи двірських офіціялїстів і більше нїчого польського там нема. Прим. Жидів на Волинї значно більше ніж Поляків.
Одначе сей дїйсний стан річий нї трохи не бентежить запеклих у брехливости і заслїплених у захланности "ekspanzyi na wschód" польських "імперіялїстів". Нинї вони силкують ся вперти в себе і у власти окупаційні, що Волинь "polska ziemia". Розпочав ся страшенний крик за закладанєм на Волинї польських шкіл і польщенєм істнуючих українських. Для кого? — питаємось. Для купки дїдичів і офіціялїстів? — Нї — для "włościaństwa polskiego"? А що такого "włościaństw-а" там нема нї крихітки, то польські фабриканти брехонь рішилось представляти наче за корінних Поляків тих Українцїв латинського обряду, які мешкають на Волинї. Се Українцї мовою і походженєм, звичаями і антропольоґічними признаками; нїколи Поляками не були нї вони і батьки їх, а що вони римо-католицької віри, то воно тому, що за часів польської Річпосполитої польські пани насильно перевели їх предків цїлими селами з православя на лат. обряд. Се насильство з-перед 200 чи 300 років є нинї для польського полїтичного "Hochstappler-ства" "титулом правним", щоби простягати руку по Волинь.
Сей волинський похід Поляків є одною великою провокацією цїлого українського народу по обох боках кордону. Звертаємо увагу українських послів на сю роботу, щоби її прилюдно наклєймили і освітлили тай аби у відповідних властий поробили найенерґічнїйші заходи, щоби покладено врештї конець новому і шкідливому польському гумбугови ж "polskością" Волинї. 