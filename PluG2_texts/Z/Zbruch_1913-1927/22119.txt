◦ ◦ ◦ ◦ ◦ ◦ ◦ ◦ ◦ ◦

Дирекція українського театру, упрошена місцевими та замісцевими громадянами, рішила ся приїхати до Калуша зі своєю трупою та дати дня 9., 10., 11. в сали "Народного Дому" ще три представленя. В суботу 9. мая "Галька", в неділю 10. мая "Чорна пантера та білий медвідь", понедїлок 11. мая "Еней на мандрівці", опера д-ра Лопатинського. Можна сподїватись, що місцева і замісцева публика підіпре наш театр та виповнить на всїх трех представленях салю по береги.
Великі маневри кавалєриї в середній Галичинї. Під вражінєм досьвідів з останної балканської війни задумала війскова управа подбати більше про двигненє і скріпленє кавалериї, котрої операцийне і тактичне значінє в останнім часї значно зросло. В тій ціли уряджуєть ся на осїнь великі маневри кавалєриї в середній Галичинї. В маневрах візьме участь львівський і перемиський корпус кавалєриї, а також деякі реґіменти з инших корпусів при підмозї віддїлів з машиновими карабінами і роверових компанїй.
Запомоги для емеритованих учителїв. В буджетї краєвого шкільного фонду за 1913. рік визначив сойм 50.000 кор. на запомоги для емеритованих учителїв народних, котрі перейшли в стан спочинку перед днем 1. липня 1907 і для оставших по них вдів і сиріт. З сеї квоти, що стоїть до розпорядимости краєвій шкільній радї, можуть бути удїлені також пізнїйшим емеритам, а також їх вдовам і сиротам в случаях, які заслугують на особливе узглядненє. Прошеня о запомогу повинні вносити інтересовані до кр. шк. ради, долучуючи декрет признаня емеритури згл. вдовичої чи сиротинської пенсиї.
Для пошанованя сотих роковин уродин Т. Шевченка було дня 24. цьвітня сьвяточне засїданє "Towarzystw-a Słowiańsk-ого" в Кракові. Радник Завілїнський, директор IV. ґімназиї, редактор "Poradnik-a językow-ого", почав засїданє гарною промовою, котру закінчив словами: "On kochał Ukrainę! Kochajmy go!" Відтак виголосив поет Богдан Лепкий півторагодинний виклад, в котрім на історичнім тлї змалював велику постать поета і борця за волю, начеркнув лїнїю його лїтературної творчости, та вказав на високу стійність його визвольного слова. Слухачам основний виклад припав дуже до вподоби. 