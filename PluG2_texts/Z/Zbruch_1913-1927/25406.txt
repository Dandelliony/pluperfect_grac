Війна і економічне житє.

ВІДЕНЬ. (Ткб.) З компетентної сторони просять о оголошенє слїдуючої відомости: В виконаню розпорядженя мінїстерства рільництва з дня 5 серпня 1914 що до позисканя сил до робіт пільних і жнив, мінїстерство зелїзниць признало призначеним для сих робіт робітникам коли їх висилає ся групами, аж до відкликаня одноразовий свобідний проїзд зелїзницею з місць їх побуту до відносної стациї на лїнїях австрийських державних зелїзниць і на тих лїнїях, на яких уряд державних зелїзниць має право тарифованя. Право безплатної їзди одержать ті, хто буде мати виказ посередництва праці, виданий урядами зелїзничими, виповнений бюрами посередництва праці або комітетами, що опікують ся над заробкуючою молодїжию, управами охоронок, союзів рукодїльничих, а також властями полїтичними. Викази сї мусять бути виставлені на гурт що найменше на 5 осіб. Корпорациї мають такі викази заосмотрити в написи: "Робітники для жнив". Близші відомости про поїзди, призначені для перевозу робітників вільних, можна дістати на стациях зелїзничих.
З Маґістрату інформують нас, що зажаленя на визиск при продажи споживних артикулів можна вносити устно або писемно кореспонденцийними картками до міського уряду торгового (Ратуш, партер), з докладним поданєм особи, що вносить зажаленє і особи продаючої
Ціна хлїба житнього. Намісництво доповнило свій рескрипт з дня 4 б. м. про максимальні ціни продуктів поживи означенєм ціни одного кільоґрама хлїба житнього на 54 сот.
ВІДЕНЬ. (Ткб.) Секретарият біржі товарової подав до відома, що після заяви дирекциї зелїзнищь від вчерашнього дня почавши дозволена є висилка засобів поживи в тім і збіжа без вимаганого перед тим дозволу. Далї президия біржевої палати оповіщує, що з причини воєнного стану торговля збіжем знаходить ся в тяжкім положеню і радить, щоб кождий обмежував свої інтереси, о скілько то можливе в сей спосіб, що засистує свої інтереси при відповідних цінах.
Для поясненя. З огляду на інтерпеляції деяких добродїїв, кілько є комітетів збираючих грошеві датки і на що збирають, подаємо отсі інформациї. Датки "на потребу України (кн. вкл. Краєвого Союза кред. ч. 13.000) призначені до розпорядимости Головної Української Ради, як і всї жертви, зложені на адресу її касиєра Вп. радника Кивелюка. Гроші, які сими днями збирають по домах на лїсту наші панї, призначені на санїтарні ціли, на устроєнє шпиталя в наших школах і заосмотреня наших сестер жалібниць в ратункові середники лїкарські. Комітет Стрільців збирав датки на свої ціли, бо чейже вони мають хиба найбільші нинї потреби. У таку хвилю, як теперішна, де жертв нїколи не може бути за богато, треба мати саму справу на оці, а не бавити ся в підозріня і педантерию. — Комітет українських жінок. 