Чорногора кпить собі.

ЦЕТИНЇЯ. (Ткб). (Урядово). Чорногорське правительство дало представникам великих держав таку відповідь: Чорногорське правительство зараз як дістало ноту великих держав, застерегло собі право, що мусить ся нарадити зі своїми союзниками. Що-до поставленого великими державами домаганя, щоби Чорногора понехала облогу Скутарі, як також, щоби опорожнила з війск сї области, котрі мають припасти будучій Альбанїї, то чорногорське правительство хоча з великим жалем мусить заявити, що не може числити ся з сим домаганєм з огляду на се, що війна з Туреччиною триває дальше, а коли війна вибухла, великі держави торжественним способом заявили, що не будуть мішати ся в нїякі воєнні операциї союзників і не перешкодять їм, але заховають невтральність. Що-до охорони магометанських і католицьких Альбанцїв на землях, занятих Чорногорою, то королївське правительство заявляє, що про приналежність сих земель Альбанцїв, може рішати лише мир заключений з отаманською державою. Музулмани і католики Альбанцї є під охороною чорногорського права, котре запевняє релїґійні і горожанські права всїм горожанам без ріжницї національности і віроісповіданя.   