◦ ◦ ◦ ◦

До п. мін. А. Лівицького у Варшаві. Українські культурно-просвітні товариства у Львові прохають повідомити їх, що сталося з дорученими Вам Головноуповажненим Українського Уряду в Камянці, ректором І. Огієнком, грішми, призначеними на культурно-просвітні ціли в Галичині. За Тов. "Просвіта" у Львові І. Кивелюк. За "Тов. ім. Т. Шевченка" у Львові Д-р В. Щурат. За "Українське Педаґоґічне Товариство" Д-р Гладишовський.   До відома пошкодованим підчас війни. Комісарят головного ліквідаційного уряду у Львові подає до відома, що речинець до вношення зголошень воєнних втрат, понесених на території Львова підчас світової війни і польсько-української минає з днем 18. липня 1920. (включно).   Депутації з українських територій. Час до часу висилають польські поміщицькі махери ріжні депутації до Варшави і тут водять їх по польських міністеріях і складають в їх імени заяви, що ціле населення "кресуф" хоче лише до Польщі належати. Водять вони ці депутації і по ріжних закордонних місіях та посольствах і складають там заяви з підписами, що усе населення українських територій бажає належати до Польщі і просить антанту, щоби вона згодилася на безоглядну інкорпорацію цих земель до Польщі. — На днях привезено таку більшу депутацію аж з околиць Проскурова. Обводили вони її по усіх урядах і місіях, а потім почали її тягати по Варшаві. Дня 21. квітня ц. р. зглядалися прохожі на цю дивовижну депутацію, яку чічерони обводили по місті й пояснювали чуда столиці. Депутати не дуже то слухали, бо й не розуміли по польськи. Ця депутація зпід Проскурова складалася з латинників Українців. Їх повезли в иншій ціли — говорено їм на місци, що вони у Варшаві будуть могли добитися того, що реквізиції не буде і їм все спровадять, що конечне, а тут "комедії показують".   Асиґнати на хліб. Апровізаційний заклад взиває рейонових купців перших пяти дільниць на 28 ц. м., а купців VI-ої дільниці на 29 ц. м., щоби зголосилися до закладу по асиґнати на хліб. Хліб продаватиметься на хлібові картки ч. 2. до 4 мая по 5 кор. 50 сот. за бохонець. Вартість хлібових карт ч. 1 продовжується до 28 квітня включно.   Управа тютюну дозволена також в північно-східній части Галичини, себто в Сокальщині (одначе з поминенням Львова). Мешканці громад, положених в тій части краю, котрі хочуть управляти тютюневе листя, мають зголоситися о урядовий дозвіл в найблищім відділі скарбової контролі, де одержать блищі інформації.   Залізничі лєґітимації. Польський уряд продовжив важність залізничих лєґітимацій для урядників для подорожей на галицьких залізницях.   Крадуть як круки. В Тернополі недавно приарештувано цілий ряд аптикарів і фармацевтів, купців і посередників — за покутну торговлю ліками, покраденими у військовій складниці. Матеріяли ці — воєнна добича польських військ на Україні. Вартість розкраденого добра виносить кілька міліонів.   † Теодор Желізко, четар галицько-української армії, помер в Барі. Небіщик Теодор родився 1894 в с. Гологірки, пов. Золочів із середномаючих селян. По матурі записався у львівській політехніці на інжінєрний відділ. Світова війна вхопила його у свій коливорот. Після розпаду Австрії вступив до українського війська зі своїми молодшими братами. Щасливо перебув і війну з Поляками. Впав жертвою тифу, що на Великій Україні скосив так багато жертв, перетяв нитку життя цій молодій, талановитій людині. В. Й. П.   Громадська думка   