◦ ◦ ◦ ◦ ◦ ◦ ◦ ◦ ◦ ◦

Під увагу війсковим властям. Від резервіста, що відбув недавно вправи при першім баталїонї 55. полку піхоти в Бережанах, одержала Свобода з прошенєм о поміщенє лист, в котрім читаємо між ин.: Резервісти походять переважно з околиць, де в наслїдок елєментарної катастрофи люди терплять голод. Через те й резервісти є слабосилі тай хорують. Одначе війскові лїкарі не хотять признати їх хорими, а війскове начальство не узгляднює їх фізичної недолї. Дописуватель Свободи наводить далї яркі факти жовнярської недолї і просить помочи у послів. Думаємо, що висші війскові власти самі вглянуть в справу та зарядять що слїд, щоби не утруднювати нашому селянству сповнюваня важкого обовязку війскової служби.
Замкнено православну каплицю. Прик. Русь доносить, що у велику середу замкнуло скалатське староство православну каплицю в селї Сороки. Сконфісковано у православного попа Григория Савечки всї часописи, журнали і книги і зложено їх в каплици, котру замкнено і опечатано.
Комунїкат львівського фізикату. В львівськім повітї стверджено урядово заразливі недуги: плямистий тиф в Руданцях, Запитові, Ляшках мурованих; черевний тиф в Поршній і Германові; шкарлятину в Дмитрю, Добрянах, Прусах і Стронятинї; дифтерию у Винниках, Вайнберґен і Білогорщі; трахому в Германові і Підберезцях. Фізикат остерігає перед зносинами з людьми з вичислених сїл та перед закупном у них поживи.
Москвофіли нападають. В селї Германові, львівського повіту, Українці звалили стару раду громадську і вибрали радними самих Українців. Москвофіли внесли протест і запивали ся в коршмі з горя чи втїхи. В тім часї увійшов до коршми один з Українців, що причинив ся найбільше до упадку москвофілів. Нараз кинув ся на него москвофіл війт і вдарив його три рази боксером в голову, так що нещасний, облитий кровю, повалив ся без памяти на землю. Тодї ще прискочила до него пяна чернь і була би його на смерть затовкла, якби не коршмар, котрий силоміць вирвав нещасного з рук опришків. Справою заняли ся власти. Доносить про се останнє ч. Свободи.
Нові доценти. Мінїстер просьвіти затвердив ухвалу професорського тїла, яким допускаєть ся ґімназияльного професора д-ра Івана Демянчука яко приватного доцента клясичної фільольоґії на фільософічнім факультетї унїверситету в Чернівцях та д-ра Еміля Пецольда як приватного доцента нїмецької мови і лїтератури на фільософічнім факультетї львівського унїверситету. 