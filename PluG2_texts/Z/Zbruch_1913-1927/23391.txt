◦ ◦ ◦ ◦ ◦ ◦ ◦ ◦ ◦ ◦

Маневри в Галичинї. Віденські ґазети доносять, що війско, стаціоноване в Галичинї, буде мати сього року великі гірські маневри на північнім склонї Карпат. Галицькі війска вправляли ся до сеї пори на рівнинах, а тепер, з припорученя ґенерального інспектора всїх оружних сил, наслїдника престола архикн. Франца Фердинанда, галицькі війска будуть сього року заправляти ся до гірської війни, в ціли оборони карпатських проходів.
Львовян, мешкаючих в середмістю і сумежних частях, котрі схотїли би в сїм часї і в вакациї заняти ся осьвідомленєм наших людей і загріванєм їх до посиланя дїтий в руські народні школи, запрошую на коротку нараду, котра відбуде ся завтра (в четвер) о 6. год. вечером в комнатї філїї "Просьвіти" (Ринок ч. 10, 1. поверх). Подібна робота розвела ся вже по всїх передмістях і приносить там красні овочі; тож годить ся взятись і в середмістю до дїла. Пожадані були би рухливі люди з біднїйших станів і пп. академики. — За шкільну комісию: о. А. Стефанович.
Архівальне відкритє. Професор правничої академії в Кечкеметї, Стефан Чекей, як доносять будапештенські часописи, віднайшов в краєвім архіві ориґінал державного документу, звісного під назвою "угорської праґмачичної санкциї". Ориґінал сего документу давно вже був пропав, а звісний був лише з копій, які по заключеню санкциї розіслано в 1724 р. по комітатах.
Уступленє австрийського посла в Петербурзї. Биржевыя Вѣдомости доносять, що австрийський амбасадор в Петербурзї ґр. Сапарі уступить зі свойого становища. Як причину подають брак зручности в доведеню до кінця австрийсько-росийського зближеня, а також факт, що не вмів позискати симпатий в найвисших сферах.
Перемиський офіцир-дефравдант. Від кількох місяців звернула увагу старшина 11. баталїону саперів у Перемишли на веселе житє здібного офіцира Фрідріха Раба. Грозьба не помогла. Часто забавляв ся і виїздив кудись та зносив ся з якимись двома дамами. На першого мав доставити 3000 корон для виплати жолду, але не явив ся. Коли командант і два офіцири прийшли на його кватиру, застали пусту хату і купу попалених листів. Підозрівають, що Раб вів шпіонажу, бо як здібний офіцир знав богато війскових тайн і випрацьовував мобілїзацийні пляни свого баталїону. Дві дами — се його любовниці сестри Зофія і Юлїя О., доньки функціонара краківського маґістрату.
По побитю ред. Домбського. Стан ред. Домбського небезпечний. Побоюють ся, що наслїдком ран втратить око. Лице і голова раненого представляє одну рану. Посол Мадей простує в Рolnische Nachrichten, що на зборах в Уєздї не був анї він анї пос. Босак. По зборах, в яких не брали участи мешканці Уязду, а лише самі прихильники Piast-a, уладжено пир, що тривав від год. 3. до 9. Анї мешканцї Уязду анї Крайовіц не знають нїчого про якусь бійку, тому можливе — каже пос. Мадей — що підчас сеї 6-годинної пиятики прийшло до бійки між самими прихильниками Piast-а. 