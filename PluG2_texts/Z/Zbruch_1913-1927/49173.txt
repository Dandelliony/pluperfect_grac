◦ ◦ ◦ ◦ ◦ ◦ ◦ ◦ ◦ ◦

Наступник престола — пільним маршалком поручником і віцеадміралом.
ВІДЕНЬ. (Ткб.) Цїсар іменував Його Ц. і К. Високість ґен.-майора архикнязя Карла Франца Йосифа пільним маршалком порутчиком і віце-адміралом.
Четверта воєнна позичка.
ВІДЕНЬ (Пр. т) Як доносить "Fremdenblatt", в першій половині цвітня має бути розписана четверта австрійська воєнна позичка. Спосіб її переведеня ще не усталений.
Намірена конференція антанту в Римі.
ЛЬОНДОН. (Ткб.) Дневник "Times" доносить, що будуча конференція союзників відбудеть ся в Римі. Анґліїю буде застувати мінїстер Льойд Джордж. Є надїя, що також cip Едвард Ґрей прибуде до Риму.
Болгарський процес о шпіонажу.
СОФІЯ (Ткб.) Процес о шпіонажу проти руссофілів будить велике заінтересованє, тим більше, що всї оборонцї належать до руссофілів. Дотеперішнї переслуханя видали дуже обтяжуючий матеріял.
Подорож на фронт архикнязя наслідника престола.
ВІДЕНЬ. (Ткб.) З пресової кватири доносять: Й. Ц. і К. Високість ґен. майор і контр-адмірал арх. Карло Франц Йосиф від'їхав онодї до Марбурґа і там зголосив ся у Й. Ц. і К. Високости ґен. полковника арх. Евгена, а вчора дорогою на Любляну удав ся на фронт.
О приверненє мира.
СТОКГОЛЬМ (Ткб.) Мінїстер заграничних справ Валєнберґ приняв депутацію мирової конференції Форда, яка вручила письмо до невтральних держав з візванєм о поробленє кроків в справі приверненя мира. Мінїстер відповів, що дуже бажає собі заключеня мира, але про посередництво може бути бесїда тільки тодї, коли воюючі сторони виразно заявлять, що сього бажають.
Засїданє сесії воєнного заведеня обороту збіжем.
ВІДЕНЬ. (Ткб.) Д. 15. с. м. відбула ся під проводом президента д-ра Шонка 5. сесія прибічної ради воєнного заведеня обороту збіжем, яка займала ся біжучими справами. Слїдуюча сесїя відбудеть ся 12. цвітня.
Становище Еспанії.
ЖЕНЕВА. (Пр. тел.) Париські дневники побоюють ся, що виступленє Портуґалїї спричинить понеханє невтральности Еспанїєю, яка зовсїм природно — стане по сторонї центральних держав.
Француські кредити.
ПАРИЖ (Ткб.). Палата приняла 478 голосами проти одного тимчасові кредити на другий квартал 1916.
Нїмеччина і бельґійцї.
БРУКСЕЛЯ (Ткб.). Бюро Вольфа заперечує подану в ґазетах відомість, немов би брали до війска Бельґійцїв, осїлих від 5 лїт в Нїмеччинї.
Розрухи в Баку.
СТОКГОЛЬМ (Пр. тел.) З Петербурга доносять, що в Баку вибухли грізні розрухи, які готові перейти в революцію. Робітники попідпалювали копальні нафти, які неможливо погасити. Шкоди величезні. Микола Миколаєвич надіслав до Петербурга телєґрафічне звідомленє, представляючи положенє дуже поважним.
Справа підводних човнів в нїмецькім парляментї.
БЕРЛЇН. (Ткб.) В справі війни підводними човнами національні лїберальні консерватисти зголосили в парляментї внесеня того змісту, що парлямент з огляду на заходи Анґлії поконати нїмецький нарід голодом заявляєть ся за необмеженим уживанєм оружя, яким є підводні човни, в цїли утрудненя заосмотрюваня Анґлїї в поживу й сирівцї.
Центр зголосив внесенє того змісту, що з огляду на те, що уживанє підводних човнів не є управильнене міжнародним правом, в переговорах з иншими державами треба забезпечити свободу уживаня того оружя.
Російський "комітет мира".
КОПЕНГАҐА (Пр. т.). Партія октябристів в Думі піднесла устами свого бесїдника думку утвореня комітету, який складав би ся з членів Думи й державної Ради та заняв ся виготовленєм програми, яка малаб містити російські умови мира. 