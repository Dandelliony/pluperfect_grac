◦ ◦ ◦ ◦ ◦ ◦ ◦ ◦ ◦ ◦

Автономія України.
ЛЬВІВ. Із Стокгольму доносять: Петроградські дневники оголошують урядовий комунїкат, після якого провізоричне правительство надало Українї обмежену автономію. У війскових справах Україна буде підчинена спільній управі в Петроградї, а за те одержить судову і просвітну самоуправу.
Мілюков уступив.
ПЕТЕРБУРГ. (Пет. Аґ.) На нїчнім засїданю тимчасового правительства мін. загр. спр. Мілюков заявив, що подається до димісії і наконечно уступає з правительства. Приводом димісії є ріжниця поглядів в справі перетвореня кабінету між Мілюковим і рештою членів кабінету.
Коли кн. Львов не згодив ся обняти заграничне мінїстерство, а лишив ся при мінїстерстві внутр. справ, більшість членів тимч. правительства прийшла до погляду, що є річю можливою віддати управу загран. справ мінїстрови скарбу Терешенкови. Керенський обняв мінїстерство війни і фльоти.
Роздати збіже!
ПЕТРОГРАД (Пет. Аґ.) Розпорядок тимч. правительства наказує, щоби цїлій країнї з виїмком закавказкої і туркестанської области жито, пшеницю, ячмінь, пшоно, фасолю, сочевицю, горох і всяку муку роздати людности по рівних частях.
Відокремленє Галичини на разї — ad acta!
ВІДЕНЬ. (Ткб.) Дальшої зміст комунїкату секретаріяту кола польського і засїданя кола дня 16. с. м: Зголошені послами Кендзьором і Діямандом внески не отримали більшости. Перший звучав: Коло польське по вислуханю звіту голови узнає справу відокремленя Галичини за неактуальну й усуває її в порядку нарад кола. Другий внесок звучав: коло стверджує, що проєкт відокремленя Галичини, заповіджений підручним письмом цїсаря Франца Йосифа І. з 14. падолиста 1916 не зістав здійснений австрійським урядом.
Становище уряду показало, що він не хоче узнати умов необхідних (!) для всесторонного розвитку краю (!), що доси був тільки ринком збуту для австрійського промислу й торговлї. Коло не має віри, аби правительство могло розвязати справу в дусї жадань краю.
Принятий внесок посла Зєлєнєвського звучить: В данім положеню коло польське не має підстави до дискусії й повзятя ухвали над справою відокремленя Галичини. — Сей внесок принято 29 голосами в присутности 40 послів.
На внесок п. Лєнбея дискусії ухвалено: Коло з глибокою вдячністю складає голд Найяснїйшому Панови за Його великодушні слова, висказані до депутації кола дня 5. мая про найщирійшу симпатію для польського народу і зрозумінє його почувань. — Рівно ж без дискусії принято внесок п. Дашинського: "Коло горячо витає скликанє державної ради на день 30. мая і бачить в тім зворот на користь прав народів."
Ухвалено: Скликати соймове коло до 10 днїв, внесок на устійненє програми дїяльности в польській справі і внесок парл. комісії, в котрім стверджуєть ся, що через весь час війни зустрічало ся коло з байдужністю і бездїльністю правительства, котре завело його надїї, супроти чого коло заявляє, що не попирати-ме правительства.
Подїї в Росії.
ЛЬОНДОН. Бюро Райтера доносить з Петрограду: По переговорах, котрі тревали через цїлий день, прийшло до згоди між виконуючим видїлом ради робітників і жовнїрів та тимчасовим урядом. Уряд оповістить ще про се близші подробицї. Трьох соц. демократів і трьох народних соціялїстів вступає до кабінету.
ПЕТРОГРАД. (П. А. Т.) Деякі заграничні дневники оповіщують, немовби у Владивостоцї панувала анархія, що загрожує безпецї торговельної пристані. Після звіту команди владивостоцької твердинї вісти ті зовсїм фалшиві.
ЛЮҐАНО. (Ткб.) Уступленє Мілюкова викликало в Італїї глибоке вражінє.
Перша позичка революційного рос. уряду.
ВАШІНГТОН. (Ткб) Злучені Держави удїлили Росії першої позички в сумі 100 мілїонів долярів.
Катастрофи.
ВІДЕНЬ (Ткб). В фабрицї десинфекційних апаратів фірми Турсфельд у Вінер Найштадї наступив вибух. Трох робітників погибло, 3 тяжко ранених, 3 легко. — В фабрицї пиротехнічній фірми Гамзель і Текбавер тамже наступив вибух у будинку, де пакують вироби. Цїлий будинок знищений, 9 робітників погибло, кількох ранено. Обі ті фабрики приватні.
Битва на морі.
Ескадра анґлїйських, француських й італїйських кораблїв понесла значні втрати. На двох неприятельських нищителях запримічено пожежу. Вмішанє в боротьбу неприятельських підводних лодок і легунів остало без успіху, коли зате наші гидропляни влучили два неприятельські кружляки, кождого одною бомбою та успішно поборювали ворожі підводні човни. Наші судна вернули всї з малими втратами в людях й ушкодженями. В визначній співучасти з нашими оружними силами нїмецька підводна лодка затопила торпедою анґлїйський кружляк о 4 коминах. Команда фльоти
Американська фльотиля на европейських водах.
ЛЬОНДОН. Пресове бюро подає до відома: Фльотиля контрторпедовцїв Злучених Держав прибула недавно до Анґлїї, щоби співдїлати в війні з нашими силами морськими. Контрадмірал Бінс обняв начальну команду над усїми оружними силами Злучених Держав, висиланими на еаропейські води. Він щодня в контакті з шефом адміральського штабу. 