◦ ◦ ◦ ◦

  Вибори в Німеччині. З Берліна доносять, що досі відомий вислід виборів з 319 округів. Вибрано м. и. 86 соц. демократів, 57 незалежних соціялістів, 27 демократів, 44 центровців, 43 членів німецької народньої партії, 41 членів німецько-народньої національної партії. В звязку з умовою партій в парляменті члени кабінету вручать свої портфелі президентови Німеччини до диспозиції.   Анґлійські війська в проливі Мармара. "Daily Express" доносить, що у відповідь на ультімат турецьких націоналістів, які домагалися відкликання анґлійських кораблів з проливу Мармара, анґлійські війська одержали наказ не покидати занятих ними становищ.   Льойд Джордж і польські військові операції. З Льондону доносять, що Льойд Джордж у відповіди на запит в справі польських військових операцій заявив в палаті громад, що від часу великої військової акції анґлійський уряд не одержав від польського уряду ніякої відомости, яка вказувала би на намір розпочати мирові переговори з совітським урядом. Супроти сього анґлійський уряд не знає нічого про наміри обох заінтересованих урядів.   Японці в Миколаївську. З Токіо доносять урядово, що японські війська увійшовши до Миколаївська не застали там ні одного живого Японця. Припускають, що їх пляново вирізано.   Конференція в Спа в липні. Бюро Райтера довідується, що конференція в Спа буде з цілою певністю відложена до липня.   Димісія польського правительства. Варшава. Правительство подалося до димісії. Начальник держави прийняв димісію і поручив президентови міністрів і міністрам дальше виконування функцій до часу покликання нового кабінету.   Повстанчий рух в Альбанії. Рим. Авас. Зогляду на поступи альбанських повстанців, італійські війська відступили до Вальони з цілим військовим матеріялом.   Конференція з Красіном. Льондон. Авас. Найвища міжсоюзна економічна рада відбула передвступну нараду в справі конференції з Красіном. Конференція відбудеться щойно тоді, коли анґлійські міністри дійдуть до бажаних вислідів у переговорах з Красіним. Париж. Авас. "Пті Парізієн" доносить з Льондону, що анґлійське правительство понехало намір введення правительствениої контролі над виміною товарів з Росією. На торговельній російсько-анґлійській конференції були присутні всі міністри за виїмкою Черчіля. Льондон. Л. Джордж повідомив Красіна, що союзники дозволили купцям і промисловцям навязати зносини з Росією. Л. Джордж домагався, щоби совіт. правительство ґарантувало, що буде ділати в добрій вірі. Принятє анґлійських услівій конечне.   Реченець конференції в Спа. Брукселя. Авас. Одержано тут відомість, що Мільран згодився на відложеннє конференції в Спа, котра відбудеться 5. липня. Премієри союзних держав зберуться на передвступні конференції між 2. а 4 липня.   Справа воєнного відшкодовання.  Париж. Авас. Рада міністрів під проводом Мільрана закінчила розгляданнє справи відшкодовань у звязи з виконаннєм фінансових клявзуль версальського договору.   Францусько-бельґійське порозуміння. Брукселя. Авас. Король приняв на довшій авдієнції шефа ґен. штабу ґенерала Марґін, котрий зараз виїздить до Парижа, щоби порозумітися з марш. Фошем у військових справах.   Домашня війна в Туреччині. Царгород. Авас. 8. ц. м. правительственні війська розбили відділ націоналістів і находяться тепер недалеко Ісміду.   Знижка цін у Франції. Париж. Авас. Преса обговорює знижку цін, яку приписує загальному поворотови до праці у Франції і сподіваним гарним жнивам. Міністер торговлі задумує піддати ревізії декрет обмежуючий імпорт, а то в ціли уможливлення виконання давнійше заключених контрактів.   Громадська думка 