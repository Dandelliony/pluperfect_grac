Лет Відень-Львів. —  Видатки Франциї на війско. — Смерть підчас викладу. — Катастрофа в копальни. — З Мехіка.

Лет Відень-Львів.
ВІДЕНЬ. (Ткб.). Провідник летничого відділу в Вінер Найштадт, капітан Мілер разом з поручником Ваґнером піднїс ся вчера о 9.20 рано на летничім поли коло Вінер Найштадт до лету до Кракова і Львова.
КРАКІВ. (Ткб). Летуни капітан Міллер поручник Ваґнер з Вінер Найштадт, котрі підлетїли там вчера рано о год. 9.30, висїли вчера вечером о 6. годині в Кракові на поли летів на раковицьких болонях.
Видатки Франциї на війско.
ПАРИЖ. (Ткб.). Прелїмінар бутжету на 1914 р. виказує, в порівнаню з 1913 роком підвишку видатків на 800 мілїонів франків. З тої квоти припадає на мінїстерство війни 475 мілїонів, а з того на мароканську виправу 208 мілїонів, на заведенє служби 170 мілїонів, на підвишку жовнїрської платнї 33 і на маринарку 48 мілїонів Франків.
Смерть підчас викладу.
ПАРИЖ. (Ткб.). Хірург Шампоніє помер учера скоропостижно підчас викладу в академії про нову операцию чашки.
Катастрофа в копальни.
ДАВЗОН. (Н. Мехіко). (Ткб). До півночи видобули 23 живих гірників і 38 трупів. Побоюють ся, що решта засипаних 261 гірників не жиє.
З Мехіка.
НЮ ЙОРК. (Ткб.) Як телєґрафують з Мехіка президент Гуерта в присутности дипльоматичного тїла і мінїстрів заявив, що з своєї власти яко тимчасового президента не зробить иншого ужитку, як сей, щоби приготовити спокій; розпише нові соймові вибори і не думає кандидувати на президента. Строго перестерігати ме інтересів і прав чужих підданих, але нїяка чужа держава не може накинути републиці своєї волї хиба насильством. Коли Зєдинені Держави не хотїли би признати його вибору, повстала би з сего небезпека заостреня мехіканської крізи.
Ню-Йорк. (ткб.) З Мехіка телєґрафують, що розповсюднена за границею відомість, наче би президент Гуерта увязнив усї особи зі свого найблизшого окруженя, є неправдива. 