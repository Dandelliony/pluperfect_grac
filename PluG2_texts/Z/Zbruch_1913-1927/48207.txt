Українцї в Замостї.

(Допись до "Дїла" з окупованих українських земель).
"Не знаю, як тепер Ляхи живуть" (Шевченко) в Замойщинї, але як вони жили там до війни, то я знаю. Бо я, хоч останні часи проживаю на Волинї, але вродив ся на Холмщинї, на Холмщинї я жив і працював серед народа до 40 лїт, а в самім Замостї та його повітї я прожив 7 лїт. Я обслуговував усю Холмщину, але найбільше мав дїла по селах. Ото-ж пани Поляки в Замостї (див. ч. 27. "Дїла" з с. р., де подано, що Поляки кажуть, що в Замостї зовсїм нема Українцїв) може будуть ласкаві повірити менї, що й я трохи знаю Замойщину.
Замойський повіт цїлком є український. Доказом сього може служити й те, що на захід від нього є Білгорайський повіт (український) а так же села Отроч і Бранва (Янівського повіту), де населенє чисто українське, твердо православне, мають гарні церкви; в с. Отрочі працював священик о. Герштанський, свідомий Українець. Правда, є в Заморськім повітї місцевости вже добре спольщені (Фрамвіль, Горай, Гораєць), по декотрих селах молодше поколїнє починає вже уживати польську мову, кріпко ще сохряняючи православну віру і всї прикмети українства. Трапляєть ся чути там вирази: "Федьку, запши врота!" "Гільку, подай мішок!" "Марино, куп мі стьожку!" і т. д. Не дурно-ж Замойська ординація стільки віків працювала над "zniszczeniem Rusi", але наслїдки її працї невеликі.
Такі парафії, як Селиска (Siedliska), Ситно, Кособуди, Скербешів, Сульмицї, Монастирок, Злоєць, Бортятичі, Щебрешин, Топільча, Шевня, Липське, Поточок, Суховоля, Лабуньки і т. д. можуть служити гордощами кожної епархії; а таких настоятелїв, як о. Сагайдаковський, о. Трач, о. Левитський, о. Гойнацький, о. Герштанський, о. Лонкевич, о. Кваснецький, о. Бекаревич, о. Гапанович, о. Білецький та инші, дай Боже всюди.
Після того Поляки в Замостї осмілюють ся заявляти, що в повітї нема Українцїв! А для кого ж вони одкрили в повітї 27 польських шкіл? 