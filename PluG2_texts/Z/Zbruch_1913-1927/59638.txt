◦ ◦ ◦ ◦ ◦ ◦ ◦ ◦ ◦ ◦

Цїсар Карло в головній воєнній кватирі. Д. 3. с. м. прибув цїсар Карло, який обняв начальну команду армії, до осїдку начальної команди армії, поки-що на хвилевий побут. Витали його заступник начального коменданта армії архикн. Фрідріх і шеф ґенерального штабу полевий маршалок Конрад фон Гецендорф, а також инші достойники ґенерального штабу.
Священики з станиславівської епархії, заняті в душпастирстві, тепер виевакуовані, коли рефлєктують на грошеву запомогу з ц. к. намісництва, зволять подати точні адреси свого теперішного перебуваня (епархія, місцевість, почта і характер занятя), як також місцевість і характер попередного занятя в своїй епархії і переслати найдальше до 17. грудня с. р. до Станиславівського Еп. Ординаріяту в Лаврові коло Старого Самбора в монастирі оо. Василіян. — Лаврів 1. грудня 1916. † Григорій, епископ.
Шнур у хлїбі. В нашій редакції знаходить ся кусень шнура, який знайдено в хлїбі, випіканім в фабрицї фірми "Мerkury". Консумент, який дістав хлїб зменшений о сей шнур, звертаєть ся до компетентних властинй з просьбою о зарядженє, щоби і так малої порції хлїба не зменшувати ще домішкою таких нестравних складових частий як шнур. Також бараболя, яку додаєть ся при випіканю хлїба, знаходить ся в хлїбі, випіканім в фабрицї згаданої фірми, цїлими куснями. Чи не можна би її як слїд розмішати в тїстї?
З Наукового Товариства ім. Шевченка. Засїданє історично-фільософічної секції буде в четвер (7. грудня) о год. веч. На порядку: 1. В. Гнатюк — "Причинки до пізнаня Гуцульщини"; 2. В. Кревецький — "Протокол андрусівських переговорів".
Український Краєвий Комітет помочи для виселенцїв у Львові повідомляє, що засїданє ширшого комітету буде в пятницю 8 грудня с. р. о годинї 6. вечером в салї Ставропиґійського Інститута ул. Бляхарська ч. 9. І. поверх.
З фінансових інституцій. "Руська Щадниця" в Перемишли знижує від дня 1. сїчня 1917. відсоткову стопу від вкладок на 4%. Инші услівя що до вкладок позістали незмінені, як се впрочім видно з оповістки сеї інституції в анонсах нинїшного числа. 