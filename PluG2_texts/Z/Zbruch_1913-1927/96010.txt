◦ ◦ ◦ ◦ ◦ ◦

Важне для родичів і педаґоґів! Як довідуємося, в найблищих днях має бути оголошений розпорядок, після якого до 1-ої кляси ґімназіальної мають прийматися діти, що покінчили 10-ий рік життя (або що кінчать 10 рік в грудні цего року, в котрому записуються). Старших, понад 12 літ не будеться приймати (дотепер приймали 14-літних). Далі, вступні іспити до ґімназії буде прийматися виключно перед вакаціями, а не як тепер було, що приймали й по вакаціях. — На ці зміни звертаємо увагу наших педаґоґів і родичів.   Чи це можливе? В суботу вечором поліційні орґани на львівському головному двірці забрали селянинови з Годович Павлови Хвостови маринарку і штани, так що він тільки в неґліжу, окритий короткою курткою, виїхав зі Львова. Як причину такої реквізиції подано, що маринарка селянина зроблена була з австрійської військової матерії. Цей факт подаємо до відома поліційних властей на головному львівському двірці.   Кождонь мститься. З нагоди арештування б. посла Старуха і держання Його в Бриґідках розписався Вітолд Демянчук Кождонь у своїм "Пробою". Виписує на Старуха що може і тішиться, що його держать в тюрмі. Ми дуже добре розуміємо, чому Демянчук тішиться. Старух свого часу в львівському соймі порядно "образив" Демянчука... своєю грубою, хлопською палицею. І з того приводу Демянчук-Кождонь пише, що Старухови вже давно належався кримінал.   Одноразове урядування в поліційних бюрах. Львівська дирекція поліції подає до відома, що з днем 1. марта вводять в усіх бюрах одноразове урядування від год. 8 рано до 3 з полудня. В неділі і свята для наглих справ становлено дижури від 10 рано до 1. в полудне. Іспекція поліції урядує далі перманентно в день і в ночі.   Ротмістр жандармерії Свєнціцкі стає тепер другий раз перед військовим судом. Перший раз ставав перед судом минулого тижня, обжалований о недогляд ерарного майна. Бо під його командою підпоручник Янца вкрав в каси жандармерії 6.000.000 корон і втік. До сьогодня не зловлено його. Ротмістра Свєнціцкого, якій був комендантом Янца суд увільнив. Цими днями стає він другий раз перед судом, обжалований о надужиття урядової власти, яку повнив в часі побуту у Львові при полевій жандармерії.   Нова підвишка залізничої тарифи в Польщі. Перед кількома днями оголосило міністерство залізниць в Варшаві, що з днем 1. марта оплати на залізницях будуть піднесені і то виражені в коронах о 30 проц. а в марках о 50 проц. Тепер міністерство повідомляє, що в области особових тариф мусить ще більше піднести оплати, а саме підвишка буде виносити на залізницях варшавського, виленського і познанського округа 100 проц. (з виїмкам оплати за І кл. в познанському окрузі, яка буде виносити 50 проц.), а на залізницях Радомя і Галичини кругло 50 процент.   Нафта на лютий. Маґістрат оголошує, що ціна нафти 1.70 К за 1 літр відноситься тільки до засобів нафти, які остали ще в склепах з попередних транспортів. Від 23. лютого нафта подорожіла, а аж до хвилі усталення нової ціни, купці здержаться від її розпродажі.   Вперед!   