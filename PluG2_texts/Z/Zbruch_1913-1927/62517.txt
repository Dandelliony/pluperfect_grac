◦ ◦ ◦ ◦ ◦ ◦ ◦ ◦ ◦ ◦

В Росії.
Соціялїстичний плян революції? — Замах на мінїстра маринарки.
КОПЕНГАҐА. (Ткб.) Російські ґазети доносять: 11 соціялістичних членів Думи, які належать до головної управи воєнного комітету, арештовано під закидом, що вони допустили ся вчинків проти публичного безпеченства. Слїдство виказало, що вони плянували революцію, яка мала би обхопити цїлу Росію.
КОПЕНГАҐА. (Ткб.) До "Berl. Тidende" доносять з Петрограду, що на мінїстра маринарки Ґріґоровича виконано на вулици револьверовий замах. На нього напало двох незнаних людий, але він був також узброєний і своєю холоднокровністю зміг їх відігнати. Вони втїкли непізнані.
Воєнні комунїкати австро-угорського ґенерального штабу з дня 17. лютого.
Війна на сходї. Від нинї рано атакує неприятель наші становища на північний схід від Герестраф. Бої ведуть ся. Коло Станиславова, на південь від Зборова і на південь від Бережан наші полеві сторожі відперли сильнїйші російські вивідні віддїли.
Війна з Італїєю і на Балканї. Не було нїяких сущних подїй.
Воєнні комунїкати нїмецького ґенерального штабу з дня 17 лютого.
Західний терен війни. Ґрупа війска баварського наступника престола Рупрехта: На фронтї Артоа і в области Сомми, особливо по обох берегах Анкри, артилєрійська боротьба осягнула значну силу. На кількох місцях відперто значнїйші анґлїйські вивідні віддїли, а на південь від Мірамон сильнїйший атак, виконаний по гураґановім огни.
Ґрупа війск нїмецького наступника престола: Над Еною на захід від Беррі о Бак і в Шампанїї на південь від Ріпон не вдали ся француські наступи.
Наші летничі ескадри обкинули видатно бомбами важні урядженя за неприятельським фронтом. Над Соммою вилетїло в воздух кілька складів мунїції. Гук і стрясенє землї було чути аж до Ст. Кантен.
Східний терен війни. Фронт князя баварського: Коло Іллукшт на південний захід від Луцка, коло Зборова, на південь від Бережан і на південний захід від Станиславова розбили ся російські підпринятя.
Фронт архикнязя Йосифа: На горах на північ від долини Ойтош розвинули ся від досвіта бої.
У ґрупи війск Макензена і на фронтї Македонськім при малій боєвій дїяльности положенє не змінило ся. 