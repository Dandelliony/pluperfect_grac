◦ ◦ ◦ ◦ ◦ ◦ ◦ ◦ ◦ ◦

Українська посольська репрезентация зібрала ся у Львові в суботу д. 22. о год. 5. по пол. на нараду. В заступстві неприсутного д-ра Костя Левицького, який виїхав до Відня, проводив нарадам сенїор наших послів віцепрезидент Ю. Романчук. По вислуханю реферату про ситуацию, витворену для нашого народу звісними міжнародними подїями, та про дотеперішні заходи нашої репрезентациї — переведено дискусию, та ухвалено одноголосно відповідні постанови. Для полагоджуваня дальших справ і береженя в сю важну пору інтересів нашого народу — рішено відбувати засїданя два рази тижнево. Найблизша нарада у Львові ві второк дня 25. с. м.
Дирекция української ґімназиї в Перемишли подає до відома, що від 24. серпня будуть відбувати ся поправні іспити і іспит зрілости. Складати можуть ті іспити після звісного розпорядку шкільних властий тільки сї ученики, що мають ставати до бранки або зголошують ся добровільно до війскової служби. Абітуриєнти, репробовані на пів року, а також чужі ученики, що мешкають в Перемишли або близько Перемишля а викажуть ся приписаними документами, можуть також складати тепер іспит.
Ранений ґенерал росийський Ванновський, якого привезено до Львова в пятницю в ночи, по переведеній операциї вмер в суботу. Є то син бувшого мінїстра просьвіти. Разом з ним забрано у полон його адютанта раненого в ногу. Росийського лїкаря, який приїхав разом з ними, відставлено вчера до границі. Покійний мав при собі більшу суму гроший, які певно віддадуть на "Червоний Хрест".  