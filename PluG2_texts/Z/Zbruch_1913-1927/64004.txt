Податкові полекші для селян.

Протягом переговорів з мінїстерством скарбу про податкові полекші для Галичини домагали ся інтересовані круги, щоби в околицях знищених війною наступило загальне відписанє ґрунтового і домово-класового податку. Мінїстерство скарбу спершу не прихилило ся до того домаганя, обстаючи при тім, що добродїйством відписуваня податків можуть користувати ся тільки поодинокі особи в міру доказаної втрати в доходах. Однак серед дальших переговорів мінїстерство рішало ся поручити краєвій дирекції скарбу, щоби вона примінила упрошене поступованє при дослїдах втрат в поодиноких громадах та при ставленю внесень на відпис податків. А саме може краєва дирекція на основі своїх дослїдів зарядити сумаричне відписанє податку в деяких частях означеної области без індивідуального поступованя, однак не може прикласти такого загального правила до цїлих околиць. Такими упривілеєними областями будуть місцевости, знищені неприятелем, власними або союзними війсками та виселені місцевости в часї між засївом і жнивами, положені на схід від Дунайця.
Після вказівок мінїстерства скарбу мають податкові власти І. інстанції при співучасти инших державних і автономічних властий виказати, в яких катастральних громадах було би оправдане сумаричне відписанє податків з виразним однак вичисленєм властителїв, які не понесли нїякої шкоди. Дирекція скарбу, ставляючи мінїстерству таке предложенє, ставляє одночасно внесенє на відписанє податку. Однак місцевости, які в цїлости обовязані до оплати домово-чиншового податку тільки у виїмкових случаях, а саме коли вони зовсїм були знищені або евакуовані, можуть бути обняті таким внесенєм.
На кожній случай стяганє податків ґрунтового і домово-клясового разом з воєнними додатками в области, означеній мінїстерським розпорядком з 30. падолиста 1915 р. Взд. ч. 358, поки що не переводить ся до часу, коли будуть покінчені дослїди і мінїстерство скарбу видасть остаточне рішенє. 