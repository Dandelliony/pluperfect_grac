◦ ◦ ◦ ◦

Скоропадський поза охороною права!   КИЇВ. Директорія Української Народньої Республики розглядаючи справу про зраду бувшого гетьмана Павла Скоропадського Української Народньої Республики, про його злочинства що до українського народу і, приймаючи на увагу, що вина Скоропадського за злочинства що до українського народу, які впали наслідками на безборонних людей, за зруйновання і знищення селянського добра і т. и. не виключає ніякого сумніву, постановила бувшого гетьмана Павла Скоропадського за вище згадану зраду і злочинства обявити поза охороною закона, а його майно рухоме і нерухоме, яке є на території Укр. Нар. Республики, сконфісковать. Голова Директорії: Винниченко. Члени: Петлюра, Андрієвський і Швець.   Привіт Петлюри Кубанському Козацтву.   По радіо з Київа до Катеринодару: Передайте у Катеринодарі голові Кубанської Краєвої Ради Рябовому. Копія голові Кубанського правительства. Копія наказному Отаманові Кубанського Війська Филимонову.   Українська республиканська армія після перемоги над ворогом, по знищенню монархічного гетьманського уряду, вступила в столицю Української Землі — Київ. Вступивши до славетного Київа, українська республиканська армія пересилає свій привіт браттям по крові, Українському Кубанському Лицарству—славним нащадкам демократичного Запоріжжа.   Український народ, обєднавший ся врешті одною ціллю, діждеть ся, коли "від Кубані по Сян лиш оден буде лан — його власником нарід цілий".   Від імени Українського Республиканського Війська вітаю Вас — славне Козацтво.   Член Директорії, головний отаман Українського Республиканського Війська Петлюра.   З Росії.   Радіо 22. XII. Данська преса вказує, що по відїзді данського і норвежського посольства з Петрограду, одиноким заступництвом в Росії остане ще посольство швайцарське, якого строго наглядають у Петрограді війська совіта.   З Німеччини.   Радіо 20. XII. Державна конференція жовнірських і робітничих рад радила 18. XII. над поданнями, які поставила жовнірська депутація. Жадання приняго з деякими змінами, а то: Найвища військова команда підлягає раді уповновласнених народом під контролею виконуючої ради, а не робітничо-жовнірським радам в поодиноких місцях ґарнізонів. В часі засідання прибула також депутація від робітників. Їй позволено відчитати жадання ґрупи Спартакус, яка є проти Національних Зборів, одначе виголосити бесіду заборонено. Відтак слідували звіти з діяльности повновласників народа і виконуючої ради. При голосованню над внесеннями була велика більшість за т. зв. Mehrheitssozialist-ами. На конференції ухвалено признати раді уповновласнених народом далеко йдучі екзекутиви та додано до помочи центральну раду робітничих і жовнірських рад. Це провізоричне зарядження має мати силу аж до хвилі, коли будуть скликані Національні Збори для встановлення нового устрою.   Український голос 