Захист чи фундація.

Пише нам священик з провінції:
Ще в ранній осени пішла зі Львова вістка, що завязав ся комітет, котрий для пошанованя Митрополита мав обдумати якесь памятне дїло. Пізнїйше вичитали ми в часописи, що се мала би бути фундація, себто тривке заведенє для українських сиріт, зразу переважно воєнне, а потім і загальне. Гадка пошанованя Митрополита-засланця припала нам дуже до вподоби. А ще більше були ми одушевлені проєктом сирітського захисту. У нас відчував ся досї так прикро брак подібної інституції, а тут одержували би сільські сиротята упорядковане, релїґійне і просвітнє вихованє і фахову науку в ремеслї, тай суспільність зискала би поволи людий промислового стану, котрих нам досї хибувало. Радуючи ся сим дїлом, ми готовились складати на таку цїль значнїйші жертви, а то й почали вже дещо висилати. Тимчасом справа протягаєть ся місяцями і ми не знаємо ще, як річ властиво стоїть. Згодом довідали ся з часописий, що кружок львівських громадян оснував захист, щоби прийти таки зараз в поміч воєнним сиротам і вдовицям, і назвав його теж іменем Митрополи та. Так станули перед нашими очима дві інституції ім. Митрополита: проєктована, тривка фундація і отворений вже часовий захист. З сего пішло непорозумінє в краю. Люди почали висилати свої жертви, котрі й помішують ся в часописях під рубрикою: на сирітський захист українського комітету, а з сего не знаємо гаразд, чи воно піде на властиву фундацію, чи на часове прибіжище. Супроти того слїд би жадати, щоби львівська громада чи український комітет, коли вже взяли ся за се дїло, поставили справу ясно: чи се буде лиш захист, ведений для воєнних сиріт і в міру впливаючих жертв, чи буде сотворена окрема тривка фундація, що лишилась би в народї на всї часи.
Ми уважаємо творенє захистів для безпроволочної помочи пожаданим, тільки зауважимо, що кумульованє ріжних цїлий в одній інституції пр. сиріт і вдовиць, видасть ся нам невідповідним. Одно і друге не дасть ся перевести в однім заведеню та досить було би, коли порадим собі там як слїд з сиротами. Дальше зазначимо, що розуміємо вихованє сиріт в захистах лиш в сполученю з фаховою наукою в якімсь ремеслї, бо лиш таке веденє дїтий принесе дїтям і суспільности реальний хосен, на котрий вартує давати публичний гріш. Такі захисти повинні закладати ся не лише у Львові, а й по ріжних сторонах краю. Треба знати вдачу нашого на рода. Наші люди привязані до своєї країни, і їх родини хочби як бідні, не дадуть дїтий до дуже далекого міста. Зрештою і незмістили-б ся сироти з цїлого краю в однім місци. Тому повинні би мужі, що займають ся господарською або орґанїзаційною роботою, застановитись поважно над сим дїлом і старати ся ввести чим скорше більше захистів в житє пр. в Коломиї, Станиславові, Стрию, Перемишли і инших. Чей найдуть ся по всїх сторонах люди, котрі взялись би за таку христіянсько-філянтропійну і культурну роботу. О матеріяльні засоби не треба дуже журити ся: кожде сиротя має признану воєнну запомогу, котра припала би очевидно на його удержанє, дальше можна би старати ся о підмоги з краєвих сирітських фондів, від державних добродїйних стоваришень, котрі в сїм часї станули, а вкінци із субвенцій правительства. Треба би всюди лиш людий охочих і здатних, котрі могли би з'орґанїзувати такі заведеня і надати їм реальну цїль (фахову науку). А може вдалось би і у правительства виєднати, щоби для бідних сиріт по поляглих жовнїрах сотворило у нас українські ремісничі школи. Зрештою ті, що остають тепер у Відни, повинні би розвідати ся про всякі можливі способи веденя таких закладів, як вони прим, в Німеччинї практикують ся.
Признаємо отже пожаданою безпроволочну і поширену поміч для сиріт, на котру найдуть ся й публичні фонди і на яку не поскупить своїх дарів і нарід дотичної сторони. Одначе поза тим дуже заінтересувала нас справа тривкої, краєвої, сиротинської фундації для звеличаня імени Митрополита. Правда, се дїло ввійшло би в житє аж за пару років, але за те малоб воно для нас свої надзвичайні користи. Найперше було би ведене фаховими силами як що-до науки виховавчої шкільної, так і ремісничої, видавало би вже елєвів з всїми горожанськими прикметами і причинювалось би тим богато до позитивного культурного піднесеня народа. Далї служило би воно не лиш часово для воєнних сиріт, котрі за кільканайцять лїт переведуть ся, але осталоби в cу спільности й на дальші часи, коли відпали би вже для сиріт ріжні воєнні і державні субвенції. А вкінци таке заведенє було би справдїшним шанованєм митрополита. І на таку власне цїль намірені ми звернути головну часть наших жертв, щоб вона справдї здійснила ся. Певно, се дїло буде служити якийсь час воєнним сиро там, та згодом перейде вже на добро Всїх нещасливих дїтий, котрим Бог таку долю призначить.
Супроти того домагаємо ся ясного поставленя справи: що є фундація, а що часовий захист, — як називає ся одно, а як друге, — а куди належить посилати жертви на одно і друге? Мусимо ясно знати, на що даємо гріш від себе і від народа. 