Несупокої на львівскім унїверситетї. – Напади у Львові. – Хиба в Росиї можливе. – Жертви французкої революциї. – Олїмпійскі ігрища в Атенах – Снїг в Чікаґо. 

Несупокої на львівскім унїверситетї. Львівский унїверситет збльокований польскою т. зв. поступовою молодежию, яка гуртує ся в товаристві "Żусіе" при підмозї польскої "niepodległośćiow-ої" молодежи з "Kuznic-и" і социялїстичної зі "Spójni". Ходить о те, що на львівский унїверситет покликано трох професорів з Варшави Дмоховского, Вайберґа і Войцїцкого, які зломили бойкот тамошної польскої молодежи проти росийского унїверситету. В оборонї покликаних професорів станув академічний сенат і всепольска молодїж з Czyteln-ї akademiск-ої", однак безуспішно, бо поступовцї, в більшій части технїки від вчерашного понедїлка 2. години по полудни обсадили унїверситет і нїкого на него не пускають і не дозволяють, щоби відбували ся в и к л а д и. До страйку прилучила ся полїтехнїка, лїсова школа і ветеринарийна академія. Страйк має тревати до нинї (вторник) до год. 7. вечером. Страйкарі стоять під унїверситетом і співають польскі патриотичні і социялїстичні піснї, або устроюють віча та сварку з всеполяками.
Се поступованє польскої "поступової" молодежи зневолило україньску академічну молодїж заняти відповідне становище. Вчера відбула ся на "Академічній Громадї" довірочна нарада, яка має той наслїдок, що польскі поступовцї зложили нинї заяву на руки україньских академиків, в якій повідомляють їх про бльокаду і просять о предметове становище. Над сею заявою радять тепер україньскі академіки на "Академічній Громадї". З гори можна сказати, що виступ україньскої молодежи обмежить ся на протесті, щоби польска молодїж поводила ся як господарі на утраквістичнім унїверситетї, не питаючи думки україньских співгорожан. Проти бльокади укр. молодїж мабуть не виступить, не бажаючи стягнути на себе докору, що помагає всеполякам.
Напади у Львові. У Львові зачинають ся щораз частїйше повтаряти напади на людий. В суботу в ночи о 1. год. напало на Галицкій площи двох злочинців на п. Ґорчицкого, який йшов зі своєю жінкою і вирвали їй з рук торбинку з 12 коронами. В Біжничій улицї заграбили напасники Войтїхови Конашискому калитку з грішми і здерли капелюх з голови. При Кадетскій улицї трех людий окружило з ножами двох студентів унїверситету і зажадали від них гроший. Однак вдало ся їм вирвати ся і утечи. Вневдовзї одного напасника Михайла Деня приарештовано.
Хиба в Росиї можливе. Росийска часопись "Современное Слово" подає з часописи "Кама" анекдотичну подїю, характеристичну для росийских відносин. В пов. сарапурскім зібрані на волостних зборах селяни порішили одноголосно таке: "Ми низше підписані, рішили празнувати сьвято сьв. Михаіла Архангела не 8 падолиста, як випадає, але під конець лїта".
Земский начальник, який одержав таке рішенє, зачудовав ся:
— Що за нїсенїтниця...
— Зовсїм нї, високоповажаний пане. Ми се обдумали.
— Щож ви обдумали? Чи можна переносити осіннє сьвято на лїто?
— А то тому — не збиті з пантелику відповіли селяни — що обходженє сьвята в осени є дуже недогідне для нас. Тодї богато пяних замерзає, що в лїтї не може лучити ся.
Так отже, не могучи усунути пияньства, рішено усунути сьвято!..
Жертви французкої революциї. Щойно появив ся на кригарняних полицях в Льондонї твір проф. В. Світса про французку революцию з 1789 року. Находить ся там довершене на основі документів, статистичне зіставленє жертв, які пожерла революция. Подає він такі числа засуджених: із шляхти було 2.048, нешляхоцкого походженя 13.623, монахинь 350, инших женщин 1.467, сьвящеників 1134. Революцийний трибунал видав 22.352 вироків смерти. В Вандеї пожерла революция 937.000 жертв. В Нант комісар конвенту Карієр замордував 32.000 осіб, в Лїонї 31.000. Загальне число жертв виносить після сего виказу 1,040.972. Треба додати, що се число не представляє всїх жертв, лише говорить про тих, що до котрих могли би бути зібрані урядові документи.
Олїмпійскі ігрища в Атенах. Як доносить атеньска аґенция, межинародні олїмпійскі ігрища, котрі відбудуть ся в слїдуючім роцї в Атенах, тревати будуть 14 днїв і величию як також своєю програмою перевисшать всї торжества, які до сего часу колинебудь відбували ся. В програмі буде цїлий ряд образів з істориї старинної Грециї. Між иншим відбудуть ся панатеньскі походи, елєвзийскі містериї, облога Трої, битва Олександра Великого, причім участь возьме кілька тисяч грецких жовнїрів. Останного дня грецкі артисти виставлять "апотеозу мира".
Питанє лише, чи побідним тепер Грекам не перешкодить в тих приготованях нова балканьска заверуха.
Снїг в Чікаґо. По спеках, які панували у Чікаґо, та доходили до 91° Ф, нараз 8. с. м. упала температура до того степеня, що сипнуло снїгом наче в зимі. Правда, снїг не лежав довго, але все таки в містї та околици вирядив величезні материяльні шкоди. 