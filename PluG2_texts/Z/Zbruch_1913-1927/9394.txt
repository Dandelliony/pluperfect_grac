Национал-демократи фалшують архієрейске посланиє! – Пир в Бухарі. 

Национал-демократи фалшують архієрейске посланиє! До останного (26.) числа "Свободи" долучено перепечатку пастирского послания в справі виборів з повними підписами наших Владик, але нарочно пропущено в нїм місце найважнїйше, а невигідне для всяких безвірків-кандидатів на послів. А іменно по словах: "Потреба нам таких послів" пропущено слова: „які би уміли в соймі боронити справ Церкви і народа". Национальні демократи без найменшого сорому допускаються фалшованя тексту послания нашого Епископату, щоби лише промостити дорогу до сойму всяким Трильовским, Новаковским і иншим явним і окритим до якогось часу радикалам і ворогам св. віри і Церкви і витуманити для них голоси віруючих виборцїв-християн.
Пир в Бухарі. В загорненій Росиєю в 1868. р. азийскій країнї Бухарі (за Аральским озером) остав номінально емір і резидує в містї Бухарі, але дїйсно панує там Росия. В містї Бухарі — як доносять росийскі часописи — відбуває ся тепер цїла низка загальних сьвят (саілів) і родинних (тоїв). Від 26. марця без перерви відбувають ся бенкети то в палатах еміра, то в будинках і садах значного місцевого паньства. Все се коштує великі гроші. Щоб хоч по части змалювати розміри сего частованя, досить буде навести відомости про "тою", що впорядив кушбегі (мінїстер двора еміра). На сей бенкет видано 135 батманів рижу (11/2 ваґона), 8.000 голів цукру; зарізано 500 баранів, 82 воли; випито сотні ведер бузи й кумису, а також скілька бочок пива й горівки. (Пророк заборонив правовірним пити тільки вино, а про пиво й горівку нїчого не згадав!).
Гроша на всї сї бенкети достачають насамперед Бухарцї-хлїбороби і гуртівники, що торгують скотиною. Правительство еміра всю силу своєї вигадливости напружує на те, щоби вишукати нові податки. Оподатковано вже все, на що тільки можна було щось накласти, і то в таких розмірах, що всяка промисловість стала до очевидности невигідною. І хлібороб, і скотовод працюють тепер тільки для того, щоб мати змогу вдоволити хоч свої власні потреби, бо коли що трафить ся заробити їм більше, то се все одно попадає в кишенї здирщиків податків.
Нї одної копійки з сих податків не видає ся на вдоволенє потреб людности; нїчого не робить ся для полїпшеня умовин народного житя. 