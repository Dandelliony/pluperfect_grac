◦ ◦ ◦ ◦ ◦ ◦ ◦ ◦ ◦ ◦

Семен Вітик, український социялїстичний посол, покинув Львів, полишаючи кількадесять тисяч корон довгу. Посол Вітик, який посольський мандат здобув в 1907 р., а потім вдруге 1911 хоч по завзятій боротьбі, був свого часу одним з найвизначніших социялїстичних аґітаторів і підчас хлїборобських страйків розвинув був широку дїяльність. Та від довшого часу усунув ся майже зовсїм з полїтичного житя, на партийні збори не приходив, а в парляментї був рідким гостем. Тому партия виключила його з своїх членів і візвала його зложити мандат. Та се візванє годї було доручити Вітикови, бо адреса його була незвісна. Щойно тепер виявило ся, що він ще перед кількома місяцями покинув Галичину, виеміґрував до Америки.
На надзвичайних Зборах Т-ва ім. М. Лисенка змінено статут т-ва в тім напрямі, що від тепер можуть членами т-ва бути всї українські товариства, а не як доси було тільки співацькі, надто число видїлових піднесено до 5. З огляду на більші аґенди т-ва, вписове підвисшено на 5К одноразово, вкладку членську на сей рік установлено на 5 К, а вкладку спомагаючих членів підвисшено до 100 К. Надто полишено волї Загальних зборів рішати о способі голосованя при виборах і іменованих почетними членами. По затвердженю згл. по видрукуваню так зміненого статуту, зістане він висланий кожному членови т-ва.
Продовженє трамваєвого руху поза північ. По думці ухвали комісиї має намір дирекция міської елєктричної зелїзниці у Львові впровадити продовженє трамваєвого руху до півночи евентуально і до 1 години по півночи. По 11 год. в ночи оплата була би висша, для оплачення надзвичайної служби трамваєвого персоналу. Проєкт випрацьовуєть ся.
Вина і делїкатеси відходять! Сеї ночи вломили ся невислїджені злочинці до торговлї вин Дідолїча і Причіча при ул. Чарнецького ч. 3 через вікно від подвіря, та закрали кілька фляшок дальматинського шампана, три звої угорського салямі та богато инших віктуалів на загальну суму 250 К. Крім сього забрано готівкою 50 К з підручної каси. — Сеї ночи підважено зелїзними штабами вікна в "бойківськім" кіоску Івана Марковського коло головного двірця та вкрадено ріжних делікатесів і овочів на загальну суму 120 К.
Землетрясенє в Галичинї і на Угорщинї. В Лупкові відчуто в ночи у минулий второк (26. мая) землетрясенє. А саме коло год. 9.30 вечером відчули сильне стрясенє і фильованє, що тривало около три секунди, так що стелї в домах позарисовували ся і тинк пообпадав. В зелїзничім тунелю випало зі склепіня кілька камінїв. В будці зелїзничого сторожа впала зі стола лямпа.
Наслїдком трясеня зелїзничий уряд руху перенїс ся з поверхового будинку до партерового домика. Вісти про землетрясеня прийшли також з Тїсної, Волї Мигової, Команчі, Щавного, Посади Хирівської. Трясенє чути було аж по Хирів і Перемишль. Землетрасенє відчуто також і у Львові. Сейсмоґрафи досить виразно відчували се землетрясенє. Кажуть, що се було землетрясенє тої самої катеґориї, яке тому кілька лїт відчуто також і у Львові, а котрого епіцентр є в околици Залїщик. В Кошицях (на Угорщинї) відчуто два досить сильні трясеня в напрямі з півночи на полуднє. Тривали вони 2—3 секунди, супроводжені підземним гуком. В мешканях лекші предмети і висячі лямпи трясли ся. В Мезеляборч на зелїзничих будинках і в містї завалило ся кілька коминів. На зелїзничій стациї в Радванах завалила ся стеля. Також в Гомонній завалили ся комини на кількох будинках і зарисували ся стїни домів.
Слїдство в еміґрацийних справах добігає до кінця. Доси покінчено слїдство щодо аґенциї "Canadian Pacific" в Щаковій. Розправи будуть в осени рівночасно в Кракові, Львові й инших містах. — В справі слїдства "Canadian Pacific" кореспонденцийне бюро оголошує такий урядовий комунїкат: "Минулого місяця оголосили декотрі львівські (годить ся запримітити, що почин до таких сплетень дали москвофільські часописи. — Ред.) а за ними також декотрі віденські часописи деякі подробиці з слїдства, яке рівнобіжно ведеть ся в части в львівськім в части в віденськім краєвім карнім суді проти декотрих функціонарів "Canadian Pacific Railway Company", зазначуючи при сїм, що слїдчий судия вилучив з сеї справи сї акти, котрі компромітують послів й инші особи, які в полїтичнім житю займають визначне становище і що нїбито вилучені акти віддав полїтичній в ласти, тому сї части доказового материялу в карнім поступованю не будеть ся розглядати. На основі пояснень, одержаних з автентичного жерела, уповажено нас спростувати сю зовсїм хибну вістку. Бо дїйсно слїдчий судия нїяких таких актів зі справи не вилучив анї також не мав до сего нїякої причини. Не є також правдою, щоби сї нїбито вилучені акти відіслано полїтичній власти, бо противно всї акти, які відносять ся до повисшої справи без виїмка вислано краєвому судови у Відни, котрого властивість є вже тепер усталена". 