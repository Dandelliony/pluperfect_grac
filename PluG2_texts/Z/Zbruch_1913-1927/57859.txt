◦ ◦ ◦ ◦ ◦ ◦ ◦ ◦ ◦ ◦

Пайка муки і хлїба зістає незмінена. Урядово доносять: В послїднім часї розійшла ся чутка, немов-то правительство наміряє зменшити установлену, дотеперішну пайку хлїба і муки. Хоча нїщо не змінило ся в дотеперішній конечній потребі ощадности в консумції млинових виробів, то прецї можна заявити, що нїхто не думає про зменшенє пайки визначеної тепер на голову.
Заборона освітлюваня цвинтарів. "Wiener Zeitung" оповіщує розпорядок мінїстерства внутрішних справ, виданий в порозуміню з мінїстром віроісповідань і просвіти, яким забороняєть ся освітлювати гроби і гробницї в задушних днях.
Відзначенє Українцїв. Нїмецькою медалию Червоного Хреста ІІІ. кляси відзначені пп.: д-р Мирослав Янкевич ц. к. судія у Львові, Наталїя Домбчевська у Львові і Павлина Гладилович в Бориславі.
Російський ґубернатор Холмщини. Російські дневники доносять, що в тих днях оголошено урядово в Петроградї іменованє державного радника Савєлова холмським ґубернатором. Польська преса уважає то іменованє знаком, що по намірам російської бюрократії холмська ґубернїя має стати ся російською.
З Канцелярії Українського Запомогового Комітету у Відни. До запомового Комітету для українських виселенцїв з Галичини і Буковини у Відни звертаєть ся богато людий з самих сих країв о поміч. Однак сей Комітет, як вже із його назви виходить, є призначений для виселенцїв, значить для тих, що наслїдком російської інвазії змушені були опускати край та не могуть ще до нього вертати. Комітет також не має можности тисячам потребуючих давати поміч. Справдїшні виселенцї, котрі пробувають в західних краях Австрії, не в бараках і не в кольонїях, могуть тілько тодї дістати яку підмогу, коли викажуть докладно конечну її потребу і предложать або посвідку місцевого зап. Комітету або знаних нашому Комітетови людий.
Поклик до жертволюбивої української суспільности. Йде зима люта, а ще до того й голодна, а в нашій школі ім. Б. Грінченка є много дїтий бідних, а між ними сиротят голодних, а до того босих і неодїтих, котрі не мають не то оплатитись чим за науку, але й проживитись не можуть. А щож буде з ними, коли до них завитає та сива й немилосерна старуха зима, яка не має огляду для бідних і нещасливих? Длятого підписана управа школи, знаючи жертволюбивість нашої української суспільности аж до крайности, звертає ся і в сїй потребі з уклінною просьбою о ласкаву поміч для сих бідних сиротят, як вже не в жертвах грошевих, то бодай в проношенім білю, одежинцї і чобітках, щоб бодай якбудь окрити нагість, та дати спромогу образуватись в рідній школї тим, котрі зможуть колись з вдячністю в серцю для своїх Добродїїв заповнити прогалину в рядах нашої інтелїґенції, упавшої в нинїшній світовий війнї. Ласкаві жертви в яких будь предметах приймає з вдячністю канцелярія управи школи ім. Б. Грінченка на Городецькім 95 кождого дня від 8—12 год. рано. — М. Сіяк. 