Віднова українського театру в Галичинї.

Користаючи з предложеня Редакції, подаю отсї уваги в справі нашого театру. Подаю се тим охотнїйше, що по кількох роках буде може кому цїкаво знати, що стало ся з нашим театром з хвилею інвазії, в якім станї він опинив ся по поворотї австрійських війск та що з ним має стати ся.
З хвилею, коли розпочала ся в 1914 р. війна, перебував наш театр в Борщеві. Як звичайно, театр мав зі собою всї кулїси і декорації, цїлу ґардеробу і біблїотеку, всї музикалії і реквізити та взагалї цїлу свою посудину. За набігом Росіян до Борщева втїкла цїла театральна дружина і розбігла ся по світї, а все, що становило власність театру, попало в російські руки.
Театр остав без нїчого, буквально без нїчого. Крім фірми, то є крім концесії, не було нїчого, бо і людий навіть не було.
Перші кроки до обновленя театру по випертю Росіян зі Львова поставив п. Василь Коссак, театральний тенор. Користаючи з того, що ще з часів, коли я був головою "Сокола Батька", лишили ся з салї сего товариства деякі кулїси, скликав п. Коссак малий гурток людий доокола себе і при помочи власної малої ґардероби зачав давати вистави, з разу під фірмою "Людового Театру", що перед війною стояв під патронатом "Української Бесїди", а опісля вже як установлений "Укр. Бесїдою" управитель "Національного Театру". Вистави йшли з ріжним щастєм, про яке я з власного переконаня нїчого писати не можу, бо перебував тодї далеко від Львова.
З початком цвітня с. р. закупила "Українська Бесїда" кілька комплєтів народних строїв за цїну не цїлих 600 кор. і ті строї становлять тепер одиноке реальне майно театру. Зрештою нема нїчого.
В тих обставинах я обнимаю управу театру з сильно здекомплєтованою дружиною, без кулїс, без біблїотеки, без нот, без музичних інструментів і з ґардеробою, що не вистарчає на виведенє нї одної штуки, а в кінци зі субвенцією по 200 кор. на тиждень. Де ту субвенцію дати чи на інвентар, чи для персоналу, не знати.
Одно лиш знаю, що треба хапати ся за дїло доконче. Треба підняти ся обновляючої працї з завзятєм і йти у бій з твердою дїйсністю, та з вірою в лїпшу будучність, не опускаючи рук, хочби вони з надміру напруженя хотїли коли відмовити послуху. Треба оперти ся не на ласцї суспільности і не просити о помилуванє, але в добрій і совісній службі для штуки і культури заставити суспільність до підпираня змагань театру. Треба довести до того, щоби кожда інституція чи приватна, особа присилаюча від себе якусь лепту на театр знала на певне, що її гроші не пішли на марне, але що їх ужито на помноженє нашої національної культури.
Зазначу, що обнимаючи управу театру, я порішив не взяти для себе з субвенції анї одного сотика. Цїлу субвенцію, яка з якої небудь сторони вплине, оберну безумовно на цїли театру. Так буде найлїпше, бо тодї нїхто не скаже, що я обловляю ся на субвенції і нуждї акторів. На доказ буду оголошувати що 3 місяцї білянси театру.
Але рівночасно звертаю ся до всїх Українцїв з просьбою, обдарити наш театр довірєм і як найчастїйше відвідувати наші вистави, щоби наші актори не грали перед пустими лавками, та зі скрученими від голоду кишками.
Хочу також висилати театральну дружину до ріжних міст та місточок нашого краю, щоби і там занести прояви нашого культурного житя. Щож коли кулїсів — "дасть Біг". Так отже наш театр могти-ме приїхати лиш там, де є потрібні кулїси на місци. Репертуар ми приготовимо, ґардеробу десь позичимо, але салї нї кулїсів не будемо могти зі собою привезти. Тому велику прислугу зробили би ті інституції або і поодинокі народні дїячі, які мешкають по ріжних містах Галичини, де є саля і декорації, коли дали би про се знати до "Української Бесїди" у Львові. Так не треба би аж їхати від міста до міста й питати за салею, але одержавши інформації (чим точнїйші тим лїпше), їхати вже на певне. Я є переконаний, що таких зголошень дістану досить і прошу о них пп. читачів як найввічливійше.
Тепер полотно на кулїси подорожіло в троє. Матеріяли на ґардеробу майже так само. Закупно їх коштувати буде суми, а тут видїл "Українськї Бесїди" може призначити на се з субвенції розмірно лиш малу квоту. Є однак і на те спосіб. "Українська Бесїда" буде диспонувати що року субвенцією в сумі дві до три тисячі корон на обновленє інвентаря. Чекати на постепене закупно в міру щорічного приходу, на те є людське житє за коротке. Тут треба щось инакше радити. Справа булаби від разу полагоджена, якби якесь фінансове товариство — одно або кілька разом — удїлили "Українській Бесїдї" вистарчаючого кредиту в готівцї у формі есконтованя кількарічної субвенції на інвертар, а за ті гроші ставби відразу театр новий і здібний до сповненя задач, які він винен культурі і штуцї. Управа і режісерія приготовлює вже точне обчисленє потрібної на се готівки, театральна дружина вчить ся своїх роль, а решта є в руках керманичів нашого народу і цїлої суспільности.
Альфред Будзиновський, новий управитель театру "Укр. Бесїди". 