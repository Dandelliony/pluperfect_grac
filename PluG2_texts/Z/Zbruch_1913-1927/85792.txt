◦ ◦ ◦ ◦

Гайдамаки ідуть. Цілий курень (дівізія) гайдамаків (українських козаків) находить ся в поході з України до Галичини. Перші відділи є вже в Волочисках.   Львів під огнем батерій. З огляду на це, що бандитський спосіб войовання противником не устав, Українці почали бомбардованнє Львова. — Поляки зарядили примусову рекрутацію і кожного, хто не слухає мобілізацийного приказу, розстрілюють. — А ми?!...   Оповіщеннє. Повітовий Комісарят в Тернополі, з 8. 11-го 1918 подає до відома загалу висоту за перемол збіжа. Від 10. 11. 1918. побирати вільно млинам моторовим Стебніцького в Іссипівцях, Штекля, Зальца, Ольшанського і Зелінської в Ладичині квоту 10 корон за 100 кг. збіжа меленого на питлю і квоту 8 кор. за кг. збіжа меленого на разівку. Всякі инші млини за перемол збіжа на разівку 8 кор. Переступленя тарифи карані будуть гривною до 5000 корон, або арештом до 6 місяців. Повітовий Комісар Сальвицький   Обява. Подає ся до публичної відомости, що задля браку готівки в урядах податкових часово припинена виплата причинків евакуацийних, військових і американських. Виплати буде ся виконувати, як лише надійдуть гроші. Зазначує ся при тім, що нікому належні гроші не пропадуть і тому нема причини до якого небудь занепокоєння. Повітовий Комісар А. Сальвицький   Вісти з краю. Очивидець, що приїхав зі Львова, росказує слїдуюче: Польські лєґіоністи окружені в трикутнику в околиці техніки. Їх сили загадочні, а в дійсности незначні. Воюють не після приписів загально-принятих міжнародніми умовами, а радше способом большевиків. Щоби себе замаскувати, носять часто шапки з сіоністичними опасками, увихають ся між прохожими і нападають скрито. Властиву боєву силу Поляків становлять недоростки і вуличні індівідуа, що стріляють з пивниць, з вікон і стрихів так, що життє кожного Українця загрожене в кожній хвилі. І тому новий командант української армії, отаман. У. С. С., Г. Косак зарядив безпощадне десяткованнє жителів камениць, з яких падуть стріли. До середи було з сього приводу висаджено мінами три доми. Сили Українців, які спершу були малі, тепер вповні вистарчаючі, запровіянтованнє достаточне, зате населенню міста грозить голод, наслідком чого є можливі револьти. Місто окружене українською артілєрію, котра в конечности не пощадить його перед збомбардованнєм.   З Буковини. Чернівцї в наших руках. — Вже від кількох днів відбувались там маніфестації Українців і Німців Німців разом з покликом прилучення Черновець до України, а найновійші вісти подають, що ціле місто в українських руках. В румунській части Буковини цілковитий спокій.   Успіхи українського війська. Львів, 6. падолиста. По відомостях українських ґазет українське військо захопило Томатів, Замостє й цими днями візьме Холм і Володимир-Волинський. Польське військо складене більшістю з скаутів у великому переполосі втікає залишаючи по дорозі богато військового майна та зброї. В деяких містах були випадки арештів українських діячів та селян. Вся східна Галичина по лінію Сяна зовсім очищена від польського війська. Українці думають захопити українські области Угорщини.   Голос Поділя 