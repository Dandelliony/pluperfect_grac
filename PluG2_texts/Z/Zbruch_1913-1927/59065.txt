◦ ◦ ◦ ◦ ◦ ◦ ◦ ◦ ◦ ◦

Здоровлє цїсаря. "Korrespondenz Wilhelm" доносить: В здоровлю цїсаря не було зміни. Цїсар приняв першого гофмайстра князя Монтенуово, ґенер. адютантів Паара і Больфраса, директора кабінетової канцелярії бар. Шісля та на авдієнцї, яка тривала годину і чверть, шефа штабу ґен. полк бар. Конрада Гецендорфа.
Апровізація Львова. Передучера відбуло ся засїданє львівського комітету апровізаційного, на якім відпоручник рафінерії нафти "Ґалїція" пояснив причини недостачі нафти та пообіцяв, що в нійблизших днях місто одержить около 20—21 ваґонів того артикулу; цїну за лїтр нафти ухвалено підвисшити, з тим застереженєм, щоби кождому видавано по 1 лїтрови. Управитель міського бюра для палива подав до відома комітету, що в міських складах є до 50 ваґонів дерева та 11 ваґонів вугля. Недостача вугля буде небавом усунена, бо 100 ваґонів вугля вже є в дорозї. Опісля радив комітет над справою достави мяса, муки і бараболь. Протягом послїдних днїв доставлено до Львова 14 ваґонів безрог, отже на торзї появить ся більша скількість товщу. Наслїдком заведеня районової продажі муки всї купцї, що продають муку, будуть могти побирати о 2 сот. більше, як видаток на опанованє і перевіз. Досї одержав Львів 600 ваґонів бараболь; передучера доставлено їх 56 ваґонів, які виладовуєть ся.
Відзначенє. Андрій Гаврищак, ц. к. полевий курат, одержав Signum laudis.
Український краєвий комітет помочи для виселенцїв у Львові подає до відомости: Правительство стануло на тім становищи, що евакуованим, поселеним в Галичинї, належить ся така сама підмога, як утїкачам, поселеним поза Галичиною, просить ся отже Комітети і всїх, кому добро нашого народу лежить на серци, щоби як найскорше надсилали на руки Українського краєвого комітету помочи для виселенцїв у Львові (вул. Бляхарська 9.) поіменні викази евакуованих, поселених в Галичинї, при докладнім поданю їх віку, місцевости, з якої були виселені, і часу, в котрім виселенє наступило.
Нарада не-нїмецьких послів в справі відокремленя Галичини. "N. Fr. Presse" доносить: За інїціятивою Українцїв відбула ся 16. с. м. перед пол. в парляментї в клюбовім льокали чеської аґрарної партії нарада заступників не-нїмецьких партій в справі відокремленя Галичини. На нараду, на яку очевидно Поляків не прошено, явили ся Чехи Удржаль, Станек, д-р Странски і Туcap, Словінцї д-р Корошец, д-р Крек і Ярц, Ромун Сімйоновічі, Українцї д-р Трильовський і д-р Цегельський. По представленю українського становища вела ся довша дискусія, яка одначе не довела до якогось позитивного вислїду, бо всї присутні застерегли собі занятє становища до мериторичної сторони справи на пізнїйше. Одначе всї були згідні в тім, що управильненє справ, які стоять в звязку в відокремленєм Галичини, може наступити тільки через парлямент. Чехи заявили в дискусії, що тепер не можуть означити свого становища, бо вони знаходять ся тепер в стадії переводженя одноцїльної орґанїзації всїх чеських послів. Аж по утвореню її зможуть перевести мериторичні наради над біжучими справами. Українцї заявили, що хоч вони з принципіяльних причин займають инше полїтичне становище нїж Чехи, одначе мають тепер спільний інтерес з Чехами, бо одні і другі мусять заявити ся проти окремого трактованя галицького питаня. 