Слїдами своїх попередників.

Пишуть нам з кругів нашого духовенства:
Поляки не грішили нїколи надзвичайною любовю до українського народу. Польська ненависть до всього, що українське, тягне ся червоною ниткою від найперших хвиль сусїдського і спільного пожитя обох народів. Провід у цїлій протиукраїнській кампанїї вело майже виключно польське духовенство. Коли часами на чолї походу проти нас стояли сьвітські особи, то були вони лише знарядом в руках могучих польських духовників. Робота всяких Ягайлів, Казимирів, кириня проти всяких заходів около зреформованя української церкви (польські епископи були найбільшими ворогами унії), релїґійний гнет, що став ся одною з головних причин козацьких війн, вікове перетягуванє Українців на латинський обряд і т. д. і т. д. все те — дїло польського висшого й низшого духовенства.
Упала Польща і наші верстви польського суспільства бодай в дечім змінили ся. Одно польське духовенство лишилось таке саме, що було передше. Національний шовінізм супроти українського народу, слїпа ненависть до нашого обряду, перетягуванє на "свою лїпшу" віру членів нашої церкви, надуживанє релїґії в справах національних, а навіть полїтично-партийних, дволичність на всї фронти — отсе признаки поведеня польського духовенства і під нинїшну хвилю.
Типом правдивого польського духовника се небіщик Моль recte Редлїц. Все добре, що служить на славу Польщі, в додатку Польщі консервативної, шляхотської. Типами дещо иншого рода є епископи Більчевський і Бандурськай. Знищенє українського народу дорогою златинщеня — отсе їх цїль. Отсе цїль їх проповідий, їх частих виїздів в наші села на преріжні патріотично-польські шопки, їх форсовне будованє косцюлків і капличок нераз для кількох латинських душ. За своїми епископами іде гідно і згідно також низший клир. Факти доказують, що справдїшними керманичами нинїшного шаленого противукраїнського походу се нїхто инший, як таки польські духовники.
Коли так, то нїчого дивного, що тепер, коли нашому народови розпочала усьміхатись трохи красша доля, представителї польського духовенства, себто епископи, заворушились і уложили звісну заяву в справі виборчої реформи. Сею заявою дали вони сьвідоцтво безпереривної лучности з своїми славними попередниками.
Що тільки низка ненависть до українського народа, національний інтерес наказав польським епископам виступити з тою заявою, не треба й доказувати. Правда, епископи говорять про якісь "засадничі згляди", про свій сумнїв, що виборча реформа "в сїй основі через свій сепаратизм принесла би шкоду згідному пожитю обох народностий" — одначе се лише фарисейське, а до того ще й туманне покриванє дїйсного стану річи.
У сїй заяві є й спора доза звичайної злоби. Епископи боять ся незгоди народностий — як се розуміти ? Невже тепер нема і незгоди, і то незгоди, піддержуваної якраз епископами ? Чи в наслїдок признаня нам дрібки прав підсичуванє тої незгодн збільшить ся з нашого боку, чи з боку Поляків ? Щоби мало збільшити ся з нашого боку, за сим не промовляє нїодин льоґічний арґумент. Щобиж не збільшило ся з польського боку, то якраз обовязком епископів зарадити сему. А тепер найважнїйше: чи саме через поваленє виборчої реформи не погіршить ся згідне пожитє обох народностий? Не тільки нам, але кождому здорово думаючому чоловікови (з виїмком вшехполяків, подоляків і польських епископів) здаєть ся, що так.
А деж в такім разї прегарне покликанє католицьких епископів ? Невже не їх то завданє усувати всякі спори, всяку ворожнечу, всяку ненависть ? Невже не їх обовязок лагодити національні і партийні пристрасти?
На жаль, польські епископи далекі від сего. Замість станути по сторонї здорової думки, згоди і християнської справедливости, вони станули явно по сторонї ненависти, шовінїзму, кривди і гнету. Замість держати руку з будівничими згоди, вони побратались з загорільцями авантурниками, з політиками улицї. Замість попирати справедливі християнські заходи осередного й краєвого правительства, а враз з ним поважнїйших одиниць зпосеред обох народів, — вони звязали ся з Ґрабськими та Ґломбінськими.
Своїм виступом станули отже польські епископи в різкій суперечности з завданєм і інтересами християнської церкви та як національно-партийні шовінїсти показались вони недостойними занимати так відвічальні в християнській суспільности становища.
Сей послїдний момент має велике значінє і для нас. Він повинен стати товчком до енерґічної акциї в цїни освободженя наших братів латинського обряду в східній Галичинї з під впливу та власти таких, латинських епископів. Боротьба за українських сьвященників латинського обряду для наших латинників — отсе повинно бути нашою відповідию на визов панів Більчевських. 