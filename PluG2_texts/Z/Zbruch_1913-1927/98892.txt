◦ ◦ ◦ ◦

Українці в Естонії. Українські залізничники, що цими днями приїхали з Естонії, подають такі вістки про Українців в Естонії: Естонське правительство ставиться до Українців дуже прихильно. При допомозі правительства заснувався Український Народний Комітет, в якому зареєстровано уже 1.000 членів. Комітет при помочі естонського правительства помагає висиланню Українців до батьківщини. Симпатизує з цим американська місія, що зорґанізувала безплатні харчівні для безробітних Українців.   Українська кооперація на міжнароднім конґресі. Підчас останньої конференції міжнароднього центрального кооперативного комітету в Женеві, були представники усіх країн, в яких істнує кооперативний рух. В конференції брала участь і українська кооперація посередництвом президента льондонського відділу "Дніпросоюза" Сергія Сидоренка. Крім нього були на зїзді А. Сербиненко член управи "Дніпросоюза" і В. Тимошенко директор економічного інститута при українській Академії Наук.   Відмовна відповідь Німеччині. З Ліону доносять, що в четвер вечером вислано до Берліна відповідь держав антанти на німецькі домагання в справі евакуації невтральної стрефи. У відповіди відкинено усі домагання Німеччини.   Перед конференцією в Спа. Радіо з Парижа доносить: Конференція міністрів Франції, Анґлії і Італії, до якої перед закінченнєм прилучилися бельґійські делєґати, значно продовжилася. Як пише "Journal des Debats" в суботу від год. 11. до 1.30 розважувано знову справу поділу німецьких індемнізацій. Денник твердить, що під тим оглядом наступило порозуміння на таких основах: Франція має одержати 50 прц., Анґлія 22 прц., Італія 10 прц., Бельґія 8 прц., Сербія 5 прц., решта припадає на инші держави. Румунія, Портуґалія, Японія і Італія одержать компензати економічної і фінансової натури. В суботу пополудни відбулася плєнарна конференція в палаті Академії. Делєґати держав приняли до відома звідомлення військових експертів для справ маринарки і авіятики в справі нарушення версальського договору. Найвища Рада розбирала відтак справу вдержання одностайного дипльоматичного фронту аліянтів на конференції в Спа.   Анґлійський амбасадор в Берліні. З Науен доносять, що новоіменований амбасадор льорд Абернон прибув до Берліна і зложив візиту президентови Німеччини і міністрови для закордонних справ. Амбасадор вибирається до Спа.   Крассін виїхав до Росії. К. Б. доносить з Парижа: По донесенням "Matin-y" Крассін виїхав до Росії, а цей виїзд наступив на домагання Чічеріна, котрий хоче особисто поінформуватися про положення в Льондоні. Инші члени російської делєґації осталися в Льондоні. "Echo de Paris" думає, що подорож Крассіна є в звязку з тим, що совітський уряд наслідком успіхів на фронті має заняти на конференціях в Льондоні дуже рішуче становище.   Тайна умова між Льойд Джорджем і Крассіном. Парижські денники доносять, що переговори Крассіна з Льойд Джорджем мали позитивний вислід. Евакуація Батуму має бути еквівалєнтом за понехання большевицької аґітації в Індії. Анґлія мала кромі сього обіцяти совітам тайну доставу до Архангельська ріжних товарів, льокомотив і матеріялів до виробу муніції. Догадуються також, що підписано також тайну умову в справі експльоатації нафти на Кавказі.   Нові большевицькі наступи на цілім фронті. Із звідомлення польського генерального штабу з 3. червня 1920. На схід від Рівного противник уникаючи боротьби з нашими маневруючими кольонами і користаючи умієтно з рухливости своєї кінної армії, стремить за всяку ціну до сфорсовання Горині і заняття Рівного. Бої наших відділів з кольонами Буденного тревають на лінії Горинь і в области на північ від Староконстантинова. На південь від Летичева положення без зміни.   Звідомлення польського ґенерального штабу з 4. червня: Сьогодні досвіта перейшов ворог до давно сподіваного ґенерального наступу в районі на північ від залізничого тору Молодечно-Полоцк. На вузкому відтинку між озерами Шо і Шадо сконцентрували большевики 5 найкращих дивізій піхоти, підпираних значним числом танків, авт і панцирних поїздів. Розвивається завзята боротьба. Добре уґрупування наших резерв не дозволило большевикам зломити наших ліній в першім наступі, до чого за всяку ціну стреміли. Здовж Березини оживлена діяльність артилєрії. Над Припятю відділ полку сувальських стрільців і 22. полку виперли неприятеля зі Стригалова і Балашевич. На Уборчі неприятель сконцентрувавши на вузкім відтинку цілу 25-ту дивізію, вдарив на наші становища. 27-ий полк піхоти боронився аж до прибуття резерв, відтак в бравурнім протинаступі відпер неприятеля, який в переполосі відступив на Замисловичі, потерпівши великі втрати. Наші відділи здобули 8 машинових крісів і взяли кількадесять полонених. На схід від Рівного наші відділи наслідком маневру кінноти Буденного, були змушені відступити з Горині. Бої в области Рівного і Здолбунова тревають. Завзяті бої в области на північ від Староконстантинова розвиваються для нас успішно. Під Бутівцями розбито відділ большевицької кінноти. В наші руки впали дві гармати і значна добича. Неприятель, що направив залізничий шлях Жмеринка-Бар повів здовж цього шляху наступ при допомозі панцирних поїздів і зневолив нас покинути стацію Комарівці. Наш панцирний поїзд "Ґенерал Івашкевіч" по геройській боротьбі з большевицькими панцирниками відступив в напрямі Деража. Ворожі наступи на відтинку українських військ відперто.   Громадська думка   