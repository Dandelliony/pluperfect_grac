◦ ◦ ◦ ◦ ◦ ◦ ◦ ◦ ◦ ◦

Цїсарська подяка для Ставропіґії. Послїдні загальні збори членів Ставропіґійського Інститута у Львові котрі відбули ся в дни 1. лютого с. р., вислали до Його Величества Цїсаря телєґраму з заявою льояльности і подяки за переданє інституції в українські руки. — На сю телєґраму наспіла сими днями слїдуюча письменна відповідь: "Президія ц. к. Дирекції Полїції. Ч. 1581/16. Львів, 16. марта 1916. До Хвального Видїлу Ставропіґійського Інститута, до рук Високоповажаного Пана Григорія Кузьми, ц. к. радника Двора у Львові. Його Цїсарське і Королївське Апостольське Величество велїв Наймилостивійше висказати Найвисшу подяку новоуконституованій Радї Надзираючій Ставропіґійського Інститута у Львові за переслані телєґрафічно вірнопідданчі вискази. — Про се маю честь повідомити Хвальний Видїл наслїдком рескрипту Президії ц. к. Намісництва з дня 2. марта 1916, ч. 3487/Пр. — Ц. к. Радник Державний і Директор Полїції: Reinlender mp.
Український краєвий комітет великодних дарунків для УСС. і жовнїрів ц. і к. армії завязав ся з тої причини, бо від акції, яку в сїй справі заінїціювала управа м. Львова, Українцї мусїли усунути ся з огляду на недостачу національної рівноправности в орґанїзації тої акції.
Відкритє "лицаря м. Львова" буде — як довідаємо ся — не 26. с. м., як се було урядово оголошене, але тижнем пізнїйше, себто 2. Цвітня. На відкритє приїде між ин. намісник ґен. Колярд. Характер обходу відкритя — як довідуємо ся — буде відповідати національному складови краю і його столицї, положеної в українській части краю.
Провірка відношеня обовязку війскової служби у Львові має розпочати ся 22. с м., а скінчити ся перед 12. цьвітня. Для провірки будуть утворені 4 комісії. По скінченю провірки будуть заряджені ревізії по вулицях, публичних льокалях і т. п., щоби переконати ся, чи справдї всї ополченцї сповнили свій обовязок.
Для українських ополченцїв м. Львова, котрі до нинї ще не зголосили ся, рішив як нас інформують, правительственний комісар староста Ґрабовський на вставленє одного з наших репрезентантів, отворити окреме бюро зголошень, яке буде знаходити ся в "Народнім Домі". Близші інформації ще подамо. Се зарядженє має зарадити тому відношеню до української мови, яке українські ополченцї зустрічали доси в маґістратї.
Емілія з Заревичів Смаль-Стоцька, подруга д-ра Степана Смаль-Стоцького, професора унїверситети в Чернївцях, парляментарного посла і т. д., тепер капітана при полевім судї війскової краківської команди, упокоїла ся в Кракові, дня 16. с. м. в 54. роцї свого житя. Тлїнні останки Покійницї похоронено 18. с. м. тимчасово на кладовищи в Кракові, відки перенесені будуть до Черновець. Заслуженому Ученому і Громадянинови складаємо вислови глибокого співчутя, яке подїляє цїла наша суспільність. 