Вже все в порядку! — Слова і вчинки.

Вже все в порядку! Нарештї польська преса заговорила, "як то було" з демонстрациєю учасників зїзду гіґієнїстів проти австрийського гимну. Отже було се так, що вони демонстрували не проти австрийського гимну, тільки проти нїмецького гимну "Deutschland, Deutschland uber alles". А тому офіцирови, який зажадав полїцийної інтервенциї проти демонстрантів, тільки "здавало ся," що се грають австрийський гимн. Отже не було нїякої протиавстрийської демонстрациї, тільки завинив тут австрийський офіцир, який не зумів відріжнити мельодиї "Deutschland, Deutschland uber alles" від мельодиї "Gott erhalte, Gott beschutze". Таке поясненє цілої афери придумала польська преса — після того, як з огляду на нашу нотатку не могла довше тушувати афери мовчанкою. Хто хоче, нехай вірить!
Слова і вчинки. Читаємо в польській пресї: На засїданю секциї V-ої зїзду польських гиґиєнїстів інж. Володимир Молчанський виголосив реферат пз. "Про потребу примусової санациї мешкань" і поставив ряд резолюций до ухваленя. Секция V-та майже всї внесеня ухвалила. Серед сих ухвалених внесень головне внесенє було сього змісту: Допустити до участи в громадській самоуправі також представників працюючих верств, не посїдаючих власних реальностий. Бо годї думати про дїйсний поступ суспільної гиґієни в містах, де досї не признано горожанських прав сїй саме части людности, котра найбільше відчуває на власнім здоровлю недостачу корисних гиґієнїчних умовин житя". Мимо сього т. зв. "Комісия ухвал" цілого зїзду не оголосила сього внесеня на плєнармім засїданю зїзду і не признала його тому, що "внесенє се має социяльний характер", як про се поінформовано референта, котрий в своїм рефератї домагав ся примусу в справі санациї нездорових помешкань і доказав, що доки в міській самоуправі верховодити муть самі лише каменичники, доти неможливе буде якенебудь полїпшенє умовин мешканя по містах з погляду гиґієни. Гиґієна як наука складаєть ся з 1) гиґієни одиниці і 2) гиґієни социяльної. Коли "Комісия ухвал" не признала тїсної звязи між висше згаданим внесенєм і задачию социяльної гиґієни, то се сьвідчить лише виразно про те, як панове з "Комісиї ухвал" розуміють суть социяльної гиґієни. 