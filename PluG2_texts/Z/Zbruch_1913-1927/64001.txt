Ще про відокремленє Галичини.

Львів, 26 марта 1917.
З приводу нових польських заходів зробити справу відокремленя Галичини актуальною — в дуже поважних австрійських кругах укріпляєть ся погляд, що Поляки надають цїсарському письму з 4 падолиста 1916 зовсїм довільне значінє. Придивімось близше сьому поглядови.
Що говорить цїсарське письмо?
"Є моєю волею — звучить його сущна часть — краєви Галичинї надати право самостійного уладжуваня своїх краєвих справ аж до повної віри того, що годить ся з його приналежністю до цїлости держави і з її корисністю, і дати сим населеню Галичини запоруку його національного й економічного розвитку".
З огляду на се, що т. зв. відокремленє Галичини було від 1860-их років змаганєм Поляків, яке знов з инших причин приняла за своє також часть нїмецького табору, — хоч обі сторони відповідно своїм інтересам виповняли ті самі рами далеко неоднаковим змістом! — під цїсарське письмо й Поляки й Нїмцї підставили зараз своє розумінє, себто відокремленє Галичини. Зрозуміла річ, що з сим розумінєм цїсарського письма мусїли числити ся також Українцї й заняти супроти нього таке становище, яке українська полїтика в Австрії постійно займала супроти польського змаганя до відокремленя Галичини.
Та коли ходить о зреалїзованє цїсарського письма, то насуваєть ся питанє: Чи справдї цїсарське письмо містить у собі правну конечність такої реалїзації, яку підставляють під нього Поляки? Аналїза висше наведеної сущної части цїсарського письма, в звязку з мотивами, які попереджають ту сущну часть (нагородити населенє Галичини за понесені в війнї жертви), і в звязку з галицькими відносинами  — дає на се питанє відповідь рішуче неґативну.
Покійний Монарх, хотячи населенє Галичини винагородити за понесені в війнї жертви, оголосив свою волю: через наданє права самостійного уладжуваня своїх справ дати населеню Галичини запоруку національного й економічного розвитку. Поминувши Жидів, які розкинені по цїлім краю, і Нїмцїв, які творять в краю незначний процент, населенє Галичини складаєть ся з двох народів: Українцїв і Поляків, з яких кожний заселює свою споконвічну національну територію. Не можна собі инакше подумати запоруки національного й економічного розвитку обох сих нарудів, як тільки так, що кождий з них одержить право самостійного уладжуваня своїх справ. До зреалїзованя сього права зовсїм не довела би та реалїзація волї Покійного Монарха, якої домагають ся Поляки, себто відокремленя Галичини в дусї польських змагань; навпаки, ся реалїзація, творячи з Галичини свого рода польський державний орґанїзм, не тільки не дала би українському народови права самостійного уладжуваня своїх справ, але навіть позбавила би його тої висшої інстанції в спорі з сусїдним народом, якою тепер є центральна власть держави.
Таким чином, коли воля Покійного Монарха має бути справдї виповнена, а не викривлена, то її реалїзацією нїяк не може бути відокремленє Галичини в польськім розуміню. Правительство, яке схоче справдї виповнити волю Покійного Монарха, мусить шукати способу, як обом головним народам Галичини (очевидно, при узглядненю потреб Нїмцїв і Жидів) дати змогу самостійного уладжуваня своїх справ. На сей спосіб вказує сама історія Галичини, як також принцип історично-полїтичних орґанїзмів (коронних країн), з яких зложена австрійська держава. Галичина складаєть ся з двох історично-полїтичних орґанїзмів, які влучено в одну цїлість аж в 1861 р. Історія Галичини від того часу аж до нинїшного дня вчить, що ся цїлість вийшла мертвороджена, що вона себе нїколи орґанїчною цїлістю не почувала й почувати не може. Отже виповнити волю покійного Монарха найлїпше можна через подїл сеї в 1861 р. утвореної цїлости на два історично-полїтичні орґанїзми.
На думку згаданих висше полїтичних кругів цїсарське письмо з 4 падолиста 1916 не містить нїчого грім обявленя волї: через наданє права самостійного уладжуваня своїх справ дати населеню Галичини запоруку національного й економічного розвитку. Як виповнити сю волю, в сїм має правительство свобідну руку. Щоб ся воля була справдї виповнена, а не викривлена, до сього веде тільки один шлях, який власне вказано.
Так розуміють волю покійного Монарха дуже важні полїтичні чинники держави, чого доказом були виводи христ.-соц. дневника "Reichspost", недавна дискусія в "Австрійськім полїтичнім товаристві" і т. и.
Такого виповненя волї покійного Монарха домагають ся згадані круги, відкидання як викривленє тої волї в зовсїм протилежний бік польські змаганя до відокремленя Галичини. 