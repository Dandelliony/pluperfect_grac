◦ ◦ ◦ ◦ ◦ ◦ ◦ ◦ ◦ ◦

Подїл української держави на землї.
ЛЬВІВ, 9. цвітня 1918. Центральна Рада приняла закон, який зносить давний подїл на ґубернії і переводить новий подїл української держави на землї.
Мінїстер внутрішніх справ Ткаченко в розмові зі співробітником київського "Відродженя" (з 4. с. м.) сказав, що мінїстерство зараз працює над переведенєм закона про подїл України на землї і заведенєм в відповідних землях орґанів адмінїстраційних, судових а також громадського самоурядованя.
Далї мінїстер Ткаченко про орґани власти на містах сказав, що там повинна почувати ся центральна тверда влада, за для сього мінїстерство затурбовано призначенєм комісарів на міста, між иншим мінїстер зауважив, що деяких комісарів прийдеть ся замінити новими, бо вони не виправдали тих надїй, які на них покладались, начальників мілїції і инших адмінїстраторів. Комісарам надаєть ся право виданя особих правил і інструкцій, а також в їх роспорядженє поступає мілїція...
Орґани самоурядованя теж повинні твердість і рішучість виявити в виконаню своїх функцй, а також на далї повинні працювати в найтїснїйшим контакті як з мінїстерством внутрішних справ, так само і з його представниками, а на разї, коли орґани самоурядованя замісць контакту будуть виявляти опір українській властї і малодїяльність, то мінїстер не стане перед перевиборами. Мінїстер зараз зверне найпильнїйшу увагу також на українїзацію на містах всїх орґанів самоурядованя.
Українські посли у мінїстра внутрішних справ.
ЛЬВІВ, 9. цвітня 1918. Віденські дневники доносять:
Іменем Української Парляментарної Репрезентації і запомогового Комітету для українських виселенцїв з Галичини і Буковини явили ся посли Петрушевич і Колесса у мінїстра внутрішних справ ґр. Тоґґенбурґа, щоби йому предложити пекучі домаганя української людности. Передовсїм домагались вони внесеня тїснїйшої воєнної области, якої істнованє супроти мира з Росією і Україною є безцїльне та знесеня виїмкового пашпортового примусу для виселенцїв, які вертають до тої области. Дальше жадали відпоручники У. П. Р санації невиносимих відносин в Східній Галичинї, спричинених строгими і самовільними переводженями реквізицій та примусових робіт та масовим напливом австро-угорських полонених, які вертаючи з Росії задержують ся в Східній Галичинї. Мінїстер пообіцяв з огляду на трудности, які остають поза його компетенцією, що до повороту волинських виселенцїв, інтервенїювати у найвисших компетентних чинників, — а що до инших обговорених справ видати конечні зарядженя.
Чернїн-Клємансо.
ЛЬВІВ, 9. цвітня 1918. "Norddeutsche Allg. Zeitung", пишучи про спір Клємансо з Чернїном, звертає увагу на те, що після першої проби переговорів в серпни 1917 р. за кабінету Пеплєва не було нїякої більше дипльоматичної стрічі між француським і австро-угорським мужем довіря та що тим самим переговори була зірвані. Щоб отже за правительства Клємансо відбула ся нова конференція ґр. Армана і Ревертери, до якої Клємансо — як сам признає — не хотїв не допустити, то інїціятиву до неї дати мусїло француське правительство. Впрочім канцлєрський орґан вважає не важним питанєм, хто поставнив предложенє переговорів; тут важне на його погляд те, що Франція обстаючи при полїтицї анексій ставить перешкоди мирови.
З донесень італїйських дневників слїдує обуренє італїйських полїтичних кругів з приводу поступку Клємансо, який міг довести до повного ізольованя Італїї, що могла нагло опинити ся в безвихіднім положеню, стоючи сама одна проти своїх неприятелїв.
Грошева кара на Варшаву.
Тому що маґістрат Варшави дотепер не заплатив кари 250.000 марок наложеної на місто 14. лютого з приводу випадків, які мали там місце по оголошеню мирового договору з Україною повідомив нїмецький президент полїції управу маґістрату, що наложену кару відтягне з доходів міста, які є в руках окупуючих держав.
Перенесенє царської родини. 
Наслїдком подїй на далекім сході постановлено перенести царську родину з Тобольська до одного з міст в области Уралю.
Росія продає Камчатку.
БЕРЛЇН, 9. цвітня 1918. Петроградські "Ізвєстія" доносять, що між правительством Совітів і американським війсковим повновласником Джонсоном відбувають ся переговори в справі купна Камчатки американським правительством, які вже зачали ся під проводом Троцького, а не дали ще нїякого вислїду. 