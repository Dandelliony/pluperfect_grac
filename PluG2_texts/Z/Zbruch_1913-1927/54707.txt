◦ ◦ ◦ ◦ ◦ ◦ ◦ ◦ ◦ ◦

Росіяни і Галичина. "Кієвлянїн" доносить, міродатні російські круги носять ся з думкою прилученя ґенерального ґубернаторства Галичини і Буковини до ґубернаторства волинського і подільського. Окремих галицьких ґубернїй Росіяни сим разом не думають творити. Причин сього рішеня "Кіевлянїн" не подає.
Фрак і двірські авдїєнції. 3 Будапешту доносять до "Reichspost": Цїсар зарядив, що в часї війни фрак на двірських авдієнціях не є вже обовязковий. Андраші був перший, котрий покористав ся сим дозволом в часї своєї недавної авдієнції в Шенбрунї.
Австрійські полонені у Франції. Женевські часописи доносять із Франції, що австрійських жовнїрів, котрі свого часу попались у сербський полон, перевозять тепер до Франції, де їх уживають у роботах в полї.
Евакуовані з Залізцїв. Через Львів переїхало кільканацять жидівських родин, евакуованих із Залізцїв.
Укр. Народний театр Т-ва "Бесїда" у Львові Саля Т-ва ім. "Лисенка" при вул. Шашкевича ч. 5. В недїлю, дня 6. серпня "За Батька" драма на 5 дій Б. Грінченка. Білєти раньше набути можна в "Народній Торговли". Початок о год. 7.30, кінець о год. 10.30 вечер.
Приготованя на приїзд царя в Чернівцях. Один з воєнних кореспондентів доносить: Втїкачі з Буковини доносять, що в Чернівцях з дня на день ждуть приїзду російського царя Миколая II. День приїзду держать власти очевидно в найбільшій тайнї. Приготовленя вже пороблено. Отже в першій мірі спроваджено з Росії масу полїції й тайних аґентів. Як можна вносити з приготовань, має цар замешкати в митрополичій палатї. Населенє дістало приказ приготовити хоругви в російських красках. Між иншими зарядженями, які видано в останних днях, найзамітнїйша є заборона вживаня української мови. Знято також австрійського орла в ратушевій вежі, при чім скоїв ся нещасливий випадок, а саме кількох російських жовнїрів упало з ратуша на землю. Склепові вивіски дістали на приказ властий російські написи. 