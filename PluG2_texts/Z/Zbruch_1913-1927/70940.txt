◦ ◦ ◦ ◦ ◦ ◦ ◦ ◦ ◦ ◦

Український з'їзд на Сибірі.
В Омску, томської ґуб., на Сибірі, мав відбути ся 12. серпня з'їзд представників усїх українських орґанїзацій Сибіру й Туркестанського краю. Головна цїль з'їзду — утворенє Центрального Українського Комітету на Сибір, котрий обєднював би всї українські орґанїзації Сибіру й Туркестану, кермував би житєм тих орґанїзацій і дбав про піднесенє культурно-національного й економічного рівня української людности в сїм краю.
Керенський президентом републики?
ЛЬВІВ, 19. вересня 1917. "Рѣчь" нотує поголоску, що Керенський має бути проголошений президентом російської републики. Таким чином одержав би він потрібний авторітет.
Амнестія в Росії з приводу проголошеня републики.
ЛЬВІВ, 19. вересня 1917. Вчерашна пополуднева "N. Fr. Presse" доносить з Берлїна:
Як доносять з Стокгольму, тимчасове правительство з приводу проголошеня російської републики рішило оголосити загальну амнестію для полїтичних проступників. Під амнестію підійшов би також ґен. Корнїлов.
Сподївана самостійність Литви.
ЛЬВІВ, 19. вересня 1917. Нїмецькі дневники доносять: Посол Ерцберґер заявив на одних зборах, що швидким кроком наближаємо ся до справедливого і тривкого мира, який буде побудований на основі мирової резолюції парляменту.
Бесїдник обговорив опісля бельґійську справу, будову польської державности і заявив, що передвиджуєть ся також утворенє независимої Литви.
Чеські добровольці в Росії.
СТОКГОЛЬМ (Укр. бюро). Як доносить "Новоє Время", в послїднім часї став замітний великий рух між Чехами і Словаками, які як воєнні бранцї живуть на Сибірі, головно в Петропавловську. В таборах для полонених відбувають ся що дня збори, на яких Чехи і Словаки дають вислів свому обуреню з приводу погубної пропаґанди, яка ведеть ся на фронтї і в краю. Чеські і словацькі воєнні бранцї заявили свою готовість відійти на фронт та бороти ся в чесько-словацькій бриґадї, яка належить до російської армії. Тепер робить ся приготовленє в тій цїли і зголошені добровольцї одержують зоруженє.
Страйк корабельних робітників в Америцї.
АМСТЕРДАМ. (Ткб.) "Central News" доносить з Вашінґтону: В понедїлок застрайкувало в корабельних заведенях на берегах Пацифіка 25.000 робітників, се є 15% робітників занятих при будові воєнних кораблїв. Як зачувати, — прийшло до бурливих подїй.
З Росії.
ПЕТРОГРАД (Ткб). "Биржевыя Вѣдомости" пишуть, що для коалїції соціялїстичний кабінет без Керенського був би кроком до непевности, бо коалїція вважає Керенського одинокою порукою вірности Росії. Союзники хочуть тепер приспішити зреалїзованє американських обітниць що до удїленя Зєдиненими Державами позички 5 мілїярдів.
Вчора ширила ся чутка, що Керенський виступив з партії соціяльно-революційної тому, що не годив ся на ухвалу робітничо-жовнїрської ради зверненої проти вступленя кадетів до кабінету.
Завішенє дневника Ґоркого "Новая Жизнь" викликало серед большевиків та в соціялїстичних кругах велике заворушенє. Петроградський ґенерал ґубернатор Пальчинський завісив "Рабочую Ґазету". "Рѣчь" подає, що "робітнича орґанїзація поробила кроки в цїли уневажненя сього зарядженя, проти якого протестує також комітет ради робітників і жовнїрів.
Пальчинського приневолено до уступленя. Робітників візвано, щоби не складали оружа і були готові на всякий випадок.
О реорґанїзацію армії.
ЛЬОНДОН (Ткб.). Російська амбасада заявляє, що має причину вірити, що Керенський приверне карність армії. Російське правительство повтаряє, що є рішене піднести боєву силу армії. Алексєєв має припорученє старати ся негайно о війскові операції і о реорґанїзацію армії.
Димісія мінїстрів.
ПЕТРОГРАД (Ткб.) Петр. тел. аґенція доносить: Правительство приняло димісію мінїстрів Аксентієва і Скобелева.
ПЕТРОГРАД (ПТА.) Правительство приняло димісію мінїстра справедливости Зарудного.
В Фінляндії.
СТОКГОЛЬМ (Ткб.) Як доносять з Гапаранди, вислало правительство нову дивізію козаків до Фінляндії, мабуть ізза очікуваних операцій у фінляндськім проливі. Всїх Росіян візвано, щоби опустили Фінляндію тому, що фінляндські власти відмовили виданя Росіянам поживи.
Донські козаки домагають ся увільненя ґен. Калєдіна.
ПЕТРОГРАД (ПТА.) Супроти обжалованя, піднесеного проти ґенерала Калєдіна, який заінїціював рух проти правительства, відбуло ся в Новочеркаску, столицї донських козаків, надзвичайне засїданє виконавчих орґанів донських козаків, на якім заявлено, що поголоски про такий рух походять з непевних жерел.
Візвано правительство, щоби відкликало приказ увязненя Калєдіна і візвано командуючого московської области, якому припоручено здушити рух козаків, щоби повідомив правительство, що війська над Доном нїколи не зломили вірности супроти правительства. Командант Москви спинив всяку ворожу козакам дїяльність.
Француське правительство про умови мира.
ПАРИЖ (Авас) 19. вересня. В обох палатах відчитано довшу заяву кабінету, в якій піднесено, що є обовязком правительства, щоби всї моральні й матеріяльні сили народу зєдинило для рішаючої хвилї війни. Чим близше кінця війни, тим більш рішаючим чинником побіди стає моральна відпорність народу. Неприятелї подвоюють свої наступи. Є річю правительства подвоїти чуйність проти хитрих кроків і виступити з єнерґією проти тих, що хочуть підпирати сї кроки. Хто стає співвинуватим з неприятелем повинен відчути суворість права.
Одначе похибки одиниць не зуміють відвести Францію від непохитної постанови, яку подиктували їй високі принципи свободи, принципи, які розповсюднила між народами революція, а які тепер зєдинили цїлий культурний світ проти Нїмеччини.
Франція веде далї війну не з волї добичий або пімсти, але тому, щоби боронити своєї свободи й самостійности разом із свободою й незалежністю світа. Завданя Франції є завданями справедливости і незалежать від вислїду боїв. Франція голосила їх в р. 1871, коли була побіджена, голосить їх також тепер, коли своїм ворогам дала відчути силу свого оружя.
Відзисканє Ельзас і Льотаринґії, винагородженє за шкоди і знищеня, які спричинив неприятель, заключенє мира, але не мира примусового, мира насильства, який не містив би в собі другої війни, але мира справедливого, який не угнїтав би нїякого народу, нї сильного, нї слабого, мира успішних запорук, які забезпечилиб народи перед замаками одного, — се є високі воєнні цїли Франції.
Як довго не осягнеть ся сих цїлий, буде Франція вести війну далї.
Заворушенє в Італїї.
РИМ (Ткб). Аґенція Стефанїя доносить, що Ґеную, Александрію й Турин признано воєнною областю. Приватні несконтрольовані відомости подають, що заворушеня і полїтичні страйки ширять ся далї.
БЕРН (Ткб). Після донесень дневників замкненє француської границї було спричинене заворушенями в Міляно і в Туринї. В Міляно в часї заворушень увязнено в ратуши соціялїстичних провідників.
Відповідь осередних держав папі.
ЛЬВІВ, 19. вересня 1917. "Wiener Allgemeine Zeitung" довідуєть ся, що відповідь Австро-Угорщини папі буде передана віденському нунцієви завтра, в четвер, а текст відповіди буде оголошений в суботу, 22. с. м.
"Oest. Morgeuzeitung" доносить з Амстердаму: Мілянський кореспондент дневника "Daily Telegraph" доносить, що австро-нїмецька відповідь на папську ноту вже доручена у Ватиканї. Нота містить зовсїм несподївані мирові предложеня. У Відни настрої дуже оптимістичні і там сподїють ся мира перед зимою.
Урядові дневники з видимо інспірованою однодушністю пишуть про велику уступчивість Австро-Угорщини і Нїмеччини задля осягненя скорого мира. 