◦ ◦ ◦ ◦ ◦ ◦ ◦ ◦

Продовження перемиря. З Варшави доносять, що перемиря між Україною і Польщею продовжено на один місяць. З української сторони підписали продовження полковник Данильчук і сотник Луцький. Підписано дня 10. жовтня.   Надзвичайна Дипльоматична Місія У.Н.Р. в Льондоні. В Льондоні находиться Надзвичайна Дипльоматична Місія Української Народньої Републики (а не Українська військова місія, як було подано в 96. числі "Впереду"). На чолі Місії стоїть тепер старший радник д-р Ярослав Олесницький, якому по резиґнації голови тоїж місії, д-ра М. Стаховського, поручило ведення аґенд міністерство закордонних справ. Адреса місії: Ukrainian Diplomatie Mission, London, 38, Kensington Mansions, Earls Court, S.W.S.   Нова афера у Львові. Минулого тижня арештовано у Львові поручника польських військ, відомого вшехпольського діяча і розбивача робітничих орґанізацій, ще з передвоєнних часів, Сікорського. Поручник Сікорскі був комендантом військової друкарні у Львові і ріжними своїми "маніпуляціями" з папером в дуже короткім часі мав наробити шкоди польському скарбові на дуже високу квоту, яка має виносити 150.000 корон. Нова ця афера прибирає великий розголос, а вмішані в неї люди з дуже поважних сфер. Покищо ведеться слідство, а Сікорскі находиться під ключем.   Провокація. Якесь індивідуум, підшиваючися під назву "Комітет Оборони Укр. Нар. Респ." висилає листи з погрозами до деяких людей. Один такий лист показувано нам в редакції. Писаний він лихою українською правописею, з ошибками, почерком так званим "варшавським". Бракує на листі лише... чорної руки.   Максимальна тарифа у Львові знесена. Львівський маґістрат оголошує під датою 11. жовтня: Маґістрат міста Львова завішує аж до відклику обовязуючу максимальну тарифу на всі артикули за виїмком муки, хліба, цукру й опалу.   Марки в Галичині. Фінансово-буджетова комісія приняла внесення посла Адамського, щоби в ціли уніфікації валюти в Польщі галицькі державні каси вели виплати в марках, при рівночаснім обороті коронами.   Відбудова почти у Львові. Відбудову почти у Львові віддано фірмі Захаріясевич і призначено на це як зачет 2 міл. кор.   Мороз у Львові. В суботу занотовано 3 степени понизше зера. Мороз зробив багато шкоди в цвітах та огородовій ярині.   Вперед! 