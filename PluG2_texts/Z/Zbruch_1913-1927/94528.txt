◦ ◦ ◦ ◦

Українсько-польська угода. "Gaz. Wieczor." з д. 25. грудня доносить: "З віродостойного жерела інформують нас, що на галицьких делєґатів зроблено пресію, щоби не підписували угодових умов з Польщею. А саме львівські Українці довідавши ся, що справа українсько-польської угоди стоїть на найліпшій дорозі, дістали підступом (?) позволення на вислання до Варшави делєґації в справі полагоди питання українських урядників. Ся делєґація з проф. Студинським на чолі в часі побуту в Варшаві зіткнула ся з українськими делєґатами, що вели у голові переговори і спонукала їх до протесту проти угоди, запевняючи їх, що український нарід рішучо їй противний". Знаючи фактичний стан мусимо сконстатувати, що ся вістка "з віродостойного жерела" зовсім не віродостойна. Повна правда тільки в останних словах: "...український нарід рішучо їй противний".   З Товариства вз. обезпечень "Дністер". Дня 27. м. місяця по довгій однорічній перерві спричиненій теперішними воєнними обставинами, відбуло ся засідання Надзираючої Ради Товариства взаїмних обезпечень і взаїмного кредиту "Дністер". На засіданню сім покликано до Ради на місце померших пяти членів пять заступників, опісля вибрано президентом Товариства надрадника п. Романа Сосновського, а заступником директора з рамени Ради інж. п. Юліяна Мудрака, почім принято до відома предложені Дирекцією звіти як за цілий рік 1918, так і за три квартали 1919 р. а також звіти Ревізійної Комісії з переведенних шконтр кас і бухгальтерійних книг Товариства. Із звітів сих оказало ся, що Товариство устояло ся в цілій воєнній хуртовині, а з окрема найтяжшій послідній війні українсько-польській, підчас якої аґенти з ріжних причин не могли урядувати а також понищено багато аґенційних актів і книг, що навязало вже зносини майже з усіми своїми галицькими аґентами і членами і що Товариство буде дальше гарно розвивати ся, коли лише устане теперішне політичне напруження і наладять ся відносини комунікаційні і почтові. З огляду на теперішну дорожнечу і невідрадне положення урядників — підвисшила Рада їх побори та перевела аванси. Наконець признано деяким погорільцям відшкодовання в дорозі ласки.   Інтерновані Українці. Міжнародна делєґація Червоного Хреста відбула перегляд більших таборів інтернованих в Польщі. Після її обчислень число полонених і інтернованих Українців таке: В Домбю 2.140, в Вадовицях 3.474, в Ланцуті 420, в Пикулицях 1.178, в Бриґідках 1.950, в Перемишлі 1.633, в Тернополі 500, в Модліні 1.190, в Дембліні 68, в Берестю 3.035, в Білій 952, в Стшалковій 7.092, разом 23.133.   Два розпорядки радехівського староства. Війт Тимко Мельник, а села Дмитрова, почта Холоїв, пов. Радехів оголосив, що староство зарядило, щоби селяни зложили всі австрійські воєнні позички на почту в Холоєві, а дістануть инші "купони". Той сам війт оголосив також, що австрійські гроші треба складати на почту, а дістануть поквітовання. Близших пояснень не дав ніяких.   Нова Рада 