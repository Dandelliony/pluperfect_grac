◦ ◦ ◦ ◦ ◦ ◦ ◦ ◦ ◦ ◦

"День фіялок", уладжений заходом Кружка У.П.Т. ім. кн. Льва у Львові дня 3. мая в користь школи ім. кн. Льва на Личакові, приніс загального приходу з усїх пушок (з виїмком двох, котрі доси не могли бути розпечатані), 406 корон 37 сот. Старшина Кружка почуває ся до милого обовязку зложити подяку ласкавим жертводавцям, котрі своїми лептами причинили ся до гарного вислїду збірки, дальше Головній Управі У.П.Т. за відступленє першої весняної недїльної збірки з дня 3. мая на користь кружка і панночкам, котрі з великою посьвятою заняли ся збіркою — а головно тим, котрі зазнали прикрости від непокликаних людий. — Старшина Кружка У.П.Т. ім. кн. Льва у Львові.
Огнї. Великий огонь повстав на дни 30 м. м. около години 4. рано в Мізуни старім, долинського повіту зі стайнї Ілька Костева, котрий в наслїдок сильного вітру перенїс ся на сусїдні будинки і в протягу 4 годин цілковито знищив 43 домів мешкальних, 15 стоділ, 25 стаєн, 12 склепів з ріжними товарами а в кінци спалило ся 1 віл, 17 овець, 4 штук свиний. Межи повисшими будинками згоріло також приходство і школа, котрі були обезпечені в тов. "Славія", де їх перенїс з тов. "Днїстер" русский батюшка Дорожинський. Будинки згадані були обезпечені в части в "Днїстрі", а зрештою в "Славії" і тов. краківськім, а богато будинків не було цілком обезпечених. Причина огню на разї невідома а слїдство в тій справі веде суд в долинї.
Виборче право для жінок в Анґлїї. 6. с. м. радила палата льордів в Анґлїї перший раз над справою удїленя жінкам виборчих прав. На порядку нарад стояло внесене льорда Сельборна на удїленє жінкам виборчих прав. По дводневних нарадах внесенє відкинено 140 голосами проти 60.
Памятник М. Л. Кропивницькому. 23 ст. ст. цьвітня відбудеть ся відкритє в Харкові памятника М. Л. Кропивницькому. На могилї небіщика буде відправлена торжественна панахида.
"Спілка для увільнюваня пописових від військової служби". Краківські власти впали на слід зорґанїзованої спілки, котрої цілию було увільнюванє пописових від війскової служби способами, які лише вдали ся. Найдїяльнїйшою в сій спілці була 40-лїтна Анеля Кляйнвахсова, котру вже й арештовано. Крім неї арештовано ще кількох членів спілки, а мають наступити ще дальші арештованя. Догадують ся, що краківська спілка, се лише філїя стоваришеня, яке обіймає цілу Галичину. Слїдство утруднене, бо всї арештовані відказують ся зізнавати. 