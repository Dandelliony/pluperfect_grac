Наука стріляня. — Осторога. — Виборчий успіх.

Наука стріляня тревала в академічній ґімназиї Львові вже понад два роки. Дня 21. ІІІ. с. відбуло ся пописове стрілянє тих учеників VII і VIII. кляси, які ходили на науку стріляня на війскову стрільницю. Дивним дивом, хоча число учеників в VII. аб і VIII. аб виносить понад 100 учеників, то на стрілянє ходила тільки трета часть. Війскові власти задають собі дуже богато труду і не жалують анї часу анї людий анї коштів на кріси і набої, щоби лише піднести справність в стріляню. Українська молодїж повинна з сеї ввічливости користати і як найчисленнійше ходити на науку стріляня. На пописовім стріляню в суботу було присутних кілька війскових. Нагляд над стрілянєм мали професор Лещій і поручник Козак. З шкільної ради краєвої були присутні а. віцепрезицент Дембовський, пп. Майхрович і Копач. З учительського збору було кількох професорів. Стрілянє тревало від 1-шої до 3-тої в полуднє. Було 7 нагород, з того 2 купив від себе віцепрезидент Дембовський a 5 учительський збір. По переведенім пописї роздано найлїпшим 7 стрільцям нагороди. Директор Кокорудз промовив по українськи до учеників, по польськи до п. Дембовського і членів ради шкільної, по нїмецьки війскових. П. Дембовський відповів о. Кокорудзови по українськи і висказав подяку по нїмецьки війсковим. Присутний полковник промовив по нїмецьки до молодїжи і заохочував її до вправ в стріляню. Опісля відбула ся спільна фотоґрафія. Війскова капеля грала підчас цілого попису. — Таке пише нам один із "стрільців". Від Редакциї дозволимо собі зауважати, що в Чехії промовив би директор чеської ґімназиї по чеськи до учеників, до інспекторів і до війскових, хоч би вони не розуміли анї слова по чеськи. П. Дембовський пригадав п. директорови своєю відповідию, що є з Австриї також українські ґімназиї і українська мова.
Осторога. Довідуємось, що по селах Калущини волочить ся якийсь чоловік, який представляєсь за Володимира Кісїльку інспектора "Дністра" і "Вікториї" і побирає від наших членів премії і задатки на полїси. Отсим остерігаємо всїх наших членів перед тим чоловіком та заявляємо, що він не є зовсїм функіонарем нашого товариства а простим обманцем і як такого просимо віддати його в руки жандармериї. — "Днїстер” товариство взаїмних обезпечень.
Виборчий успіх. Доносять із Сколього: При доповняючих міських виборах з III. кола наша українська лїста виборча майже в цілости побідила. Вибори переведено двома наворотами і випали остаточно на нашу користь. Українські виборці особливо за другим наворотом держали ся сьвітло, явились до голосованя немічні старці та каліки, цілий чесний робучий люд. Ми вдержали попередний стан посїданя — 9 радних та здобули ще один український мандат. Провадив акцию виборчу пос. радник Лев Левицький та оборонював честь скільського українського селянства і міщанства проти москвофільсько-вшехпольських-жидівських заходів. 