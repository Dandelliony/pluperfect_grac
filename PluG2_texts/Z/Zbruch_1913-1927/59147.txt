◦ ◦ ◦ ◦ ◦ ◦ ◦ ◦ ◦ ◦

Авдієнції у Цїсаря. "Korrespondenz Wilhelm" доносить: Цїсар приняв вчера ґен. полк. архикнязя Карла і кн. Вільгельма Гогенцолєрн на авдієнціях, які тривали більше, як три чверти години, а мінїстра Буріяна на авдієнції, яка тривала годину і чверть, крім того вислухав звіту першого гофмайстра кн. Монтенуово, обох ґен. адютантів Паара і Больфраса та директора канцелярії Шісля. Катаральні прояви, які ще не уступили зовсїм, видко не спинюють звичайної працї цїсаря.
З Народного Комітету. В днях 11, 12 і 13. с. м. відбуло ся засїданє Народного Комітету у Львові, на котрім голова Народного Комітету д-р Кость Левицький здав обширний звіт що до заходів наших полїтичних орґанїзацій у Відни в справі правно-державного уладженя занятих українських земель і в справі подїлу Галичини.
Над сим звітом розведено обширну нараду, закінчену принятєм отсеї резолюції, поставленої д-ром Степаном Бараном і д-ром Сидором Голубовичем: Народний Комітет, вислухавши звіт свого голови д-ра Костя Левицького, приймає до відома основанє нового українського парляментарного заступництва, зложеного з українських послів Галичини, і заявляє, що буде в повнім довірю підпирати його заходи що-до переведеня нашої національно-полїтичної програми, а передовсїм в боротьбі проти відокремленя Галичини. Сю резолюцію принято одноголосно. Опісля принято кілька рішень в справі нашої тактики і в деяких справах орґанїзаційних.
На засїданю Надзірної Ради Краєвого Союза Кредитового у Львові дня 10. с. м. Рада по вислуханю звіту Дирекції і Контрольної Комісії затвердила білянс Союза за рік 1914 і 1915, постановила ще в сїм роцї скликати загальні збори і в дни загальних зборів зарядити поминальне Богослуженє за бл. п. директора Костя Паньковського і померших членів Союза.
Заходом Українського жіночого Комітету у Відни відбудеть ся в недїлю д. 19. с. м. о год. 2. по пол. популярний концерт в честь Івана Франка для УСС. і ранених жовнїрів. В проґраму його входять: промова посла Вас. Стефаника, продукції хору Укр. Учит. Семинарії, сольоспів панни Анди Ост., деклямація панни Мар. Дольницької і ин. Концерт відбудеть ся в Josefssaal (тов. учителїв) при Langegasse 20, вхід від Josefsgasse 12. окр. VIII. Вступ для УСС. і жовнїрів вільний. Ласкаві датки на лєктуру для ранених жовнїрів з подякою приймаєть ся.
Поминальне богослуженє за поляглих в боях УСС. відбудеть ся заходом Укр. Жіночого Комітету у Віднї в середу д. 15. с. м. в церкві св. Варвари, о год. 9. рано.
Дослїди природних богацтв у занятих частинах Галичини й Буковини. Як доносить "Руское Слово" з Київа, у звязку з недостачею мінерального палива звернено увагу на завойовані области. По відомостям, зібраним управою південно-західних зелїзниць, у Галичинї й на Буковинї відкрито значні поклади камінного вугля. В деяких місцевостях є нафтоносні райони землї. 15 верств від стації "Видинів", на лїнїї Коломия-Чернівцї, найдено копальнї бурого вугля, пригідного для фабрик, заводів і паровозів. Цїла місцевість представляєть ся дуже догідною для устроєня нових копалень і розробленя руди на більші розміри. Недалеко Станиславова відкрито нафтові жерела, з яких нафта тече течіями та пропадає даремно. У цїлім рядї місцевостей найдено великі поклади соли. Для переведеня пошукувань і дослїду геольоґічних богацтв Галичини й Буковини виїхала вже ґрупа урядників гірничого департаменту.
Іменованє. Цїсар надав секційному радникови в найвисшій кабінетовій канцелярії д-рови Іванови Левицькому титул і характер радника двора.
Дозвіл на заложенє української приватної ґімназії в Київі. ВІДЕНЬ (Вл. тел.) Петроградський "День" в ч. 290 з 21. ст. ст. жовтня під титулом "Українська ґімназія" доносить: "Недавно тому член першої Думи Шемет підняв перед управителем наукового округа заходи коло відкрить у Київі української ґімназії. Заходам сим відмовлено. Нинї Шемет разом з послом Александровим їздили у сій справі до мінїстра просвіти ґр П. Н. Ігнатєва. Мінїстер віднїс ся до згаданих заходів прихильно — з умовою, що засновником ґімназії буде не Шемет, засуджений із за виборгської відозви. Мінїстер віднїс ся також прихильно і до помічного послугуваня українською мовою в народних школах у місцевостях з українським населенєм". 