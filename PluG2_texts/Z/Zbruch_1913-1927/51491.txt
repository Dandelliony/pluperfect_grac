◦ ◦ ◦ ◦ ◦ ◦ ◦ ◦ ◦ ◦

По здавленю повстаня в Ірляндії.
Ірляндські націоналїсти проти репресій. — Палата льордів проти адмінїстрації Ірляндії. — Aспіт їде до Ульстару.
ЛЬОНДОН, 11. мая (Ткб). В палатї громад державний підсекретар Теннант сказав, що в Ірляндії страчено 14 повстанцїв, 2 засуджено на смерть, але не страчено, 73 засуджено на тяжкий робочий дім, 6 на вязницю з примусовою роботою, 1706 заслано. При засланю не було судового поступованя, бо не було на те часу.
В дебатї ірляндський націоналїст Ділльби заявив, що страченє когось поза Дублїном викликало би в Ірляндії жах. Населенє Дублїна, яке помагало правительству підчас повстаня, жахаєть ся траченя стільки людий. Тисячі людий, які перед 10 днями певне були би поборювали орґанїзацію "Sinn-Fein", тепер наслїдком крівавих екзекуцій — є дуже огірчені на правительство. Бесїдник висловлює жаль, що правительство не радило ся націоналїстичних провідників, і домагав ся, щоби безпроволочно спинити еквекуції. Повинні відбуватися явні судові розправи. Повстанцї били ся хоробро і чесно.
Голоси: "Було би знаменито, як би всї анґлїйські жовнїри били ся так хоробро як повстанцї в Дублїнї.
ЛЬОНДОН, 11. мая (Ткб). Палата льордів приняла резолюцію, в якій висловила глибоке невдоволенє з управи Ірляндії з приводу недавних розрухів.
ЛЬОНДОН (Бюро Райтера). Президент мінїстрів Аскіт їде до Бельфасту, головного міста Ульстеру, щоб нарадити ся з тамошними властями.
Співдїланє парляменту в справах заграничної полїтики в Швеції.
СТОКГОЛЬМ (Ткб). Соціяльні демократи поставили в парляментї внесенє з домаганєм тїснїйшого співдїланя правительства і парляменту в справах заграничної полїтики, як також в справі обмеженя понятя війскової тайни. Перша палата внесенє відкинула, друга приняла; тому, що одна з палат внесенє відкинула, воно упало.
Тафт проти Анґлії.
ЛЬОНДОН. (Ткб.) "Times" доносить з Вашінґтону: Б. американський президент Тафт як голова американського Червоного Хреста звернув ся до департаменту заграничних справ з зазивом запротестувати проти того, що Анґлїя не пускає до Нїмеччини лїкарських предметів, бо Анґлїя нарушає тим конвенцію з 1906 р.
Новий чорногорський кабінет.
БОРДО (Аґ. Аваса). Новий чорногорський президент мінїстрів Андре Радович і инші нові мінїстри зложили присягу в руки короля й обняли урядованє. Мінїстерство війни, якого теки не приняв ґен. Ґейріч, поручено вести ґен. Мільо Матановичеви.
Недостачі апровізації в Росії.
КОПЕНГАҐЕН (Ткб.) До "National Tidende" доносять в Петербурга, що там радили збори представників усїх бірж і ріжних галузий продукції в справі заосмотреня краю, особливо більших міст, в поживу. Принято ряд резолюцій з домаганями основних заряджень для поборюваня дорожнечі і полїпшеня перевозових відносин, повної реформи апровізації міст і основної зміни в управильненю торговлї збіжем та иншими предметами поживи.
Анґлійські гірники проти війскової служби.
ЛЬОНДОН (Ткб.) Конференція союза гірників Анґлії ухвалила 583.000 голосів проти 135.000 резолюцію, в якій заявляє, що є противна духови обов'язкової війскової служби і буде пильнувати ся проти всякого нового розширеня закона про обовязкову війскову службу.
Греція в Альбанії і почвірне порозумінє.
МІЛЯНO. (Ткб.) З огляду на відомість, що північний Епір зовсїм засимільовано з Грецією урядженєм префектур в Арґірокастро і Коріци, "Сorriere della Sera" містить отсе виясненє, одержане в італїйськім мінїстерстві заграничних справ: Італїйці і їх союзники зовсїм не думають признати тої асиміляції, як також попередних актів занять території південної Альбанії як доконаних фактів. Греції дозволено тільки провізорично обсадити південну Альбанїю з оглядів гуманїтарности і публичного порядку. Для Італїї й її союзників ухвали льондонської і фльорентійської конференції остають далї в силї. Справа південної Альбанїї, подібно як богато инших справ, буде полагоджена аж на будучій мировій конференції.
Воєнні комунїкати австро-угорського ґенерального штабу з 15 мая
Війна з Італією. Вчора попол. в кількох відрізках фронту розвинули ся значні бої артилєрії, які ведуть ся й Нинї.
В ночи наші лїтаки кинули чимало бомб на Адрійські заведеня коло Монфальконе, на Чірець в Червіняно і инші війскові заведеня. Всї лїтаки вернулись ненарушені.
На захід від Сан Мартіно наша піхота виперла ворога з висунення вперед ровів його і віддерла кілька протинаступів. Наступи Італїйцїв на північ від Монте Сан Мікелє зломано.
Місто Ґориція вечером стояло під огнем.
Також на північ від примістка Тольмайну наші війска в кількох місцях вдерли ся в італїйські рови.
Подїї на мори. Дня 13. с. м. віддїл гидроплянів кидав успішно бомби на війскові заведеня в Вальонї і на острові Сассено. Мимо сильного оборонного огня віддїл вернув ся без шкоди.
Воєнні комунїкати нїмецького ґенерального штабу з 15. мая
Західний терен війни. На богатьох місцях фронту була жива дїяльність артилєрії. Проби ворога відбити нам свіжо здобуте становище коло Halluch відперто в рукопашній боротьбі, о скільки вони не зломили ся в нашім огни артилєрії.
В области Мози відперто легко наступ ворога на західний бік Мертвого Чоловіка і коло лїса Каєт. 