◦ ◦ ◦ ◦

Зі світа.   Анґлія супроти Ірляндії. В своїй промові про положення в Ірляндії згадав Бонар Лав про те, що справу Ірляндії, на думку Лойда Джорджа, можна управильнити тільки під двома умовами: Єдність анґлійської держави не може бути загрожена і провінція Ульстер не може бути знасилувана. Коли в Ірляндії має бути спокій на розумній підставі, тоді правительство певно не згодить ся і не може згодити ся на ірляндську републику.   Чехія мішаною державою. У міністра Тусара явила ся оноді делєґація політичних німецьких союзів в Чехії з меморіялом, після якого чеські Німці домагають ся признання повної національної рівноправности в урядах, школах та правительстві.   Большевики в Америці. З Вашинґтону доносять, що дня 22. с. м. депортовано 124 радикалів морською дорогою.   Берлін проти независимости Австрії? Берлінська преса сильно негодує на канцлєра Реннера, який будьто заявив в Парижі, що Австрія не бажає сполуки з Німеччиною. Д-р Реннер, пишуть берлінські дневники, є ворогом консолідації сих двох держав і тому заслугує на таку саму судьбу, як репрезентований ним край. Се поступовання тим більш фарисейське, коли зважити, що Реннер видвигує в Парижі стремління Австрії до самостійности, тоді, коли Відень перешахровує ся американським спекулянтам в спосіб, який є початком кінця австрійської фінансової независимости.   Угорський мировий договір. Угорський мировий договір містить постанови в справі охорони національних меншостей на тих областях, котрих Мадяри мусітимуть зречи ся. Для докладного додержання тих постанов будуть установлені постійні коаліційні комісії. Правительство чесько-словацьке і югославянське згодило ся вже піддати ся сим зарядженням, а тільки Румунія зборонюєть ся досі підписати договір. Мировий договір в своїй господарській части признає цілий Дунай міжнародною рікою. Договір містить постанову, що Угорщина вже в найблизших 10 днях буде могла заключати господарські трактати під контролею коаліції. Угорська армія буде складати ся з 6 дивізій піхоти і 2 дивізій кавалєрії. Про форму правління рішить плєбісцит. Династія Габсбургів не може вернути на угорський престол. Протягом 25 літ має Угорщина заплатити 18 міліярдів воєнного відшкодовання. Про Рєку договір не згадує нічого.   Нова Рада 