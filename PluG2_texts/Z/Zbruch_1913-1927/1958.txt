„Дзвін у церков людий скликає, а сам у ній не буває“ — Важке материяльне положенє — Катастрофи і пожежі.  — В Люблянї — В фарбярни — андидат на епископа. — З судової салї. — Нещасливі пригоди.

„Дзвін у церков людий скликає, а сам у ній не буває“. З приводу заупокійного богослуженя за душу бл. п. Ан. Вахнянина, яке відбуло ся 11. с. м. в церкві гр.-кат. дух. семинариї, дорікає Руслан українським товариствам, що крім „Просьвіти" не взяли участи в тім богослуженю. Та се доріканє виглядає дуже дивно з огляду на факт, що на тім богослуженю „сьвітив неприсутністю" найвисший шеф Руслана п. О.Барвінський, якого полїтичним однодумцем в останнїх роках своєї полїтичної дїяльности був пок. Вахнянин. Замість дорікати иншим, лїпше би поправу зачати від себе.
Важке материяльне положенє нашої академічної молодіжи спонукало Український Студентський Союз уладити специальну анкету в сїй справі. Анкета ся відбула у суботу веч. ………….. дир. д-р Стефан Федак, ред. Яр. Весоловський, проф. Грушевський, ак. Ю.Чайківський та М.Федюшка. Думки, порушені на анкетї, дадуть ак. молодїжи материял відкликати ся до всеї суспільности в конкретних квестиях.
Катастрофи і пожежі. Про зелїзничу катастрофу в Струмиловій Камінцї дня 15. с. м. подає дирекция зелїзниць урядовий комунїкат, в якім подає такий перебіг катастрофи. Дня 15. с. м. о год. 4.45 по пол. наїхав товаровий поїзд ч. 5579 на стоячий на стациї особовий ч. 5512. З подорожних нїхто тяжше не ранений, тільки кілька осіб потовкло ся. Також тор не зістав нарушений, а рух поїздів відбуваєть ся зовсїм правильно.
В Люблянї коло Заґора відірвала ся над зелїзничим тором скала і трунула сїм ваґонів товарого поїзду до ріки Сави. Шкода є велика, бо поїзд сей віз вартісні річи.
В фарбярни ткацької фабрики А. Розенталя в чеській Липі вибухла недавно велика пожежа і знищила богато машин та 150 000 штук товарів. Шкода сягає до мілїона корон.
Кандидат на епископа. Як кандидатів на катедру опорожнену через смерть бл. п. І. Вапія вичислювано крилошанина о. Ковалицького та о. С.Собова і о. Т.Мацяка крилошан диєцезиї унґварської, а тепер заговорено про о. Ст. Новака, сьвященика епархії Мукачівської.
З судової салї. В пятницю відбула ся в тутешнім судї карна розправа проти І.Вахови і В.Домаславського за сьмілі крадежи з вломанєм, яких допускали ся в серпни м. р. Ваха засудив трибунал на підставі вердикту присяглих судиїв на чотири роки тяжкої вязницї, а Домаславського увільнив. Оборонця Ваха внїс зажаленє неважности щодо високого виміру кари.
Нещасливі пригоди. Дня 9 лютого орудував Василь Заболотний, парубок в Розвадові н. Дн. револьвером так необережно, що револьвер вистрілив а куля поцїлила хлопця Петра Скрийця так нещасно, що дня 13. помер. 