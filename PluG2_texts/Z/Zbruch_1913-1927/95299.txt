◦ ◦ ◦ ◦

"Світ дитини". Вийшло 7 ч. сього незвичайно симпатичного часопису для дітей. І зміст і ілюстрації добірні, як і в попередних числах. Суспільність повинна подбати про поширення "Світа дитини" між дітворою. Редакція й Адміністрація — Львів, Ринок ч. 10. Передплата місячно стоїть 8 корон.   Нове приміщення львівського університету. Делєґація львівського університету одержала від президента польських міністрів Скульського запевнення, що львівський університет невдовзі буде приміщений в будинку галицького сойму.   Творці польсько-українсьної ліґи. Париський орґан директоріяту З.О.У.Н.Р. подає до відома, що на першім зібранню польсько-української ліґи в Варшаві були: з польської сторони Стефан Жеромський, Казимір Длуський, Александер Лєдніцький, ґен. Бабянський і ин., а з української сторони др. Старосольський, Понятенко, сотник Данильчук і ин.   Штучне денне світло. Анґлійський химік і елєктротехнік Альберт Марті зробив цікаве відкриття: удосконалив світляний прилад до тої степени, що його світло нічим не ріжниться від світла денного, отже сонішного. У відбитім від ріжнобарвного рефлєктора світлі кождий предмет дістає природну барву, тобто таку, яку має при деннім світлі.   Громадська думка 