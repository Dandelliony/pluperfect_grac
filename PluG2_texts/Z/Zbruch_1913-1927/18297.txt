Телєґрами.

ВІДЕНЬ (Вл. тел.) Парляментарна ситуация є все ще і дальше непевна. Чехи не хочуть і не думають абсолютно відступити від обструкциї, поки правительство не дасть їм хочби заяви в парляментї, що обовязуєть ся розписати нові вибори в Чехії. Правительство не може дати тякої заяви з огляду на Нїмців, наслїдком чого є нинї неможливою річию, щоби буджетом провізория могла перейти без примінемя §14. В сїм випадку прийде до передвчасного замкненя сесиї. З сеї причини подорожіють незвичайно нові державні позички, бо не маючи парляментарної ухвали щодо позички, правительство буде мусїло заплатити замість 4 і пів проц. 7 процент. На випадок замкненя парляментарної сесиї, чого треба надїяти-ся кождої хвилї, парлямент збереть ся знов аж в мартї, щоби перевести вибори до делєґаций і ухвалити державні позички, які правительство затягне в між часї без призволеня парляменту.
Голос п. Колесси.
ВІДЕНЬ (Прив. тел.) "Reichspost" приносить розмову з п. Колессою про ситуацию, витворену компромісом в справі виборчої реформи. В розмові означив укр. посол полагоду справи українського унїверситету яко першу чергову полїтичну справу після реформи виборчої.
"Ревеляциї"
БЕРЛІН. (Пр. тел.). На засїданю буджетової комисиї пруського сейму п. Зайда заінтерпелював мінїстра внутрішніх справ в справі зносин гакатистів з Українцями, звертаючи при сїй увагу, що до Товариства гакатистів належить велике число державних урядників. Мінїстер відповів, що готов розслїдити справу, коли буде доказане, що ревеляциї оголошені в польських часописях є автентичні, бо є підозрінє, що відносні документи вкрадено. Пос. Зайда відповів, що про крадіж не може бути мови, бо документи є в посїданю Ostmarkverein-у. Комісия прихилила ся до погляду одного зі своїх консервативних членів, що сю справу слїд розслїдити й обговорити на засїданю повної палати.
Еміґрацийні афери.
ВІДЕНЬ (ТКБ.) В звязи з акциєю проти еміґрацийних бюр відбуде ся тут перед повітовим судом розправа проти генерального репрезентанта лїнїї Кунарда Шрофа і двох його функціонарів Фуеля і Бака за переступленє §8 еміґрацийного закона. Закинено йому, що від подорожних І. і II. кляси не жадали документів. Обох увільнено. В умотивуваню вироку судия сконстатував, що Товариству в сїй справі не можна зробити нїякого закиду, бо тут не ходило про еміґрацию в тіснім сего слова значіню. Еміґрацийна концесия не є розпорядком в правно-технічнім дусї, але уходить за контракт, заключений між Еміґрацийним Товариством і правительством. Еміґрацийний закон не можна трактувати яко карний закон, а переступленє його приписів можуть промислові власти карати.
Зміни у війску.
ВІДЕНЬ (Вл. тел.) В найблизших тижнях прийде до дуже великих змін в дисльокациї австрийських військ. Також в Галичинї будуть зміни а іменно: до Тернополя прийде в Міскольча полк артилєриї, до Чорткова і Монастириск прийде 3 баталїони уланїв, а до Станиславова 2 баталїони артилєриї в Полї.
Союз?
АТЕНИ (Вл. тел.) Грецькі часописи доносять, що між Болгариєю і молодотурецьким правительством прийшло до тайної конвенциї, зверненої проти инших балканських держав. На випадок війни одної з сих держав проти Сербії або Грециї обі сї держави мають активно попирати ся і на случай побід мають поділити добичі в той спосіб, що Туреччина дістане Македонїю разом з Солунем, а Болгария мала би дістати цілу Тракію. 