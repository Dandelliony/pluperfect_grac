◦ ◦ ◦ ◦ ◦ ◦ ◦ ◦ ◦ ◦

Перевіз тїла Томзона.
АМСТЕРДАМ. (Ткб.) Панцирник "Норд Брабант" виїздить завтра до Дураца, щоби забрати тїло полковника Томзона і перевести до Дураца.
Відвідини баварської королївської пари.
ПАСАВ. (Ткб.) З нагоди відвідин баварської королївської пари спалено по обох берегах Дунаю величаві штучні огнї, відломок з ракети вдарив королеву в голову і спричинив легке зраненє. Королївська пара відїхала потім до ратуша, а опісля автомобілем до епископської палати.
По зїздї в Констанці.
БУКАРЕШТ. (Ткб.) Король Карло вернув сюди з Констанци.
БУКАРЕШТ. (Пр. тел.) Вчера вечером Сазонов вручив тутешному франкському послові Більонделеви великий хрест ордеру св. Анни як подяку за заслуги коло румунсько-росийського зближеня.
За убитє редактора Figar-a.
ПАРИЖ. (Ткб.) Розправа панї Кайо пічнеть ся 20. червня і потриває, як догадують ся, 6 днїв. В оборонї п. Кайо виступить славний адвокат Ляборі.
Грецько-турецький конфлїкт.
ЦАРГОРОД. (Ткб.) Нинї сподїють ся відповіди Порти на останну грецьку ноту.
БУДАПЕШТ. (Ткб.) Кореспондентови угорського Az Est заявив турецький посол, а також грецький мінїстер заграничних справ, що мимо критичної ситуациї не вичерпано ще всіх засобів, котрі можуть запобігти війнї.
АТЕНИ. (Ткб.) Тому, що переслїдуваня Греків у Малій Азиї поменшали, даєть ся тут замітити злагідненє напруженя публичної опінїї.
ВІДЕНЬ (Пр. тел.) З Атен доносять, що грецька рада мінїстрів постановила зірвати дипльоматичні зносини з Портою.
ЦАРГОРОД (Ткб.) Порта поручила своїм амбасадорам доручити кабінетам ноту, в котрій поясняє, що грецьке правительство через розповсюднюванє пересадних вістий про еміґрацию Греків з Малої Азиї, розбурхало публичну опінїю. Турецьке правительство робить все, щоби сю еміґрацию припинити. Держави можуть, коли хотять, вислати своїх делєґатів до Талат бея, а переконають ся про стан річи.
Гостина анґлїйської ескадри.
РЕВАЛЬ (Ткб.) Прибула сюди анґлїйська ескадра, зложена з 6 кораблїв.
Саксонський король в Росиї.
ДРЕЗНО. (Ткб.) Король Фридрих Август виїхав учера до Царського Села в відвідини росийського двору.
Слїдство в справі катастрофи корабля "Емпрес".
КВІБЕК. (Ткб.) Під проводом льорда Марсея почали ся наради слїдчої комісиї в справі катастрофи корабля "Емпрес оф Айрленд".
Переговори в справі Мексика.
НІЯҐАРА ФОЛС. (Ткб.) На конференциї американських делєґатів з конституціоналїстами не вдало ся позискати їх для конференциї посередництва. 