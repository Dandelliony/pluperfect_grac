Вага нафти у війні.

Львів, 14. серпня 1916
Вартість нафтових теренів, високу вже й перед війною, сьогочасна війна піднесла ся на ще висший степень. Треба згадати, яку ролю грають у сїй війнї самоходи, лїтаки, воздушнї кораблї, бездротні телєґрафи, живу силу яких творять бензинові мотори, а буде ясним, яка неоцїнена вага ропи і витворюваних з неї продуктів для теперішної війни. Можна сказати без пересади, шо держава, якій на довший час був би запертий доступ до ропи, вже тимсамим була-б засуджена на нїчим не вирівнану низшість, а далї на неминучу невдачу, супроти суперників, яким ропяні жерела стоять вповнї до розпорядимости. Кавкаські нафтові терени, американські, ромунські принесли в сїй війнї своїм державам не тільки небувалі економічні користи, а й винесли їх на ненадїйно високий степень воєнного й полїтичного значіня.
Для осередних держав такими теренами є — майже виключно тільки — нафтові области східно-галицького підкарпатя, передовсїм Дрогобиччини. Коли в осени 1914 р. заняла ті области російська армія, була величезна галузь воєнного промислу осередних держав залежна від вивезених ранїйше з дрогобицької области припасів матеріялу та й — і се мало важні полїтичні і стратеґічні наслїдки — від непевної згоди Ромунїї на вивіз ропи.
Як хлїборобство в сїй війнї підскочило на драбинї економічного, полїтичного і стратеґічного цїнованя на такий степень, якого перед війною нїколи не займало, і як воно по всїй імовірности з сього погляду нїколи вже не вернеть ся на передвоєнний степень, так і про вартість жерел земної ропи, треба сказати, що вона зросла надзвичайно високо та що досвід воєнного запотребованя спричинить також у часї повоєннім висше її цїнованє.
Історик сеї війни колись покаже, на скільки огляд на посїданє, забезпеченє або відбитє дрогобицького терену нафтового зазначив ся на воєнних операціях обох сторін у першім і другім роцї війни. Нинї, хоч й ляїк дещо з сього обсягу міг помітити, про се писати ще за рано. Можна тільки загально зазначити ноторійну правду про підскоченє економічної вартости посїданя нафтових теренів і користий з них.
Стрічаємось тут з одним дуже небажаним явищем, яке вимагає швидкої орієнтації і енерґічних протимір властий.
Явищем сим є заходи коло викупна т. з в. "бруттів", які прислугують сїльськім і міським громадам до доходів із ропних жерел, властителями котрих вони буди ранїйше, заки відповідні терени не перейшли на власність приватних осіб або спілок. "Брутта" сї — добре відомі в нафтових областях торговельно-економічні інститути. Становлять вони часто основу майна, а навіть богатства громади, даючи їй ось так фінансову здатність покривати що-раз більші вимоги громадської господарки, зосібна також господарки шкільної, освітної, культурно-гуманїтарної. Періодичність сих доходів, неможливість повного вичерпаня їх злою господаркою сеї чи иншої громадської управи, є важним арґументом на річ береженя сього інститута в користь загалу мешканцїв.
Нинї істнованє сих "бруттів" загрожене. Спекулянти, які працюють поодиноко або в компанїях, наче змовились, щоб вимантити від громад се важне жерело доходу, цїнне перед війною, неоцїнене в часї війни, богате надїями на час повоєнний. Розсипались по нафтовім теренї аґенти, котрі уживають усїх можливих способів, аби від громадських управ добути згоду на одноразове відкупно права "брутта". Якими дорогами вони йдуть до сеї цїли, легко здогадатись, коли брати під увагу, що взялись за се найпроворнїйші типи "галицької Калїфорнії". Небезпека, що поодинокі громадські ради можуть дати себе "переконати" про "корисність" такої трансакції, істнує в застрашаючих розмірах. Тим самим істнує небезпека страшного економічно-фінансового занепаду дотичних громад — з усїми наслїдками такого занепаду на всїх областях задач громади.
Запобігти сьому не можуть самі тільки тямучі громадяни, яким добро і будучність громади важнїйші від хвилевих особистих баришів. Туди повинна вглянути державна власть, передовсїм повітова державна ц. к адмінїстрація.
Небезпека велика і нагла. Також наші посли повинні скоро в нїй розглянути ся і скоро ізза неї інтервенїювати у центральних властий. 