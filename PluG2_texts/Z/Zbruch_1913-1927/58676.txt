Духовенство і воєнні евакуації.

При евакуованю сїл евакуовано також священиків. Не могли вони піти зі своїми вірними, як-би се були зробили дуже радо, бо селян з одного села порозміщувано по ріжних місцях. Не оставало їм нїщо инше, як шукати самим захисту для себе та для ріднї. Мало тільки пішло слїдами виселенцїв з 1914 р., бо з оповідань знали, що житє у Відни та в инших містах західних країв держави дуже дороге. А тут при евакуованю мусїли полишити все на поталу ворога. Вже навіть не згадуємо про збори а поля, які ледви тільки що велїли зібрати, поминаємо навіть живий інвентар, який може хоч в части вспіли продати, хоч без сумнїву по мінїмальних цїнах, але цїлий мертвий інвентар. Хто господарив на селї, сей знає, що він коштує. Цїлими роками скуповувало ся його, що року докуповуєть ся щось нового. Його нїби не видко в господарстві, але він є всюди, на полї, в стодолї, в шопі, в стайнї, в коморі, в помешканю. Тисячі дрібниць, без яких нїхто не в силї вести хоч би найпримітивнїйше господарство. А цїле домашнє урядженє? Все воно пропало безслїдно, бо або впало жертвою огню, або грабіжи. Пересїчний священик вже нїколи не дійде до посїданя тих тисячних річий, необхідних при господарстві. Значить ся, він понїс не хвилеву одноразову шкоду, а на довгі лїта не могти-ме мати із свого ґаздівства тих дохо дів, які міг би мати в мирних часах. Та про такі самі доходи з господарства йому анї мріти. Хто бачив поля, поорані шрапнелями, поперерізувані ровами, сей знає, що треба довгих лїт працї, треба великанських вглядів, щоби господарство привести до такого ладу, щоби воно знов давало дохід. А звідки взяти тих вкладів? Возьмім найлїпший случай, що священикови вдало ся хоч як так продати сегорічний збір та хоч по якій-такій цїнї позбути ся живого інвентаря, який ставав для евакуованого тягаром ізза браку паші. Та що з сього? Гріш видаєть ся на удержанє, значить ся, зїдаєть ся свій власний зелізний капітал, з якого процент мав служити на житє. Та ще колиб і вистало його. А то треба простягати руку до добродійних комітетів та шукати помочи в позичцї, або проїдати гріш, який складало ся на чорну годину.
Евакуація священика то не одноразова шкода, спричинена воєнними відносинами, то цїлковите затамованє його господарської спроможности, то його руїна, з якої він не буде в силї піднести ся і в мирних часах. А що говорити про тих, яким не вдалося нїчого продати із ґаздівства, які буквально в одній сорочцї мусїли покидати хату і нинї жиють з підмог, коли таке житє можна взагалї назвати житєм? Вони засуджені на справдїшну нужду на цїле житє, бо і про се не можна забувати, що і дохід із церковних треб по війнї значно обнизить ся ізза загального зубожіня населеня, бо з чого буде селянин складати датки при нагодї церковних дїйств, коли буде мусїти вперед відбудувати церков, справити церковну утвар та поставити парохіяльний дім і економічні будинки? А що буде з робітником?
Значить, парохіяльний священик обмежений нинї і на лїта по війнї на свою конгруу. Та звісно, що платня, яку побирають парохіяльні священики, не є властиво платнею на їх удержанє, а тільки доповненєм до конґруї, себто доповненєм до його доходів з поля та церковних треб, і то доповненєм до удержаня відповідного його становищеви, на що вказує навіть сама назва "конгруа". Значить ся, вона є нїчим иншим як тільки доповненєм до т. зв. minimum existentiae. Коли-ж се, до чого вона є доповненєм і з чим разом має священикови дати minimum existentiae, пропало і то не на якийсь час, а на довгі лїта, або для одиниць і на завсїди, то вимагає справедливість, щоби доповненє збільшило ся до висоти minimum existentiae, бо в противнім случаю одиниця, що має сповняти обовязки, вложені на неї церквою і державою, не має з чого вижити.
Коли держава бере в оборону урядника і не дозволює, щоби його minimum existentiae було обложене кондиктами за довги, які він сам добровільно затягнув, то чиж не є зовсїм справедливо, щоби прийшла з помічю священикови, якому війна, що так скажемо, без його вини наложила кондикт в видї постійного зменшеня його доходів? Коли урядники ізза загальної дорожнечі дістають дорожняний додаток, хоч як він нужденний і невистарчаючий, то один тілько священик замість дорожняного додатку дістав би обниженє своїх поборів?
Тут не ходить на разї о піднесенє конгруї, а о збільшенє її доповненя в міру зменшеня доходів з поля і церковних треб і то не для загалу духовенства, а для тих, що впали жертвою воєнної конечности, що називаєть ся евакуацією.
Природно, що не можна жадати від правительства, щоби воно серед нинїшного воєнного заколоту памятало про се, що сей або другий священик є через евакуацію зруйнований на цїле житє, але потреба самооборони проти грозячого лиха повинна злучити усїх, що знайшли ся в такім положеню, до підпринятя мір, щоби лиху зарадити. Що не вдасть ся одиницям, мусить вдати ся гуртови. Одиниця може не знати способів, може зневірити ся першою неудачею, але гурт знайде і способи і буде вести справу аж до оконечного, по всякій імовірности корисного рішеня. Треба тільки порозуміти ся, вибрати метких людий, дати їм повновласть до дїланя, віднести ся до міродатних духовних і світських чинників і не уставати в дїланю аж до послїдної інстанції. Памятаймо, що тільки vigilantibus jura!
o. Т. Л. 