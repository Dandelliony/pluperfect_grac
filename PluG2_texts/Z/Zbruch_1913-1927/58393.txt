◦ ◦ ◦ ◦ ◦ ◦ ◦ ◦ ◦ ◦

Польські манїфестації у Львові. З приводу оголошених дня 5. с. м. цїсарських проклямацій відбували ся того дня на вулицях Львова польські манїфестації. Богато домів в містї було прибраних польськими і австрійськими хоругвами.
Канцелярія правної поради. До відома широким верствам населеня подають Головний Видїл Товариства "Просвіта" і краєве господарське Товариство "Сїльський Господар", що з днем 1 падолиста 1916 р. отворили "Канцелярію правної поради", яка безплатно давати-ме правну пораду і поміч у всїх адмінїстраційно-правних справах, що безпосередно або посередно мають лучність з війною та її наслїдками, а особливо в справі війскових причинків, в справі пенсій і запомог для інвалїдів і для вдів і сиріт по поляглих жовнїрах, в справі воєнних чинитьб і шкід, в справі війскових реклямацій, в справі відпусток для жовнїрів, в справі премій і завдатків на озимі засїви, в справі позичок в Галицькім воєннім заведеню кредитовім, а також в справі відпису податків. Пораду можна дістати устно або письменно. В другім случаю належить долучити марку на відповідь. Льокаль канцелярії містить ся в домі Товариства "Просвіта" Львів, Ринок ч, 10 ІІ. поверх. Години урядові щоденно від 9—1 і від 4—6 по полудни, з виїмком недїль І гр.-кат. свят.
Обіди для шкільних дїтий. Ц. і к. команда міста Львова оповіщує: Зачувати, що богато шкільної дїтвори дуже діймаючо відчуває некорисні відносини і нераз не має снїданя а навіть і обіду. Команда міста наміряє обняти також і ті дїти дїяльністю воєнної кухнї. Тому, що тут потрібна швидка поміч, команда міста звертаєть ся просто до поодиноких управ шкіл (народних міських) з зазивом, щоби як найскорше подали до її відома: 1) назву школи і вулицї, при якій шкода приміщена та число дому, 2) число дїтий, що потребують помочи, 3) заяву, що бажане є снїданє чи обід. Команда міста буле старати ся доставити шкільним дїтям поживу до школи у возових кухнях. Шкільні дїти мусять принести зі собою начинє і прилади до їди. Орґанїзаційні подробицї (льокаль їдальнї, роздїл страв, час їди) мусять бути полишені управам шкіл. Одночасно команда міста звертаєть ся з прошенєм до публики о пересилку жертв в грошах і предметах поживи з заявою про їх призначенє (акція виживленя бідних шкільних дїтий) до провянтури команди міста; бажана є кожда хоч би найменша жертва.
Оборот бараболею до саджаня унормувало мінїстерське розпорядженє з дня 18. жовтня 1916 р. Містить воно постанови зовсїм подібні до постанов про збіже квалїфіковане до засїву. Цертифікати, квалїфікуючі бараболю яко насїнну, виставляє комісія оцїнки насїнь на підставі комісійного розслїдженя на полї. Продуцент може за таку бараболю жадати додатку до максимальної цїни в висотї до 5 К на 1 метр. сот. Продавати бараболю може продуцент тільки "Воєнному Заведеню для обороту збіжем", котре аж до 15. мая має її виключно до сидженя доставляти замовлячим відборцям. Цїну за бараболю ориґінального плеканя означає ц. к. мінїстерство рільництва на підставі цертифікату, виставленого ц. к. Стацією контролї насїнь у Відни, і на її внесенє. Бараболя ся не підлягає занятю до 15. мая. Запотребованє звичайної бараболї до садженя належить зголосити в урядї громадськім найдальше до 30. падолиста 1916. Виміна бараболї насїнної межи продуцентами є можлива за дозволом уряду громадського, коли вимінюючі мешкають на території тої самої громади, за дозволом ц. к. староства в границях повіту, а ц. к. намісництва на случай заміни в ріжних повітах. — "Сільський Господар". 