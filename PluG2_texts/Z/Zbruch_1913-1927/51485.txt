◦ ◦ ◦ ◦ ◦ ◦ ◦ ◦ ◦ ◦

Важну постанову в справі причинку для родин покликаних до війска містить найновійший цїсарський розпорядок, а саме, що члени родин, які числять менше ніж 8 лїт, мають дістати підвишку причинку, так, що в загалї будуть мати 75% причинків инших членів родини. Ся постанова відносить ся одначе тільки до членів родин, які мусять платити чинш за мешканє, та що ті родини не числять більше ніж 3 членів, які побирають повний причинок. Видаток, який з сього повстане, винесе річно 60 мілїонів корон. Дальше розпорядок постановляє, що причинок належить ся також дїтям тих покликаних до війска, які згинули або пропали, а також, що се зарядженє відносить ся також до дітий, які по сїм реченци скінчили 8 літ житя.
Гриць Тершаковець, б. посол соймовий, перебуває тепер в російській неволи в Астрахани, взятий з Перемишля як австр. фельдвебель. В картцї з 7. лютого до о. Лїщинського в Бориславі пише між иншим: Я живу здоров. Тут живуть о. Іван Бачинський і о. Григорій Панчишин. Просв. Андрей живе в Kypску — писав до нас. Тут в Астрахани Українцїв воєнноплїнних є около 20, студенти унїверситету і професори. Я ту від 16 жовтня, вперід був в Азії, в Самаркандї. Здоровіть від мене всїх знакомих.
Польське середне шкільництво у Відни в часї наїзду. В найновійшім (за цвітень 1916 р.) випуску "Muzeum", орґанї польського Товариства учителїв висших шкіл, подає проф. Скочиляс (Бохня) статю під заголовком: "Польське середне шкільництво на еміґрації і в краю в 1915 р." Виписуємо деякі виїмки звіту в дословнім перекладї. "Треба згадати, що польська молодїж найшла ся у Відни у великій меншости супроти жидівської (на 4925 учеників було 3741 жидів, себто 76%). Жидівська молодїж намагала ся втягнути польську молодїж в осередок деморалїзації, про що свідчить сумної слави віденський процес, виданий кільканайцяти ученикам галицьких шкіл за азардову гру в карти, в якій брали участь ученики-жиди, що опісля старали ся всю вину скинути на Поляків. Також вплив великого міста виявив ся фатальний у наслїдках, особливо для молодїжи, що вчила ся в коедукаційних заведенях. Польська молодїж вимагала часто охорони перед нападами людности. В столицї держави ставала польська молодїж наслїдком свого неоглядного, а часто нетактовного поведеня, предметом іронїї, глуму і насмішок місцевої людности. Часто обдаровувано учеників, що говорили по польськи зневагами в родї "polnisches Schwein" або "polnisches Vieh"! Часто лучало ся, що за ужитє рідної мови частовано поличниками. Не помагав відклик до сторожа публичного порядку, а навіть і до суду. Кожда така розправа кінчила ся нашою програною. Сим можна й витолкувати, що дирекція польської реальної школи у Відни видала характеристичні правила культурного поведеня учеників, що потім як обовязкові принято у всїх польських середних заведених у Відни". Правила поведеня поза школою зібрано в 23 точки. Ось деякі характеристичні: "9. Не говори голосно, не смій ся голосно, не воркочи, не свищи, не жєстікулюй руками, головою, тїлом. Тутешні люди є дискретні в тонї голосу і спокійні в рухах, не такі як ми. 17 Привикай до формулок чемности "Dank schön", "Bitt schön", "Ja wohl". Вони є конечні. 21. Нїколи в бесїдї з Нїмцем не внеказуи ся відємно, або хочби тілько рівнодушно про Відень, про нїмецький нарід, про його лїтературу, культуру, промисл і т. д. Треба безумовно висловляти ся в тих справах корисно. Сього вимагає куртуазія  гостинности. 22. Зі знайомими не вдавай ся в бесїди полїтичного змісту. Не говори про війну". 