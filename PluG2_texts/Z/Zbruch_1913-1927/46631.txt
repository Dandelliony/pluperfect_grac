Курск — не новина. — Реквізиція олова.

Курск — не новина.
Засланє нашого митрополита російськими властями до Курска, а не до иншої місцевости Росії, може мати за собою мотиви традиції. Курск вже був раз тюрмою для визнавцїв унїї з української народности. В 1839 р. на основі царського указу для тих Васильян, що не хотїли перейти на православє, отворено монастир в Курску. Була то найстрашнїйша тюрма, яку собі можна лиш уявити. Пильновані поліцією монахи не могли стикати ся з людьми анї правити богослужень, не мали власної каплицї. Правительство визначило їм, правда, по кільканайцять копійок денно, але і та милостиня не все доходила до їх рук. До моральних терпінь прилучив ся голод, так що житє нещасних будило загальне співчутє. Датки населеня ратували їх тодї від смерти. Було їх ледви кільканайцять, але їх витревалість у вірі дражнила все ще власти. Тому вкінци і монастир їх замкнено, а самих порозсилано поодиноко в ріжні сторони глубокої Росії до православних монастирів "на покуту". Там вони і вимерли. Василиянський монастир в Курску був останним унїятським монастирем в Росії. Згадку посвячено йому тепер в польській брошурі виданій саме в Крахові п. з. "Ostatni Klasztor Вazyliański w Rosyi". Реквізиція олова.
Наслїдком розпорядку президії ц. к. намісництва з 4. сїчня 1916 ч. 348/3ao. подаю до загальної відомости, як слїдує:
На основі мінїстеріяльного розпорядку з дня 19. грудня 1915 В. з. д. Ч. 391 повинні бути зголошені понизше подані предмети, на скільки вони цїлковито або в переважній части складають ся з олова (також твердого олова):
1. дроти, бляха і плити, крім того виложеня з олова, підклади, моделї і т. п.;
2. пльомби, і инші замкненя;
3. тягарки, як і тягарки тягнучі, вірівнуючі і т. п., крім того кулї і инші литі товари;
4. корабельні трами і вантаж вітрильних човнів;
5. черенки, матрицї, плити до стереотипії, також старий материял;
6. рури (також висїрковані і обтягнені циною, рури на поволоку і т. п.) вужі і сифони;
7. арматури (курки, вентилї), помпи і т. п;
8. кади, ванни, панви, кітли, реторти і инші апарати, начиня і инші предмети;
9. викладаня комір, вістілки і т. п.;
10. плити до акумуляторів.
Сей розпорядок став правосильним з днем оголошеня, т. є. з днем 30. грудня 1915, а як найпізнїйший речинець одноразово приписаного зголошеня установлено день 31. сїчня 1916 р., а саме після стану з дня 15. сїчня 1916.
До зголошеня обовязані всї, що посїдають ті предмети, або для других мають у себе в перехованю, а то не вважаючи на те, чи ті предмети є складовою частию уладжень підприємства, чи держить ся їх в запасї в цїли перероблюваня або продажі, чи також служать до инших цїлий, чи їх на разї не уживаєть ся, чи також є в ужитю.
Обовязок зголошеня вичислених під точкою 1—6 предметів підпадає, коли увесь запас не переходить 10 кільоґрамів.
Після §4. мінїстеріяльного розпорядку сї зголошеня повиннї бути відсилані до ц. к. міністерства торговлї, а зладити їх належить виключно на приписаних формулярах, котрих наклад є в мові польській, нїмецькій і українській.
По згадані формулярі належить зголошувати ся в дотичних комісаріятах дїльниць.
Переступ сього розпорядку буде караний арештом до шести місяцїв або карою грошевою до 5000 корон.
Львів, дня 10. сїчня 1916.
Ц. к. староста і правит. комісар Адам Грабовський в. р. 