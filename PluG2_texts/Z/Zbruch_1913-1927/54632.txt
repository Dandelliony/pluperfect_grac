◦ ◦ ◦ ◦ ◦ ◦ ◦ ◦ ◦ ◦

Вистава У. С С. у Відни. Відень, 2. серпня. Вчора, в понедїлок, відкрито павільон У. С. С. на віденській воєнній виставі. Свято відкритя розпочало ся о 6 вечером промовою голови Боєвої Управи д-ра Трильовського, котрий в нїмецькій і українській промові повитав присутних, говорив про стремлїня українського народу до національної і полїтичної волї і вказав на ролю українського стрілецтва, яке в рядах ц. і к. армії бореть ся за національний ідеал. З черги наступив виклад проф. Івана Боберського про орґанїзацію і житє У. С. C., уложений у видї пояснень до виставлених картин і табель. Присутної було богато української й нїмецької публики; з'осібна було чимало стрільцїв. З неукраїнської публики брали участь у відкритю між ин. віцепрезидент виставового комітету п. Рудольф Kpaсль, директор Кофлєр, архитект Віцман. Іменем війскової управи відповів на промови українських бесїдників полковник Йон. Павільон побудований в українськім народнім стилї. Плян зладив архитект Лушпинський. В часї огляданя вистави грала в павільонї орхестра українські арії, між ними нову композицію Володимира Слободяна п. з. "Марш карпатський".
З кругів духовенства нам пишуть: З многих сторін доходять зажаленя від наших священиків, що як в часї російського наїзду так і тепер беруть ся ріжні в краю дуже горячо до того, щоби підбурити наших людий до переходу в латинський обряд. Вони й виготовляють просьби до старости, а відтак ідуть завізваня до нашого клиру до виданя потрібних метрик. Наші духовні в колїзії, як боронитись в сїм прикрім часї. Гадаємо, що воно було би тепер безцїльно вносити зажаленя до ординаріятів, — бо справа пішла би лиш на довгу дорогу, а тим часом робили би своє дїло і полишились би фактично при осягнених здобутках. Не рівно лїпшим способом уважаємо нинї, щоби дотичні священики, зібравши певні і свідками стверджені факти, віднесли ся в сих річах сей час з зажаленєм до президії намісництва в Бялій, а заразом до мінїстерства внутрішних справ в Відни і домагались від них, щоби спинили роботу. Надіятись, що воно по внесеню такого зажаленя прикаже своїм орґанам спинити аґітацію.
Віддаванє оружя священиками. Начальний вожд східного нїмецького фронту видав отсей розпорядок: Ті, що безправно посїдають оружє і мунїцію, не будуть карані, коли їх віддадуть священикови при духовних послугах, або коли священик повідомить власти про посіданє оружя. Позатим, коли священик заявить, що віддане оружє, чи мунїція була віддана йому і при релїґійних послугах, не буде вже питаний про назвище посїдача.
Селянський Союз Рільничий в Люблинї. В люблинськім окрузї утворено Селянський Союз Рільничий, який заложив свій гуртовний склад потрібних рільничих знарядів в Люблинї у власнім домі. Він має право отвирати філїяльні склепи по всїх громадах люблинського округа. До Союза за може належати кождий селянин, який заплатить 2 кор. описового і зложить одноразовий удїл в квотї 20 кор. На чолї Союза стоїть Юзеф Стельмасяк. 