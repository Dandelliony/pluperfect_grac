◦ ◦ ◦ ◦ ◦ ◦ ◦ ◦ ◦ ◦

Війна з Росією.
Новорічна битва в східній Галичинї і на бесарабськім фронтї йде далї. Околиця Топорівцїв і на схід від Раранча була знов місцем завзятих боїв, зявзятїйших від усїх попередних, ведених на сих місцях. Чотири рази, декуди навіть шість разів виводив тугий противник свої атакуючі кольонни, глибокі на 12—14 членів, проти становищ, за які вела ся горяча боротьба. Та все, нерідко в рукопашнім бою на баґнети викидали його. Міру втрат ворога дає обставина, що в відтинку одної австро-угорської бригади начислено над 1.000 російських трупів. Полонено двох російських офіцирів і 240 жовнїрів. Хоробрі оборонці вдержали свої становища. Росіяни не здобули нїде анї пяди землї.
Над Стрипою і на Волини нїяких особливих подїй.
Над Кормином віденська краєва оборона відперла переважаючий наступ ворога.
Війна з Італїєю.
Ворожий артилерійський огонь проти околиць Мальборґета і Райбля йшов також учера, звертаючи ся головно проти тих місцевостий. В околици Горицького примістка відібрали наші Італїйцям одно становище коло Ославії, від останньої битви знаменито збудоване. Ворожий лїтак перелетїв понад наші війска, відтак перелетїв понад Любляну і кидав бомби. Нїкого не зранило і не зроблено нїякої шкоди.
Війна на Балканї.
В погонї за побитим ворогом наші війска своїм південним крилом обсадили вчера Спіццу. В Цетинью зюбуто 154 гармат ріжного калїбру, 10.000 карабінів, 10 машинових карабінів і богато мунїції та воєнного матеріялу. Число гармат, здобутих у боях коло Ловчена, зросло на 45. Число полонених учера виносить 300. На південь від Берана, де ворог ставить ще тугий опір, наші баталїони здобули шанець на висотї Ґрадіни.
Мобілїзація Ромунїї.
БЕРЛІН (Пр. тел.). "Nätionalzeitung" доносить: По приватним донесеням з Букарешту мобілїзацію Ромунїї вже переведено. Під оружєм стоїть 400.000 людий.
Дальші чорногорські пляни.
РИМ. (Ткб.) До "Tribun-и" доносять з сербських і чорногорських кругів, що наслідки упадку Ловчена будуть дуже поважні, бо та гора панує над долиною Цетинья, над Бокке ді Каттаро і т. д. Мимо того Чорногора не понехає боротьби і буде енерґічно боронити становищ під Рєкою, а столицю перенесе правдоподібно до Ніксіча, коли-ж і се місто впаде, то до Скутарі.
Дорога до моря для Росії.
ЦІРІХ (ТКБ). Під таким заголовком містить "Züricher Post" статю, в якій зазначує, що найважнїйшсю цїлю російської заграничної полїтики є здобути доступ до моря. Дарданельська акція не вдала ся. Тепер в Росії зростає число тих, що вказують як на цїль на Персію й Індійський океан. Росія мусить дійти до перського побережа. Але сама тільки надїя тої можливости не відповідає тим жертвам, які вже понесла Росія і яких ще сподївають ся від неї союзники. Готовість російського народу до жертв не може бути піддержана тільки тим, що союзники обіцяли заключити тільки спільний мир по осягненю спільної цїли, тим більше, що зміст льондонської конвенції не є звісний, а на скільки є звісний, не виключає двозначностий. Колиб Росії вдало ся покласти руку на перське побереже, се значно приближило би можливість швидкого закінченя війни. Тим самим сповнило ся би вікове змаганє Росії до моря і відпав би для Росії найважнїйший, сказати б орґанїчний мотив до веденя війни.
Анґлійський голос.
ЛЬОНДОН (Ткб.) "Times" подає голоси італїйської преси про те, як анґлїйська публика приняла відомість про опорожненє Ґалїполї і пише: Признаємо, що спосіб веденя війни на Галїполї викликає критику, одначе ми певні, що італїйська преса з тою самою приятельською отвертістю признає нам право дивувати ся, чому Італїя позволила на втрату такого важного становища як Ловчен, не пробуючи навіть дати Чорногорцям відповідну поміч. В удержаню Чорногори Італїя мала що найменше такий сам інтерес, як Анґлїя в здобутю Дарданелїв. 