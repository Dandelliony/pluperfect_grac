◦ ◦ ◦ ◦ ◦ ◦ ◦ ◦ ◦ ◦

Навернений проф. Іберсберґер.
В "Neue Fr. Presse" кожду подїю в Росії освітлює д-р Ганс Іберсберґер, професор історії Східної Европи в віденськім унїверситетї. В числї з недїлї, 13. с. м., містить він статю про "боротьбу народів і партій у Росії", де пише про Україну:
"Українська Народна Република завдяки розумній полїтицї кермуючих партій Ради, українських соціяльних демократів і соціялїстів революціонерів, які злучили ся з українським міщанством, стає що раз більшим чинником могучости... З усїх неросійських народів Українцї з подиву гідною витревалістю і — признаймо ся — на загальне здивованє найшвидше осягнули свою національну цїль і збудувати власну державу. Україна, яка все складала Росії велику данину в духових індивідуальностях на всїх областях російського житя, має тепер завдяки російському хаосови таку притягаючу силу, що тут рішено вже також справу інтелєктуальних співробітників у новій державі. Духовенство під проводом митрополита Олексїя, висші й низші офіцири, урядники, які давнїйше служили російському правительству, всї вони заявляють ся Українцями й жертвують свої услуги Раді. Така велика є вербуюча сила української національної ідеї. Боротьба між Петроградом і Київом уже нинї рішила ся в користь Київа".
Наведений уступ зі статї проф. Іберсберґера не містить для нас очевидно нїчого нового. Нове тут хиба те, що так пише той сам проф. Іберсберґер, який не так давно хвалив ся публично в віденських кругах, що вдоволений, що не заанґажував ся за далеко в українській справі, бо се є чистий "швіндель". Тепер проф. Іберсберґер "навернув ся" і величаючи той сам "український швіндель", удає далї глибокого знавця відносин на сходї Европи.
Угорщина за миром без анексій і контрибуцій
БУДАПЕШТ (Ткб.) У відповіди на інтерпеляцію п. Галя, який обговорював противенства в мирових переговорах і домагав ся компромісу в справі Ельщаса і Льотаринґії, заявив премєр Векерлє, що правительство стоїть на становищи мира без анексій і контрибуцій. На сїм становищи стоять усї урядові чинники монархії, в першій мірі король.
Огнева дїяльність в Італїї.
ВІДЕНЬ (Ткб). Урядово оголошують дня 17. сїчня:
Між Браятою і Піявою неприятель по безуспішних і чиленних у втрати наступах попередних днїв обмежив свою боєву дїяльність до нагальних огневих наступів.
В боротьбах 14. і 15 с. м. піймали ми 12 офіцирів і над 300 мужви.
Арештованє Керенського?
СТОКГОЛЬМ (Ткб). "Рєч" доносить, що большевикам вдало ся віднайти Керенського в помешканю одного радного міста з партїї соц.-революціонерів. Маєть ся його негайно арештувати. 