◦ ◦ ◦ ◦ ◦ ◦ ◦ ◦ ◦ ◦

Здїйсненє національного ідеалу України.
ЛЬВІВ, 21 сїчня 1918. На вчорашнім надзвичайнім засїданю Народного Комітету, скликанім з огляду на подїї в міжнародній области, які в сїм моментї наближають ся до свого оконечного завершеня і які безпосередно торкають ся житя і будуччини українського народу Галичини, Буковини й Закарпатської України, — після основної дебати постановлено:
1. висловити як начальне домаганє української людности названих областий повне і безумовне здїйсненє одного і єдиного національного ідеалу цїлої української нації без огляду на кордони, які її доси роздїляли;
2. рішучо й торжественно запротестувати проти якої-небудь правно-полїтичної чи міждержавної спільности яких-небудь частий української землї з державним звязком Польського Королївства, — і
3. візвати Українську Парляментарну Репрезентацію, щоби в найблизшім часї проголосила з парляментарної трибуни сї абсолютні, безумовні і непохитні домаганя українського народу.
Знесенє війскової служби в Росії?
СТОКГОЛЬМ (Ткб). Большевики знесли обовязкову війскову службу.
Розвязанє конституанти.
СТОКГОЛЬМ (Ткб). На 520 членів установчих зборів вибрано большевиків 161, соціялїстів революціонерів 257 (між ними тільки 60 лївих), Українцїв 41 і 3 кадетів. Референт для справ конституанти заявив кореспондентови журнала "Рolitiken", що большевики домагають ся 180 місць так щоби з 70 лївими соціялїстами революціонерами і Українцями творили більшість. Судьба конституанти на думку референта залежна від становища Українцїв.
АМСТЕРДАМ. (Ткб.) Як доносить "Daily News", противники большевиків приготовляють ся до рішаючої боротьби з ними. Савенко і Фільоненко, які доси були в армії Калєдїна, прибули до Петрограду.
АМСТЕРДАМ. (Ткб.) Конституанту отворив президент центрального комітету всїх совітів Свердлов. На чотири години перед тим війска большевиків напали на демонстраційний похід союза для оборони конституанти й подерли його прапори. Залога одного машинового кріса почала на приказ стріляти, при чім убито богато осіб, м. ин. члена виконуючого комітету Боґанова. Большевики проголосили розвязанє конституанти, яка заявила ся проти способу веденя мирових переговорів. Большевицькі моряки розігнали збори.
Сподїване заключенє мира з Україною.
ВІДЕНЬ, 20 сїчня 1918. Урядово оголошують з Берестя 20. сїчня: Делєґації Австро-Угорщини, Нїмеччини і України порішили, покінчивши тимчасові пертрактації, видати нинї таку заяву:
Переговори, які ведено дотепер між делєґаціями осередних держав з одної і Українською Народною Републикою з другої сторони, дали такий вислїд, що є оправдана надїя, що осягнеть ся згоду що до основ мирового договору, який маєть ся заключити. По сконстатованю сущних основ мирового договору дійшли переговори до одної точки, яка накидає на делєґатів обовязок порозуміти ся з відповідальними чинниками у вітчинї. Часть уповновласнених заступників є спонукана зложити тим чинникам особисто звіт про хід переговорів і осягнути їх згоду. Усї делєґації годять ся що до сего, що відложенє переговорів має тривати як найкоротше і прирекли собі, покінчивши наради у вітчинї, з'їхати ся знова в Берестю.
Заступники України удають ся ще нинї в ночи до Київа, щоби свойому правительству предложити звіт з дотеперішного ходу нарад. Державний секретар Нїмеччини д-р Кільман їде з тої самої причини нинї в ночи до Берлїна. Чи австро-угорський мінїстер заграничних справ ґр. Чернїн наслїдком своєї недуги буде міг від'їхати до Відня, ще незвісно. 