◦ ◦ ◦ ◦ ◦ ◦ ◦ ◦ ◦ ◦

Революція в Росії. — Петроградські війска по сторонї революції.
ПЕТРОГРАД (Пет. аґ.). В Петроградї вибухла революція. Власть має виконуючий комітет, зложений з 12 членів Думи. Всїх мінїстрів замкнено у вязници. Війско столицї в силї 30.000 жовнїрів пристало до революціонерів. В третім дни революції, у вівторок, в столици був заведений лад. Комітет іменував посла до Думи Енгельґарда командантом Петрограду.
Невський міст висаджений у воздух.
СТОКГОЛЬМ (Прив. тел.). По донесеням дневника "Dagens Nyheter" революціонери висадили зелїзничий міст на Неві.
Ворожий настрій проти Анґлїї.
СТОКГОЛЬМ. (Прив. тел.) Петроградські заворушеня звертають ся в сильній мірі проти Анґлїї. Перед анґлїйським посольством прийшло до демонстрацій. Тисячна товпа зібрала ся перед так званим шпихлїрем жінки анґлїйського амбасадора, де зібрані були анґлїйські дарунки для жовнїрів в поли. Шпихлїр збурено, а дарунки викинено на вулицю і спалено.
На провінції.
СТОКГОЛЬМ (Прив. тел.) Також з провінції приходять трівожні вісти. У волжській ґубернїї революціонери підпалили богато млинів, в яких згоріло більше як 100 мілїонів пудів збіжа.
Дума про внутрішну крізу в Росії.
КОПЕНГАҐЕН (Ткб). На другім засїданю Думи промовляв іменем кадецької фракції Мілюков, осуджуючи відношенє правительства до Думи і державної Ради. Внутрішний лад є більше конечний, як коли небудь, бо се приходить рішаючий час у війнї. Не можна таїти перед краєм дїйсности. Коли край дійде до переконаня, що з тим правительством не можна осягнути побіди, то буде старати ся побідити без правительства.
Бесїдник робітничої партії Керенський сказав, що Росія тепер є в такім самім положеню, як Париж в добі великої революції, всюди слїдна дезорґанїзації і деморалїзація. Правительство переводить в дїло теорії антомілїтаристів, які бажають зробити війну неможливою через дезорґанїзацію і знищенє.
Воєнні комунїкати австро-угорського ґенерального штабу з дня 15 марта.
Війна на сходї. Фронт архикнязя Йосифа: Крім значного місцями неприятельського артилєрійського огня не стало ся нїчого важного.
Фронт баварського князя Лєопольда: На північ від Станиславова і на південь від Солотвини наші віддїли після наступу привело з успішних виправ 106 бранцїв, 6 машиновнх крісів і 1 метавку мін.
Війна з Італїєю. Боротьба артилєрії в деяких відтинках фронту віджила. На нашім фронтї на північ від Асіяґо нинї рано віддїли полку піхоти ч. 27. через тунелї в снїгу вдерли ся до неприятельських ровів на схід від Монте Фірмо, знищили закопи, завдали Італїйцям значні кріваві втрати, добули 2 машинові кріси і полонили 22 альпінів.
Війна на Балканї. Над Воюшею не стало ся нїчого особливого.
Воєнні комунїкати нїмецького ґенерального штабу з дня 15. марта.
Західний терен війни. При дощевій погодї артилєрійський огонь в більшости відтинків був малий. В Шампанїї француські наступи на північно-західнім стоцї гори 185 на південь від Ріпон наслїдком нашого огня винищуючого не вспіли розвинути ся. Стежні виправи в области Сомми і на західнім березї Мози, де сміливим наступом розбито француську сторожу серед дня на південь від Кімєр, дали нам якесь число бранцїв.
Східний терен війни. Фронт кн. Лєопольда: Коло Вітинця над Стоходом і коло Ямницї над Днїстром віддїли наших війск виконали з успіхом виправи. Більше як 100 бранцїв та кілька машинових карабінїв і метавок мін приведено.
Македонський фронт: На обох берегах озера Преспа і на північ від Монастира також і вчера Французи впровадили до бою значні сили з тоюж самою безуспішністю і при таких самих втратах, як попередних днїв. Між Черною і озером Дойран відперто малї наступи инших війск антанту. 