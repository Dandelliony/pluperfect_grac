Проф. Грушевський про московсько-українське ворогованє.

Сумерк ідеї федералїзму.
Львів 13. марта 1918.
Маємо під рукою кілька чисел видаваної провізорично в Житомирі "Народної Волї". Крім инших цїкавих звісток з часу урядованя українського правительства в сїм містї знаходимо там кілька статей проф. Грушевського, з яких слїдно, що проводирі Української Републики під ударами московсько-большевицького походу на Україну силою фактів примушені рішити ся піти на шлях радикальної ревізії своїх правно-полїтичних концепцій відносин України до московщини і всеросійського федералїзму. Так прим. у статї "Очищенє огнем" (датованій 4. лютого під Сарнами!) пише проф. Грушевський між инш.:
"В погонї за утїкачем з московської неволї — "хохлом", в запалї боротьби з ним большевицькі проводирі без церемонії викинули старі гасла "права самозначеня народів аж до повного віддїленя" й перешили ся в "федералїстів", які своїм завданєм поставили "обєднанє демократії", великоросійської й української, і очевидно — всякої иншої з бувшої російської імперії.
"Не знаю, як витримає і переживе федералїстична ідея сей тяжкий удар, який завдають їй Лєнїни й Троцькі, називаючи себе федералїстами. Дуже трудно буде комусь, хоч-би якийсь час, наймати себе федералїстом, коли федералїстами Лєнїни і Троцькі вважають себе, і під сим "федералїзмом" лежить в дїйсности самий поганий, терористичний, бандитський централїзм.
"Старий московський централїзм виступає тут ще раз перед нами — під маскою большевизму. Пів року тому він виступав від фірмою правлящих російських соціялїстів революціонерів, Керенського і К., котрі "про оказію" мали теж в проґрамі федералїзм, а в дїйсности всю енерґію своєї внутрішної полїтики всадили в боротьбу з дїйсним федералїзмом бувших недержавних народів російської імперії. Вони впали, а на місце їх виступили ще більш рішучі "федералїсти" большевицькі, які для вратованя російскої власти, не спинають ся перед руйнованєм і різнею.
"Їх рішучість в сїм напрямі без сумнїву оцїнили відповідю і московські торгово-промислові круги, які вже два місяцї тому заявляли з повною отвертістю, що признають всяку власть, яка задержать в своїх руках непокірні провінції Росії (Україну, розумієть ся, в першій черзї), і шановні союзники, заклопотані тим, щоби було з кого взяти все вложене в росіську державу їх буржуазією.
"Роля їх в походї більшевиків на Україну буде правдоподібно незадовго освітлена вповнї. Але вже тепер стає ясно, як близько стояли вони до всього, що гальмувало мир, що підтримувало анархію, що могло спинити транспорт і будучий товарообмін — вивіз збіжа до цен тральних держав, а з другого беку — підтинало самоозначенє народів і охороняло ідею "єдиної недїлимої". Українське правительство нї під якими погрозами, нї якими улекшуванями чи обіцянками не давало вирвати у себе обіцянки, котрої не могло приняти на себе дїйсно — ухилитись від миру і звязаного в ним товарообміну з центральними державами, і всї ті наймлені сили, котрими союзники розпоряджували на нашій території, були звернені за се на саботаж нашої оборони проти большевиків. А коли вони опанували Київ, їх пануванє, як оповіщають большевицькі ґазети, було зараз признане союзниками.
"Так вирисовуєть ся вже тепер в головних контурах обстанова сеї катастрофи, котру мусїла перейти наша Україна на порозї свого нового житя — того великого очищеня, в котрім, видно, мусїли згоріти ріжні старі упередженя, пережиті традиції й погляди, щоби не заважити в новім походї. Добре, чи зле се, не можна тепер того оцїнити, але з реальними сими фактами прийдеть ся порахуватись.
"Досї, хоч з ріжними трівогами й небезпеками, наша українська справа плила в попутнім вітрі загальної революції. Тільки тепер всї сили — і революційні й контр-революційні, всї за інтересовані в цїлости російської фірми і просто ворожі українству елєменти змобілїзувались і повстали, щоби дати ґенеральну битву нашому національному житю. Українство кінець-кінцем її виграє, се ми знаємо. Але втрати її будуть великі, се ми бачимо. І розстрілюють ся в нїй не тільки люде, але й ідеї. Руйнують ся не тільки міста, але й традиції. Богато згоріло вже в сїм великім огнї, і ще згорить. Люде вийдуть з нього нові, й новими очима глянуть на світ.
"Горять між иншим історичні, культурні, економічні і всякі инші звязки народу українського з народом велико-руським. Історія сих двох братніх народів вступає, видима річ, в ту стадію, в яку вже ранїйше вступила історія двох инших словянських братів — українського і польського.
"Ранїйше український нарід мав дїло з бюрократією й правительством, від котрого в якійсь мірі ще могло відмежуватись велико-руське громадянство. Тепер ми очевидним способом маємо боротьбу самих народів — велико-руського і українського." 