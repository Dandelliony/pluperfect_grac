◦ ◦ ◦ ◦ ◦ ◦ ◦ ◦ ◦ ◦

В справі опалу для м. Львова доносять нам з автернативної сторони, що жалї населеня, нїби то управа полевих транспортів ограничає транспорт цивільних товарів, з окрема опалу, є неоправдані. Управи полевих транспортів ідуть в сїй справі на руку населеню і властям. Від 5. падолиста транспорт опалу є взагалї свобідний і управа полевих транспортів забезпечила що-дня доставу одного вагона вугля для міських підприємств а крім того що три доставу одного ваґона вугля для населеня. Команда міста постійно стараєть ся осягнути від копалень прихильнїйшу доставу, так, що незабаром недостачі в сїй справі будуть усунені. В кінци треба додати, що управа цїлого транспорту вугля підлягає центральній управі транспортів у Відни та що й тут пороблено потрібні заходи для заспокоєня потреб населеня м. Львова.
Конференція кадетів і українська справа. Дня 7. падолиста закінчила ся конференція кадетів (російської конституційно демократичної партії), яка між иншим признала необхідним підняти в Думі польське, жидівське й українське питанє.
Головна управа У. Т. Т. у Львові устроює в понедїлок 25. грудня с. р. сходини членів за запрошенями. Сходини відбудуть ся при вул. Мохнацького ч. 12, І пов., о 10 год. рано. Запрошень не розсилається, їх можна отримати в канцелярії товариства або перед сходинами або в сам день сходин. Дневний порядок: 1) звіт з дїяльности товариства по інвазії, 2) дискусія, 3) внесеня членів. За Головну Управу товариства: о. Т. Лежогубський, о. Д. Лопатинський, члени Головної Управи.
Комітет для несеня моральної помочи жовнїрам у полї відбуває свої наради що суботи о год. вечером в салї засїдань Ставропіґійського Інститута, вул. Бляхарська ч. 13. І. поверх. Найблизше засїданє відбудеть ся там в суботу, 16. грудня о год. 6, на котре просить всїх членів комітету і тих делєґатів, які ще досї в засїданях участи не взяли. Комітет просить складати жертви в грошві, книжках, часописях, предметах до товариських забав в канцелярії Ставр. Інстит., вул. Бляхарська ч. 11, І. пов. в годинах урядових від 8—12 перед пол. і 3-6 по пол. 