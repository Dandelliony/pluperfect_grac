Користаймо з наших національних прав. — Шкільництво в Галичинї.  — Зелїзниця з Вижницї до Кут. — Убитє росийського офіцира австрийським жовнїром. — Як платять Американцї артистам. 

Користаймо з наших національних прав. Мінїстерство торговлї наказало, що коли який Русин зажадає спису телєфонїчних абонентів в руській мові, то спис такий мусить бути видрукований для тої місцевости, звідки вийшло жаданє. З сего зарядженя належить конечно скористати вносячи до Дирекциї почт і телєґрафів письмо слїдуючого змісту: "Як абонент телєфонічної стациї (подати число і місцевість) жадаю, щоби менї переслано вже за другий піврік 1913 р. спис абонентів в руській мові й руськими буквами видрукований, та щоби на будуче менї такі списи виключно в руській мові були достарчувані". — Обовязок всїх одиниць і інституций наших, які є абонентами телєфонїчних стаций, безпроволочно упімнути ся о се своє право.
Шкільництво в Галичинї. Після звіту краєвої ради шкільної зросло в сїм роцї число народних шкіл о 227. Етатових кляс було більше о 426, а надетатових о 564. Число громад, які не мали школи минувшого року, було 63; протягом року зорґанізовано школи в 39 громадах так, що лишає ся ще 24 громад, що не мають школи. Число дїтий, котрі побирали науку, зросло в тім роцї о 41.539, а доповняючу науку побирало 3 649 дїтий більше, як попередного. Число учителїв і учительок побільшило ся о 967, число квалїфікованих зросло о 1.061. В шкільнім роцї 1911/12 було 62 державних ґімназий (в сїм числї 6 філій); приватних мужеських ґімназий з правом прилюдности 26; приватних женських ґімназий з правом прилюдности 21; реальних шкіл 14; женських лїцеїв 11. Фреквенция була така: в державних ґімназиях 32 886 учеників; в приватних мужеських ґімназиях 2.716, в приватних ґімназиях женських 2.243, в реальних школах 4.014, в женських ліцеях 1.619, загалом 43.478 учеників і учениць. Після народности і віроісповіданя було: в держ. ґімн. 218 прц. Українцїв, 77 4 прц Поляків (разом з Жидами) і инших 0.8 прц. Після віроісповіданя було греко-катол. рел. 23.3 прц., рим.-кат. 43.6 прц., мойсеєвої 23.4 прц., инших 0.6 прц. В приватних мужеських ґімназиях було Українцїв 33.6 прц., Поляків (з Жидами 66 прц.), инших 0.4 прц. Після віроісповіданя греко кат. 33.5 прц., римо кат. 42.5 прц., мойсеєв. 23.9 прц., инших 1.1 прц. В приватних женських ґімназиях Українок 8.1 (!!) прц., Польок (з Жидівками) 91.2 прц., инших 0.7 прц. Після віроісповіданя греко-католичок 8.5 прц., рим.-кат. 53.2 прц., мойсеєвого вір. (37.47 прц. В реальних школах було: Українцїв 8 (!!) прц., Поляків (з Жидами) 90.7 прц, инших 1.3 прц. Після віроісповіданя було: греко католиків 8.6 прц., римо-кат. 68.5 прц., мойсеєвого віроіспов. 19.4 прц., инших 3.4 прц. В женських лїцеях було Українок 19.5 прц., Польок (з Жидівками) 80.4 прц. Після віроісповіданя було: греко католичок 19.8 прц., римо-католичок 63.2 прц, мойсеєв. 15.7 прц., инших 1.3 прц. Шкіл промислових і торговельних було разом 10 з 2.118 учениками і 172 учителями. Шкіл промислових доповняючих було 88, а учеників 12 590. Семінарів учительських було в 1911/12 загалом 18, з того 14 мужеських а 4 женські. Під оглядом викладної мови є 7 семінарів з польською викладною мовою, а 7 з викл. мовою польською і українською. Всїх учеників в семінарах було 3.611.
Зелїзниця з Вижницї до Кут. В найблизшім часї має зачати ся будова зелїзницї з буковинської стациї Вижниця до Кут. Управа будови зелїзницї в Чернівцях розписала оферту на доставу материялу до будови великого мосту на Черемоши.
Убитє росийського офіцира австрийським жовнїром. З Підволочиск пишуть, що на граници коло зелїзничого мосту стоїть на сторожі жовнїр. Перед кількома днями, як оповідають люди, по другій сторонї мосту на росийській сторонї ходило трох пяних офіцирів. З них один заложив ся з прочими, що перейде на другий кінець моста, розоружить жовнїра і перенесе його на росийську сторону. В тій цїли підійшов тихо до жовнїра та аж так приблизив ся, що зловив його за карабін. Нападений жовнїр пробив офіцера баґнетом, сей перелїз ще на другу сторону й упав мертвий. Жовнїра покарано за се, що позволив офіцирови зближити ся до себе.
Як платять Американцї артистам. З Льондону доносять, що тими днями приплили до Льондону пароплавом північно нїмецького Льойду славний співак Карузо і співачка Еммі Дестін, котрі відбували, тепер артистичне турне по Америцї. Карузо заробив підчас послїдного сезону в Америцї близько мілїон корон, а тепер буде ще виступати в льондонській опері. Співачка Дестін привезла трохи меншу суму, бо тільки 350.000 корон. 