◦ ◦ ◦ ◦

Полонені! В неділю 23. с. м. відїхав третий транспорт наших полонених до Тухольки к. Ґданська. Перевезено понад 500 осіб. По осягненим інформаціям — це останній транспорт, який відїхав до Тухольки. Слідуючі відійдуть вже до Щепюрни, бо Табори в Тухольці переповнені. З огляду на скарги піднесені з причини дотеперішних транспортів, інтервенював делєґат Українського Горожанського Комітету п. д-р Малецький у властей і просив, щоб полонених не везено в запльомбованих ваґонах, та щоби заладовані у ваґони полонені не оставали на двірци понад 24 години задля браку льокомотив. У відповідь заявлено делєґатови, що про пльомбовання ваґонів немає мови, а також льокомотиви є вже приготовані. На личаківськім двірци пращали відїзджаючих товпи зібраної публики з дарами. При цій нагоді варта згадати про вельми характеристичні практики властей. У Фридрихівці польські військові власти після переслухання позвільнювали багато полонених і вони повертали домів. Тепер в дома їх жандармерія виарештовує і висилає, звичайно скованих, в табори полонених.   Громадська думка 