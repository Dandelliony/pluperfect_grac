Українське життя,

  громадянсько-політично-економічно-літературний тижневик. Станиславов 1921, ч.ч. 1, 2 і 3.   Українське громадське життя галицької провінції починає відживати. Про це свідчать численні дописи в Львівських українських газетах про відродження та поновлення культурних та економічних укр. товариств та установ і ще в більшій мірі — появлення нового тижневика в Станіславові "Українське життя" з метою "задовольнити бажання й потреби провінціяльного громадянства", як це пише названа газета у вступному слові — "Від Видавництва". Там же знаходимо таку оцінку сучасного моменту:   "Коли придивитися до теперішнього життя, стане ясно, що ні на віщо здалися всі найкращі програми, як немає праці, ні не віщо всякі заступництва й місії, як немає за ними фактичної сили, що свою нічим нездавлену волю не проявляло би на зверх".   Газета обіцяє "бути пособником нашій внутрішньо-орґанізаційній політиці, незалежно від тих партійних програм, які сьогодня хвилюють наш народ", констатуючи, що "в нас немає доцільної політики ні з орґанізації наук і вмілостей, де тільки раз-у-раз новий загуменковий, або й партійний вводиться хаос, як от хоча би на правописному полі, немає в нас направленої в одно русло орґанізації освіти, ні орґанізації ремесла, торговлі промислу, ні соціяльної орґанізації. Села сплять, народ терпить нужду, а міста бавляться."   Матеріял перших трех чисел газети не можно назвати ріжно-манітним і багатим. Читаємо тут повні справоздання з Шевченківських свят у Станиславові, з промовами і рефератами, і отчасти з провінції.   Якось дивно вражає читача цілковита відсутність в першому числі "громадсько-політичного тижневика" політичних оглядів, інформації політичних новин і навіть хроніки. А в числі 3-му в одділі "Новинки" читаємо: "Від Редакції. З причини навалу редакційного матеріялу — Політичний огляд відложено до чергових чисел".   Політичне обличча цього нового тижневика, розуміється, ще не зовсім ясне з перших трех чисел, але видно, що "У. Життя" не орієнтується ні на "трудову монархію", ні на "всесвітню революцію"...   [Воля, 04. 06. 1921] 