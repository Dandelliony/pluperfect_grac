◦ ◦ ◦ ◦ ◦ ◦ ◦ ◦ ◦ ◦

Інспекційна подорож намісника Колярда. Ексц. Колярд вибрав ся в інспекційну подорож по східній Галичинї. Зі Львова виїхав до Коломиї; відтам виїде до Станиславова і Золочева.
Виклад про естетику памятника виголосить арт. маляр Іван Труш в недїлю 20. с. м. о год. 5. у відчитовій сали міського музея (Гетманські вали). Вступ на салю 20 сот. Виклад буде ілюстрований численними і добірними світляними образами. Тема така інтересна і актуальна тепер, що повинна зацїкавити значну часть і нашої львівської публики.
За економічним зближенєм австро-угорської монархії й Нїмеччини заявили ся доси промислово-торговельні палати в Відни, Градци й Боценї; проти — промислово-торговельна палата в Празї. На засїданю віденської палати президент палати фон Шеллєр, член палати панів, зазначив потребу зближеня в дуже яркій промові, а опісля инший член палати в формі інтерпеляції піддав різкій критицї становище празької палати.
Відзначеня Українцїв. Цїсар надав золоті хрести заслуги в признаню знаменитої патріотичної дїяльности підчас війни гр. кат. парохови Михайлови Ганушевському в Дорі і гр. кат. парохови Ксенофонтови Сосенкови в Конюхах.
Новий прилад до переношуваня ранених. Реєстр новозголошених патентів, оголошений в "Reichsanzeiger" подає патент архикняжни Марії Тереси на прилад до переношуваня ранених і инших осіб в спосіб вільний від встрясень. 