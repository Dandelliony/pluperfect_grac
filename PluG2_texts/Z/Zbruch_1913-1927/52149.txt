Про "крізу" в українськім політичнім таборі.

В польських часописах появила ся була вістка про крізу в Загальній Українській Радї, а саме про виступленнє з Президії Ради відпоручників двох галицьких партій: радикальної й соціяльно-демократичної.
В тім самім часї, як появила ся та вістка, відбули ся два засїдання Українського парляментарного Клюбу у Віднї (в днях 7 і 9 мая 1916). Оголошений у часописях комунїкат про сї засїдання звістив суспільности, що уконституувала ся Президія Клюбу в обновленім складї та що рішено перенести тїснїйший контакт між українськими парляментарними заступництвами через скликаннє спільних нарад у загально-національних справах.
В межичасї між одним і другим засїданнєм Українського парляментарного Клюбу відбула ся авдієнція Президії Клюбу в мінїстра заграничних справ барона Куріяна (дня 8 мая 1916), про що довідала ся суспільність з осібного комунїкату.
Отсї факти дали львівським орґанам української преси — "Дїлу" й "Українському Слову" — підставу до таких заміток.
"Дїло" (ч. 119, з дня 12 мая 1916) з факту авдієнції Президії Українського парляментарного Клюбу в мінїстра заграничних справ виснувало, що Клюб рішив ся сам від себе займати ся справами загально-національної полїтики, які досї лежали в обсягу дїяльности Загальної Української Ради; що так само й инші українські посольські гурти можуть на власну руку забирати в сих справах голос; що спільні наради й виступи всїх українських послів в загально-національних справах можливі, але не конечні та що серед такого укладу відносин ледви чи буде істнувати Загальна Українська Рада.
Далї "Дїло" пише, що "українське громадянство домагаєть ся від своїх орґанів національно-полїтичних успіхів" і що "суспільність буде за них вдячна без огляду на те, хто і як їх для народу принесе, хоч не є байдужною річю, хто з українських полїтиків і яким способом буде виводити користи свому народови".
Говорячи про особистий бік подїї в Українськім парляментарнім Клюбі, "Дїло" називає влучним добір до Президії Клюбу на заступника голови д-ра Евгена Левицького та сподїєть ся, що голова Клюбу др. Кость Левицький найде в ньому доброго помічника.
"Українське Слово" (ч. 119, з дня 13 мая 1916) подібно, як і "Дїло", авдієнцію Президії Українського парляментарного Клюбу зрозуміло як рішеннє Клюбу перейняти на себе загально-національні справи, які досї лежали в обсягу компетенції Загальної Українськім Ради. Вістку польських часописей про крізу в Загальній Українській Радї уважає "Українське Слово" небезосновною при порівнанню тої вістки з акцією Українського парляментарного Клюбу, а здекомплєтуваннє Загальної Української Ради — довершеною подїєю.
Причини до затрівоження з приводу сих подїй "Українське Слово" не бачить. Перейняття керми полїтики Українським парляментарним Клюбом витає газета "яко дальший етап у працї коло будівлї нашої будуччини". Надїї "Українського Слова" зміцняє саме ся обставина, що "заступництво наших справ опинило ся знов у руках вибраних народом послів", а "народ і історія оцінять усяку корисну роботу, не оглядаючи ся на те, хто та як її довершує".
"Українське Слово" рівнож одмічає вибір до Президії Українського парляментарного Клюбу д-ра Евгена Левицького, імя котрого "говорить само за себе".
Обидві львівські часописи зазначують при сїм, що автентичного потвердження крізи в Загальній Українській Радї нема, та не зважаючи на те, прийняли вістку про се правдоподібною, поставили сю вістку в звязок з акцією Українського парляментарного Клюбу й оцїнили та пояснили цїлу "подїю" так, як се в горі наведено.
З деяким спізненням появив ся комунїкат Президії Загальної Української Ради (в "Дїлї" ч. 123, з дня 18 мая 1916, в "Українськім Слові" з того самого дня та в попереднім числї "Вістника"), який констатує, що "нїякої крізи анї в Загальній Українській Радї, ані в її Президії нема", що "Президія відбуває дальше правильно свої засїдання та полагоджує справи, які входять у круг дїлання Загальної Української Ради".
Одночасно комунїкат Президії Ради признає яко само собою зрозумілу річ, "що представники окремих партій, котрі засїдають у Президії Загальної Української Ради, можуть деколи розходити ся в оцїнцї прояв полїтичного життя й відношення урядових кругів до українського питання та в доборі засобів до як найуспішнїйшого його полагодження", хоч при сїм розуміють потребу взаїмних уступок і з "рішучістю стоять за удержанням і зміцненнєм нашої безпартійної, спільної орґанїзації, утвореної волею цїлої суспільности".
Президія Ради висловлює вкінцї переконаннє, що широкі круги українського громадянства піддержуватимуть Загальну Українську Раду й "охоронятимуть її перед усякими затїями".
На другий день по оголошенню повищого комунїкату Загальної Української Ради "Дїло" (ч. 124, з дня 18 мая 1916) умістило редакційну статю, в котрій заявило, що "треба бути хиба безнадїйно затраченим деґенератом полїтичним, щоб не відчути полекші на вістку, що спільна полїтична орґанїзація всїх Українцїв,.. без ріжницї партійної і краєвої приналежности далї істнує", хоч звістка про крізу в Загальній Українській Радї, "здавало ся, одержала посереднє потверженнє в змістї донесення про подїї в Українськім Клюбі, тім самім Клюбі, який від першого дня свого повстання своїм внутрішнім життєм був предметом жури цїлого українського громадянства."
Про Загальну Українську Раду говорить "Дїло" в сїй статї, що вона "вже трохи укріпила ся, трохи придбала собі орґанїзаційної рутини в серединї й поваги назверх, навіть може повеличати ся деякими національними заслугами й успіхами." Колиб Рада перестала істнувати, або перемінила своє справжнє істнуваннє на позірне істнуваннє, се було б великим ударом. "Серед ран, які нам завдала ся війна, (була-б) одна рана більше й то рана дуже болюча"...
"Українське Слово" на комунїкат Ради безпосередньо не реаґувало.
Перед тим, як появив ся комунїкат Загальної Української Ради, вістка польських часописів про "розлім" в українськім полїтичнім таборі, приправлена новими "подробицями" на підставі голосів львівської української преси й комунїкатів Українського парляментарного Клюбу, пішла гуляти по нїмецькій пресї в Австрії й Нїмеччинї та в чужих людей мусїло повстати вражіннє, що в українськім таборі дійсно щось недобре дїєть ся.
По "крізї" депутація Президії Ради була в намісника Галичини перед тижнем, а Рада відбула по сїм дня 19 мая 1916 XXI засїданнє; на нїм Президія здавала звідомленнє з своїх чинностей, а Рада прийняла в ріжних справах ряд постанов (див. комунїкат в Вістях).
В останнїх днях, а саме 23 мая відбуло ся знову засїданнє Українського парляментарного Клюбу, на котрім, у ціли виконання ухвали Клюбу з дня 9 мая 1916, рішено дати почин до оснування одноцїльної української парляментарної репрезентації. До переведення сього рішення упрошено дд. д-ра Костя Левицького, Юлїяна Романчука — з боку Клюбу та члена палати панів радника двору Ів. Горбачевського. Се рішеннє Клюбу — оскільки знаємо — не нарушує істнування Загальної Української Ради, а неї відмінні поголоски, поширені в сїй справі пресою, безпідставні.
Таким способом одноцїльна українська парляментарна репрезентація, колиб прийшло до її оснування, істнувала-б побіч Загальної Української Ради та на підставі відповідного подїлу чинностей перейняла б на себе веденнє деяких полїтичних справ.
На сїм кінчимо наразї наш реферат про перебіг "крізи" в українськім полїтичнім таборі в Австрії. 