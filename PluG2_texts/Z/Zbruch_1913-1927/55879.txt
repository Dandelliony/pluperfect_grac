◦ ◦ ◦ ◦ ◦ ◦ ◦ ◦ ◦ ◦

Здобутє Тутракана.
Болгарський комунїкат.
СОФІЯ 7. вересня. (Ткб). Вчера в 2.30 год. по пол. по завзятій боротьбі на другій оборонній лїнїї, на південь від міста Тутракан, кріпость тої-ж назви, яка творить примісток, дістала ся в цїлости в наші руки. Залога кріпости скапітулювала. Полонено полки піхоти 34, 35, 36, 40, 74, 79, 80 і 84, два баталїони полку жандармерії, 5. полк гавбиць і 3 полк важкої артилєрії. Здобуто цїлу кріпостну артилєрію і богато мунїції, стрільб і машинових карабінів, а також иншого воєнного матеріялу. Докладне число полонених і добичі буде пізнїйше стверджене. Доси начислено: 400 офіцирів: в тім 3 командантів бриґади, 21.000 неранених полонених. Серед добичі є дві хоругви, над 160 новочасних гармат, в тім дві батерії, украдені нам в 1913 р. коло міста Фердинанд. Втрати Ромунів в забитах і ранених є величезні. Багато ромунських жовнїрів підчас панїчної утечі втонуло в Дунаю.
Мунїція для Анґлїї і Франції.
ПАРИЖ (Аґ. Аваса). Анґлїйський мінїстер війни Лльойд Джордж й анґлїйський мінїстер мунїції Монтаґ прибули сюди ві второк і відбули з француськими товаришами конференцію в справі підпертя виробу мунїції в обох краях.
Італїя не хоче виступу Греції.
ЛЮҐАНО (Ткб.) "Idea Nationale" стверджує, що всякий наступ Греції по сторонї антанту зі становища Італїї є небажаний.
Анґлїя і Швеція.
КОПЕНГАҐА (Ткб.) "National Tidende" доносить з Мальме, що здається, що Анґлїя нагло стала богато приязнїйша для Швеції. Кораблїв уже не конфіскує і богато кораблїв увільнено.
Виїзд нїмецького посла з Румунїї.
БЕРЛЇН (Ткб.) На основі депеші, яка прийшла сюди 4. с. м., нїмецький посол в Ромунїї виїхав з персоналом через Росію до Швеції.
Греція перед рішенєм.
Виступ Ромунії так дуже вплинув на розвиток подїй в Греції, що треба числити ся з близьким рішенєм сеї крізи. Відомости, які приходять до нас останнїми днями в Греції, такі баламутні, що з них важко скласти собі погляд на її теперішні і будучі відносини. До того осередні держави вже не мають нїякої можности в урядовій дорозі впливати на становище Греції.
Війскова ворохобня серед грецького війска в Солуни, до якої товчок дав без сумнїву сам Сарай, виявив як не можна красше правдиві цїли антанту. Болгарська офензива проти війск Сарая та похід Болгар на грецьку землю спонукав полїтичні і війскові круги антанту та прихильні їм грецькі партії до розвязки найважнїйшого питаня, а саме як ставить ся грецька армія до подїй дня. Утворено віддїл добровольцїв проти "відвічного ворога", що впрочім не було трудно, бо присутність війск антанту приманила богато людий ласих на воєнну наживу. З тише живлами злучила ся меншість грецького ґарнїзону прихильна Венізельосови і його прибічна сторожа кретійска жандармерія, щоби приневолити прочі грецькі війска, котрі стоять у Солуни, до співдїланя з армією Сарая. Та провідники ворохобнї стрінули ся з завзятим опором вірного королеви ґарнїзону, а ґенерал Сарай, який бажав поводити ся буцїм-то пасивно, мусїв вкінци прийти на поміч своїм приклонникам. Наслїдок був той, що грецький ґарнїзон розоружено та інтерновано, але все-таки він не пристав до війск антанту. На стільки отже не здійснили ся наміри антанту, щоби покористати ся виступом грецького ґарнїзону як протестом проти грецького короля і йото невтральної толїтики, для своїх цїлий; замість того виявило ся, як кріпко і певно стоїть армія при королї, та що тільки деякі її живла, ведені полїтичною пристрастю, слухають Венізельоса і антанту. Проба не вдала ся і коаліція не має нїякої основи голосити, що грецьку армію проти її волі хтос здержує від крівавого розрахунку з Болгарами.
Можливо, що наслїдком сеї невдачі в Cолунї імила ся дипльоматія антанту остаточного способу: велика його фльота, зложена з 42 кораблїв, появила ся в Пірею, щоби скріпити вагу ноти, яку минулої суботи вручило Заімісови француське й анґлїйське правительство. Про зміст ноти доносить бюро Райтера, що вона домагає ся контролї над грецькими почтами і телєґрафами, також бездротними; цїль cего нечуваного домаганя очевидно ся, щоб відобрати грецькому правительству можнїсть зносити ся не тільки з заграницею, але й з власними війсковими ґарнїзонами. Тодї антант був би в силї перешкодити всякому зарядженю, яке мало би на цїли охорону інтересів Греції. Не менше сміливі два дальші домаганя, а саме, щоби грецьке правительство видало нїмецьких аґентів, які буцїм то допустили ся шпіонажі в перекупства, та зарядило доходженя проти Греків, які є співвинні тих "злочинів". О скільки вірні донесеня бюра Райтера, дещо з тих бажань вже обернуло ся в дїло: велике число Нїмцїв арештовано в Атенах, а вчера дізнали ся ми з депеш про насильство Анґлїйцїв над урядниками австро-угорського посольства. Столиця держави окружена ворожими гарматами жиє в нервознім напруженю, почуваючи, що мусить прийти її судьба; для неї вже майже не має иншого виходу, тільки здати ся на волю коалїції.
Звертає на себе увагу донесенє женевського дневника ("Journal de Geneve"), що насильні заходи супроти грецького правительства ведуть ся тільки анґлїйськими і француськими заступниками, а російська дипльоматія стоїть осторонь сеї роботи. Чому такий роздїл роль, покаже будучність. 