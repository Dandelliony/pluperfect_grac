Тому рік.

Львів, 22. червня 1916
Тому рїк увійшли до Львова, в погонї за уступаючим російським війском, віддїли армії ґенерала Бема-Ермолїя.
Стратеґічно був то один з кїнцевих актів великої офензиви армій Макензена, розпочатої битвою під Горлицями, завершеної проломанєм лїнїї Золотої Липи і Буга та занятєм становищ над Стрипою і на Волинї, які серед незначних змін принялось союзним арміям держати аж дотеперішної російськоі офензиви, і яких відбудова є без сумнїву одною з провідних цїлих тих боїв, які видають російським війскам союзні армії Лїнзінґена, Ботмера, Пфлянцера.
З полїтичного погляду було відбитє Львова дуже значним успіхом осередних держав і дуже прикрим пораженєм Росії. Столиця найбільшої країни корони Габсбурґів вернулась у склад австрійської держави, а смертельно скомпромітувались російські націоналісти, котрі з самим царем на чолї проголосили вже були на віки вічні сполуку Червоної Руси з російською імперією. Галицька вітка великого українського племени знов верталась в обсяг культурних, полїтичних і економічних впливів і інтересів осередної Европи, себто передовсїм нїмецького світа. Українська національність, котра з упадком Львова втратила була навіть те скромне огнище своєї національної будучности, яке будувала собі тут перед війною серед важких, часто надмірно важких зусиль, одержала з рук хоробрих війск у відбитім Львові знов завдаток дальшого розвитку, щасливійшої будучности.
Був свідомий історичної ваги свого і своїх війск дїла побідний вожд, котрий рік тому вїхав був в мури нашої столиці — той сам вожд, імя котрого також нинї гомонить у сїм місті й на сїй земли як символ воєнної певности і полїтичної оглядности — Бем-Ермолї. Відповідь, яку він дав на привітну телєґраму українських провідників з нагоди відбитя Львова, відповїдь ся була найкрасшою, яку в ту хвилю тільки можна було дати, заявою цїсарського ґенерала українському народови. То було з горячого серця зложене признанє для патріотичного, повного пожертвованя поведеня української людности під наїздом, і була то високо полїтична заповідь здійсненя національних бажань української суспільности в рамках Габсбурської монархії.
Відповідю тою побідний ґенерал влучив у саму суть тих думок, почувань і надїй, якими жила і якими держалась в тяжких місяцях російського наїзду українська людність Львова і решти Галичини. Відрізана від звязку з державою і з синами своїми, котрі стояли в рядах українських сїчових стрільцїв і ц. і к. армій, відорвана від зносин з полїтичними провідниками, котрі мусїли уступити перед ворогом до столицї держави, — українська людність сеї країни жила тільки чутками про ті правно-полїтичні запоруки що-до національної і теріторіяльної будучности українського народу в Австрії, які австрійська держава буцїм-то складала на руки українських провідникїв у Віднї. Так воно було! Всї Українцї, котрі в Галичинї перебули російський наїзд, згідно оповідають про такі чутки i — про тверду віру в них. Звідки, з якого жерела такі чутки переходили сюди через війсковий фронт, про се може колись розкаже історія сеї війни. Яка їх цїль була, кому вони мали служити, легко відгадати. Скільки дїйсности в них було показали вже найблизші місяцї після прогнаня ворога.
Під непереможним вражінєм сих процесів і подїй, скріпленим ще до високого степеня воєнними подїями на Волинї, в Східній Галичинї і на Буковинї, обходимо нинїшні роковини висвободженя Львова. З уваги на воєнне положенє команда міста відложила прилюдне святкованє річного ювилею до пізнїйшого, відповіднїйшого часу. З запертим віддихом жде українське громадянство приходу того часу; повне довіря глядить на вожда, котрий рік тому визволив Львів і котрий так глибоко відчув, яке значінє мав сей факт для українського народа.
Ворожий вожд проголосив похід на Львів. Далеким луком на схід, північний схід і південний схід від Львова, ідуть битви, що належать до найкрівавійших в історії людства. В огни сих битв стоять многі тисячі українських жовнїрів, наших братів, синів і батьків; стоять ряди українського стрілецтва. За борцями стоїть українська людність, а її серця і думки до краю напружені звістками про ті полїтичні подїї, які наспіли сюди з Відня і Будапешту, і вістями, які пливуть з боєвищ. Мусимо жити надїями, що з переборенєм сеї страшної воєнної крізи, зі знївеченєм "походу на Львів", розкриєть ся шлях до здїйсненя тої щасливої будучности нашого народу, про яку рік тому так пророчисто заявляв нам здобувець Львова. 