◦ ◦ ◦ ◦ ◦ ◦ ◦ ◦ ◦ ◦

1,083.182 кор. 87 сот. виплатило в сїчни с. р. австрійське мінїстерство фінансів на руки віцепрезеса "Naczelno-ого Komitet-у Narodow-ого" проф. Владислава Лєопольда Яворського. Ся цифра дає дрібне понятє, як черпають Поляки з державних фондів на цїли своєї полїтики.
В память поляглих Українських Сїчових Стрільцїв уладжує українська громада в Долинї в недїлю 13. с. м. торжественний обхід зі слїдуючою проґрамою: 1) о годинї ½10 рано Поминальне Богослуженє з проповідию в парохіяльній церкві. 2) Похід на ринок. 3) На ринку Водосьвятіє і Панахида. 4) Промова. 5) Вбиванє цвяхів в памятковий щит. Просить ся всїх свідомих Українцїв так місцевих як і дооколичних громад о численну участь.
Виміна полонених. Президія інтернаціонального бюра Червоного Хреста в Женеві видала на днях відозву, в якій предкладаєть ся воюючим державам, щоби вони згодили ся на взаїмну виміну тих полонених, які остають в неволї довше, як один рік. Вимінені полоненї не були би у своїй державі обовязані до дальшої війскової служби. Відозва згаданого бюра спричинена лихими відносинами в таборах полонених та їх зростаючою смертністю.
Дирекція приватної української ґімназії в Яворові звертаєть ся до був. учеників сего заведеня, що служать у війску і УСС. та до їх кревних і знакомих з зазивом, щоби донесли дирекції про себе, товаришів і знакомих, що їх відзначено за хоробрість, що були ранені (де і коли) і що положили у бою своє житє, а се в тій цїли, щоби можна імена відзначених, ранених і погибших умістити в звітї дирекції ґімназії. Заразом звертаєсь з покликом до сих учеників тої ґімназії, що служать у війску і УСС. а є управнені до складаня іспиту зрілости і ще його не складали, а хотїлиб йому піддатись у своїй ґімназії, щоби донесли про се дирекції, означуючи рівночасно час, коли бажалиб, зглядно могли сему іспитови піддатись.
Статистика самовбійств у Відни. В цвітни відобрало собі житє у Відни 40 осіб, в тім 23 жінки. 