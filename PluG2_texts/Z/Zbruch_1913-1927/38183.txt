◦ ◦ ◦ ◦ ◦ ◦ ◦ ◦ ◦ ◦

Виїзд делєґата Виділу Краєвого до Східної Прусиї. Проф. д-р Александер Рачинський, секретар ц. к. краківського товариства господарського, за призволом нїмецьких властей, виєднаним за посередництвом президента польського кола в мінїстерстві заграничних справ, виїздить як делєґат Видїлу Краєвого до тих околиць Східної Прусиї, що була діткнена росийською інвазиєю, щоби на місци розглянути акцию відбудови Прусиї.
Дрібні вістки. Полонений в Перемишли компонїст д-р Людкевич перебуває — наслїдком легкої рани — в шпитали в Києві, де маєть ся добре. — Однорічний охотник Роман Бачинський, 77 п. п., одержав медаль хоробрости І кляси. Хто знавби теперішне місце перебуваня його, зволить подати на адресу: М. Donzow, Berlin W. 62. Baireutherstrasse 8.
Спільна праця кола польського і правительства над відбудовою "краю". На основі давної, передвоєнної системи коло польське рішає спільно з правительством про справи відбудови краю. На послїдній спільній конференциї, що відбула ся дня 14. червня в мінїстерстві внутрішних справ, при участи ресортових мінїстрів та їх референтів, намісника Галичини Коритовського, члена палати панів Аґенора ґр. Ґолуховського, президента кола польського Білїнського та посла Чайковського, провідника колової комісиї для воєнних відшкодовань, запало між иншим дуже важне прінціпяльне рішенє про переведенє опіненя воєнних шкід. Іменно конференция заявила ся за розширенєм компетенциї комісиї для воєнних прислуг: ті повітові комісиї, що істнують на основі закона з грудня 1912., з прибранєм трох заприсяжених знатоків (для справ рільничих, технїчних, промислу і торговлї) признано найвідповіднїйшим орґаном також для розслїдженя і оцїненя на вічну память шкід, загально зроблених чи то задля воєнних операций чи ворогом. Мінїстерство краєвої оборони видасть як найскорше для установленя тих комісий розпорядок, щоби безпроволочно могли розпочати свою дїяльність.
В справі шкільництва. Українська Культурна Рада у Відни рішила приготовити виданя всїх материялів, що відносять ся до нашого шкільництва на еміґрації, як також до шкільництва в Галичинї в воєннім часї. 1) Просимо людий доброї волї прислати в найкоротшім часї, на всякий спосіб до кінця червня опис і звіти всїх шкіл і курсів, що їх де небудь ведено в сїм шкільнім роцї на еміґрациї, історию курсу, число учеників, їх вік та звичайний осїдок та до якої школи і кляси ходили в останнім роцї перед війною, хто вчив в сїм роцї на курсї, на основі якого пляну і з яким вислїдом. При сїй нагодї можна узгляднювати навіть хочби найменші курси занятя нашої молодїжи (кількох учеників, наука одного, кількох предметів.) Наша цїль подати докладний образ працї нашої молодїжи і учительства в 1914/15 роцї. 2) Просимо всїх, хто має певні відомости про стан наших шкіл у Галичинї (перепони підчас окупациї що-до отвираня шкіл, евентуальні ушкодженя шкіл, біблїотек і т. п.), про приватну науку нашої молодїжи і т. п., щоб подавали нам сї звістки для використаня в загальнім оглядї українського шкільництва в 1914/15 р. Всї материяли просимо присилати на адресу: Ukrainischer Kulturrat, Wien VII. Piaristengasse 17, Mez. 5, (для видавництва УКР.). 