До відома наших молодих адвокатів. — Пошесні недуги в львівськім повітї. — Проф. д-р Ст. Дністрянський

До відома наших молодих адвокатів. Від довшого часу руське населене Сяніччина відчуває пекучу потребу українського адвоката в Сяноцї. Сянік, одно в найкрасших і найбільше здорових міст східної Галичини, має окружний суд, до якого належать чисто руські судові повіти: Буківсько, Балигород, Лютовиска, Устрики, Лісько, в більшости руський повіт Сянік, врешті повіти Риманів, Березів і Динів зі значним число руського населеня. Нарід згаданих повітів з причини від давна триваючої зарібкової еміґрації до північної Америки має більше готового гроша як деінде і материяльне положенє українського адвоката було би дуже сьвітле. Українська  сьвідомість в Сянїччинї поступає вперед. Маємо вже в Сяноцї філію Народної Торговлії, філїю „Просьвіти", філїю „Сільського Господаря", читальню „Просьвіти", українську бурсу ґімназияльну, а тепер робимо заходи коло основаня трівкої економічної орґанізациї сянїцького округа. Молодий, енерґічний і солідний український адвокат, патріот громадянин, може принести нашій національній справі в Сянїччинї великі прислуги, бо праці там богато а робітників мало, а при тім в короткім часі зробити маєток. Нас дивує дуже, що в сім році богато українських адвокатів поосїдало і в таких містах, навіть повітових, де є вже наші адвокати, а оминули Сянїк, хоч, як се ще раз кажемо, окружне місто Сянїк є для нашого адвоката громадянина під сю пору рішучо найліпшим. Сподїємо ся, що наш зазив не мине без сліду. Близші інформації подасть Народна Канцелярия, Львів, Ринок ч. 10. — Українська нац. дем. орґанїзация Сянїччини. 
Пошесні недуги в львівськім повітї. Фізикат Львова подав такий комунїкат: В львівськім повітї сконстатовано урядово після стану з дня 1. вересня с. р.: плямистий тиф в Зашкові, черевний в Добрянах, Білогорщі; шкарлятину в Підтемнім, Кугаєві, Опорові коло Гаїв; горлянку в Зарудцях. Фізикат звертав увагу, що зітхненє з мешканцями в тих місцевостий, з осібна купованє у них артикулів живности може спричинити закаженє тими недугами.
Проф. д-р Ст. Дністрянський виголосить з рамени укр. тов. правників у Львові в сїм місяци ряд відчитів на провінциї — іменно: в Перемишли в недїлю дня 21. с. м. на тему: „Потреба реформи цивільного права", в Самборі в понеділок 22. с. м. „Становище судиї супроти закона", в Стрию вівторок 23. с. м. "Гіпотека властителя", в Станиславові в середу 24. с. м. „Про комітети", врешті в Коломиї в четвер 25. с. м. „З міжнародного подружного права". Близше означенє часу і місця подасть ся на місци. Просить ся о численну участь. 