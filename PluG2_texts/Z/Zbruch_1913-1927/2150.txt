Війна на Балканї.

Воєнна акция. 
ЦАРГОРОД. (Ткб.) Офіцияльний воєнний звіт доносить: Вчера пополудни Адриянополь дуже слабо острілювали. Положенє на лїнїї Чатальджі і на Ґалїполї не змінило ся.
Воєнні відгуки.
КАЛЬКУТА. (Б. Райт.) Неспокої ізза балканської війни серед магометанського населеня прибирають усе більші розміри. Анґльо індійська преса вказує на палкі промови, які виголошують у Калькутї, та на змаганя уладити бойкот. Одна уміркована бенґальська часопись пише, що положенє починає бути поважне, бо Гіндуси найскрайнїйшого напрямку використовують занепокоєнє, яке запанувало між магометанами. Тому перестерігає правительство, щоби заборонювало збори, в яких обговорювало ся би війну. Заходи Аґа хана успокоїти розгорячковане населенє, ще збільшили число народних зборів, на яких пятнували Аґа хана як фальшивого магометанина.
АТЕНИ. (Ат. Аґ,) Населенє острова Калїмнос прокламувало злуку з Грециєю.
На західнім теренї.
Зі Солуня доносять, що після відомости головної кватири кн. Константина під Янїною Турки успішно боронять міста й одержують довіз амунїциї і поживи. Янїну Грекам неможливо здобути.
З Білгорода доносять, що в війскових кругах удержуєть ся чутка, що король Микола чорногорський заявив сербському правительству, що задумує зложити команду над війсками під Скутарі і відступити начальство одному зі сербських ґенералів. Король і кн. Данило нездужають
Newyork Herald доносить, що „Гамід’є" утік з| Мальти і схоронив ся на Адрийськім мори.
Чорногорські жорстокости.
Кореспондент SeсоІо доносить з Подґоріци про страшні подробицї як поводять ся Чорногорцї з турецькими бранцями. Кілька місяцїв уже бранцї без уваги на сильні морози мусять спати під голим небом, прикриті лахами. Сї нещасні
люди лежать склубивши ся громадками, щоби бодай так охоронити ся перед зимном. Щодня богато з них умирає на тиф і на запаленє лехких. Вони просять, щоби їх постріляти, щоби так скінчили ся їх терпіня.
Справа мира.
Wiener Allgemeine Zeitung довідуєть ся, що представить свої домаганя, але в засадї була би готова зредукувати загальну претенсию так, щоби границя з Туреччиною йшла по лїнїї Дедеаґач Мідія.
ЦАРГОРОД. (Ткб.) Джавід бей з делегатами „Dette Publique" удав ся до Льондону, щоби взяти участь в нарадах амбасадорів у справі усталеня, яку часть довгу турецької держави мають переняти на себе балканські держави.
Daily Telegraph пише, що Туреччина готова тепер відступити Адринопол ь і Еґейські острови з виїмком сих, що прилягають до Анатолїї. В заміну за се жадає свобідної руки в справі цол, фінансового попертя Европи і щоби балканський союз переняв часть довгу. Домагаєть ся вкінцї щоби не накладати на неї воєнних коштів.
  