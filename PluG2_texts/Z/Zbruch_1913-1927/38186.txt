Памяти Франца Фердинанда.

Памяти Франца Фердинанда.
Небогато годин дїлить нас від дня 28. червня. Того дня минеть ся рік від того незабутного в істориї Европи дня, коли згинув наступник престола Габсбурґів, архикнязь Франц Фердинанд. Віддамо довг памяти сього мужа, коли спомянемо його особу нинї, коли живійше бють ся наші серця в обличю увільненої від ворогів нашої столицї.
Незвичайні задачі були зачеркнені істориєю перед житєм, яке так несподївано перервано. Покійний мав стати відродителем старечої держави, мав стати творцем обновленої монархії Габсбурґів, мав з корінєм вирвати застаріли хиби, мав побудувати нову будівлю — будівлю свобідних народів, звязаних спільним почутєм і спільним розумінєм потреби могучої наддунайської монархії, як захисту перед Північю і Сходом.
Вже за житя зріс пок. Франц Фердинанд у лєґендарну постать серед тих народів Габсбурської монархії, котрі — як наш нарід — спрагнені забезпеченя істнованя і сили сеї монархії тай забезпеченя свойого національного в нїй розвитку.
Супроти того зовсїм зрозумілими являли ся нам ті почуваня, які над сьвіжою могилою Покійного вирвались із сердець приклонників історичної ориєнтациї і які між и. так проречисто висловила була відома часть львівської і краківської преси.
Не міг Франц Фердинанд сотворити великого дїла за житя свого, та дав він почин великим дїлам смертю своєю. Над могилою Франца Фердинанда розпутались старі противенства, станули собі до очий давні суперечности. Спалахнув огнем сьвіт.
А з огню сього, наче сфінкс з попелів, повинна вийти молода українська свобода — свобідна від історичних ворогів, історичних пут. Демаґоґія "освободителїв".
В міру того, як увільняєть ся наш край від росийської інвазиї, що-раз яснїйше зарисовуєть ся перед нашими очима образ тої полїтики, якою послугували ся супроти нашого народу росийські "освободителї".
Сю полїтику можна схарактеризувати ось-як: як найлютїйші переслїдуваня інтелїґенциї, особливо тих одиниць, що вели перед в народї, як також визначнїйших одиниць зпоміж селянства, щоби стероризувати, зломити і зруйнувати все, що репрезентувало активність української національної ідеї, — і рівночасно як найгрубша, найнесовіснїйша демаґоґія супроти селянської маси, щоб тільки показати їй росийські порядки в лїпшім сьвітлї від австрийських.
Ще далеко-далеко перед війною росийські аґенти, що вели свою роботу між нашим народом як окрема полїтична партия, використовуючи важке економічне положенє нашого селянства манили його перспективами, що коли прийде цар-"освободитель", усе зараз змінить ся на лїпше. З хвилею, як росийська армія заняла Галичину, ся аґітация Дудикевичівської компанїї прибрала як найширші розміри. За примиренє з росийським панованєм, за принятє росийської народности, за перехід на православє обіцювано селянству те, що в його малоземельности мало бути для нього найбільшою приманою: конфіскату не тільки польської й жидівської великої земельної власности, але також ґрунтів тих селян, що не відречуть ся українства, — і всю ту землю, забрану в "панів", "жидів" і "мазепинцїв", віддасть добрий і справедливий "цар-батюшка" свому вірному "русскому" селянству.
А заки прийде той "слушний час", росийські власти з дорадниками з Дудикевичівської компанїї розпочали заводити "русскій" рай инакше: обдаровували темну бідноту (бо сьвідомі елєменти держали ся від усяких таких спокус здалека) добром, зрабованим по дворах та по містах, або таки по селах (що в одній околици зрабували, те роздаровували в другій); заставши в краю великі засоби поживи і сконфіскувавши їх, заводили дешеві цїни — і т. д. Тай ширили лєґенду, що росийське панованє, — як тільки населенє привернеть ся до царя, його народности й віри — зробить кінець усїй селянській бідности.
Про що-йно зазначену "філянтропію" росийських властий, яка зазначувала ся тим, що добром одних обдїляла других, не будемо богато говорити: вартість такої "філянтропії" занадто ясна, так само, як ясно й те, що вона не може бути постійною, бо не можна постійно рабувати одних, щоб обдаровувати других, не може бути постійно готових, даром обнятих засобів поживи, щоби з їх помічю заводити дешеві цїни — і т. д.
В сїй справі звернемо ся тільки з зазивом до міродатних кругів, щоб вони, обнявши власть в краю, мали на увазї ту росийську "філянтропію": темна біднота впала тут тільки жертвою сеї несовісної демаґоґії ворога.
При сїй нагоді згадаємо, що таку "філянтропію" управляла росийська інвазия на цїлім занятім просторі Галичини — супроти польського селянства так само, як і супроти нашого.
Натомість звернемо увагу на ту — sit venia verbis — "аґрарну аґітацию", яку розвела між селянством Дудикевичівська компанїя. Сю аґітацию сконстатувала як столична росийська преса, так і цїлий ряд полїтиків на зборах, присьвячених галицьким справам, — сконстатували, щоб заявити, що про яке-небудь примусове відчуженє земельної власности в користь селянства не може бути мови, що земельне питанє в Галичинї може бути полагоджене тільки на тих самих основах, як у цїлій росийській державу себто через добровільну парцеляцию за посередництвом селянського банку.
Несовісність росийської демаґоґії кидаєть ся тут особливо ярко в очи: столична преса і столичні дїячі перед публичною опінїєю держави і сьвіта вмивають руки, а рівночасно позволяєть ся Дудикевичівській компанїї вести таку аґітацию, манити населенє обітницями, які — як заявляють в столици — рішучо нїяк не можуть бути сповнені.
А тепер кінцевий акт траґедиї: Дудикевичівська компанїя, яка своєю дїяльністю перед війною приготовляла ґрунт під теперішні експерименти росийської інвазиї в Галичинї, разом з розбитою росийською армією тїкає до Росиї, де сподїваєть ся нагороди за свою роботу, — а населенє, яке вона обманом затягала в сїти росийської державности, народности й віри, остає. Хто з несьвідомости, бідности, малодушности, страху як-небудь попав у тї сїти, готов тепер тяжко пострадати — за чужу вину, за вину москвофільської ватаги і тих відносин, які позволили їй свобідно приготовляти терен під росийську інвазию.
Міродатні круги певне подбають, щоб населенє не терпіло за чужу вину, а наші полїтичні орґанїзациї й дїячі, вернувши до краю, пояснять народови суть тої росийської демаґоґії, яка цїлі десятилїтя відбивала ся на полїтичнім положеню нашого народу в Австриї і так важко відбила ся на нїм підчас теперішньої війни. 