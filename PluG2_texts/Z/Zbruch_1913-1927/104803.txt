◦ ◦ ◦ ◦ ◦ ◦ ◦ ◦ ◦ ◦

  Справа Сх. Галичини. Згідно з постановою виконавчої ради Ліґи Народів з 26. лютого, ґенеральний секретар предложив Раді послів проєкти, що торкаються Східної Галичини. Ці матеріяли містять в собі 29 документів, що протестують проти системи військової окупації Східної Галичини, і ноту польського делєґата в Союзі Народів, проф. Ашкеназе, з дня 28. лютого, що відпирає українські твердження.   Президентом Української Академії Наук у Київі вибрано, як повідомляють львівські ґазети, академика проф. А.Ю. Кримського.   У Кам'янці-Подільському заборонили святкування Шевченківських роковин, хоч орґанізація свята велась культурно-освітними орґанізаціями.   Большевицька "влада" суворо переслідує Кам'янецьку капелю за те, що вона в свій час з музикою зустрінула українське республіканське військо, яке звільнило Кам'янець Подільський від большевицької окупації. Всі члени єврейської капелі врятували своє життя тим, що еміґрували за кордони України.   [Воля, 23.04.1921] 