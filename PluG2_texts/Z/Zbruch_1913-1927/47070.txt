◦ ◦ ◦ ◦ ◦ ◦ ◦ ◦ ◦ ◦

Отже таки капітуляція Чорногори.
ЛЮҐАНО (Ткб.) Італїйські ґазети ще колись-тут заповідали довгий опір Чорногорцїв і Сербів на Тарагоши і в Скутарі. Тим більше пригнітаюча була відомість Аґенції Стефанїя, подана з Атен, що Скутарі обсадили австро-угорські війска, особливо, що не можна було зрозуміти долї Антіварі і Дульчінїя, як також вложених там італїйських капіталів. Всї комбінації, які випливають з оголошень чорногорського ґенерального конзуляту, розсиланих в останних днях, упали, а на правдї опирають ся відомости про капітуляцію Чорногори і розоруженє її війск.
Російській комунїкат.
ВІДЕНЬ (ТКБ). Воєнна прасова кватира. Звідомленя чужих ґенеральних штабів. Росія. 25. сїчня.
Наша артилєрія острілювала нїмецькі становища над Двиною здовж ріки від Фрідріхштадту. Дня 24. с. м. ворожий самолет кинув бомби на Двинск. Одна жінка забита. В околици села Оссенїшко на захід від Боґінского підперли ми нїмецький атак, звернений на наші перешкоди.
В Східній Галичинї над Стрипою артилєрійські бої. Завважено, що ворог знов кидав з бальонів відозви на нашу територію. На основі віродостойних інформація в одній з нїмецьких дивізій богато жовнїрів повідморожувало члени, деякі так, що виздоровівши мусїли вернути до дому.
Анґлійська бльокада.
ЛЬОНДОН (Бюро Райтера). Прасове бюро подає вичерпуючу заяву, збиваючи твердженє, нїби-то анґлійська бльокада не є досить успішна та що ще велика скількість товарів дістаєть ся через невтральні держави до Нїмеччини. Заява наводить цифри і подає статистичний матеріял, з якого виходить, що чужі звідомленя є сильно прибільшені, а зріст привозу до невтральних країв є наслїдком того, що нейтральні держави спроваджували давнїйше ті товари з Нїмеччини.
Законодатна акція мінїстерства внутрішних справ.
ВІДЕНЬ (Ткб.). Цїсар затвердив частинне ужитє намісника Горішної Австрії бар. Еразма Ганделя в мінїстерстві внутрішних справ. Бар. Гандель, який давнїйше управляв кілька лїт законодатним департаментом мінїстерства внутрішних справ, обійме управу законодатної секції мінїстерства і буде покликаний до співучасти в приготованю законодатної акції в ріжних областях, конечної з приводу воєнних подїй, як також випливаючої з сього реформи державної адмінїстрації. Аґенди намісництва в Лїнцу під неприсутність бар. Ганделя вести-ме віцепрезидент намісництва д-р Андрій гр. Шафґоч.
Австро-угорські полонені в Сербії.
ВІДЕНЬ (ТКБ). Воєнна прасова кватира простує півурядові італїйські і сербські донесеня що-до числа австро-угорських полонених в Сербії, відданих тепер Італїї і Франції. За границею подавано їх число на 60.000, тепер на 100.000. З огляду на сї тенденційні відомости треба на основі автентичних даних ствердити, що число тих полонених виносить коло 25.000.
Інтернованє анґлїйської залоги в Голяндії.
ГАҐА (ТКБ). Департамент маринарки доносить, що 19. с. м. підводний анґлїйський човен "Н. VI." з приводу хиби в конструкції затонув на голяндських територіяльних водах. Всїх зусиля голяндської маринарки, щоби човен видобути, не довели до нїчого. Голяндське правительство рішило інтернувати залогу, яка схоронила ся на голяндську територію, а також буде інтернувати човен, коли його видобуде. 