На Балканї.

По уступленю Сербії.
БІЛГОРОД (Пр. тел.) Самоуправа й наші правительственні часописи пишуть, що треба піддати ревізиї сербську полїтику і повести її на будуче в той спосіб, щоби навязати приязні зносини з Австро-Угорщиною.
БІЛГОРОД. (П. т.) В тутешних полїтичних кругах викликав сензацию факт, що італійський посол зявив ся у президента мінїстрів Пашіча і подякував йому іменем італійського правительства, що Сербія скоро сповнила домаганє Австриї й усунула своє військо з Альбанїї та в той спосіб оминула австрийсько-сербський конфлїкт.
Скупштина.
БІЛГОРОД. (Ткб.) На вчерашнім засїданю скупштини мінїстер судівництва предложив законопроєкт, після якого моратория в справі векселевих зобовязань має бути продовжена до 30. грудня, а моратория в справі инших зобовязань до 12. падолиста.
Націоналіст Аґатоновіч вказав на се, що правительство вже з початку першої балканської війни зробило похибку, що не запевнило собі невтральности Австро-Угорщини і через те не могло забрати війска з північної границі. Богато територий, які здобули Серби, стратили вони з причини недостаточної дипльоматичної акциї. Партия націоналїстів може покликатись на се, що здїйснили ся погляди, які націоналїсти висказали на початку війни, що Болгария стремить до геґемонії на Балканї.
Старорадикал Жуґовіч зазначив, що найбільша заслуга в успіхах балканської війни припадає сербському хлопови. Промовляє за розписанєм нових виборів до скушптини, які осудять полїтику правительства. Дальше засїданє нинї. 