◦ ◦ ◦ ◦ ◦ ◦ ◦ ◦ ◦ ◦

Туган-Барановський про будучність України.
ВІДЕНЬ, 21. жовтня 1917. "Кіевская Мисль" з 8. к. ст. вересня приносить отсю телєґраму з Петрограду:
Проф. Туган-Барановський у розмові з вашим співробітником сказав, що покликанє його Центральною Радою на становище генерального секретаря фінансів, торговлї і промислу було для нього зовсїм несподїване. Доси він не брав активної участи в боротьбі українських партій. Правда, по свому походженю, по своїм національним симпатіям він усе був по сторонї автономії України. Його практична дїяльність на Українї заключала ся в працї у полтавськім земстві, гласним якого він від давна був. У його особі Рада покликує не стільки активного полїтичного дїяча, скільки просто свідомого чоловіка в економічних питанях.
Він глибоко переконаний, що перед вільною самоуправною Україною величезна й блискуча будуччина. Для сеї цїли, завдяки значним природним богацтвам, край має усї дані.
Від самоуправної України нема нїякої небезпеки для Росії. Навпаки, істнованє вільної України є просто в інтересї всього російського народу, бо децентралїзація ріжноплеменної Росії принесе користь усій цїлости. Федеративний устрій републиканської Росії надасть їй сили, а українська автономія є етапом на шляху до сеї спільної цїли.
Фінансова полїтика України буде, без сумнїву, у згодї з загальними інтересами російського народу. Не мають підстави слухи про намірене заведенє на Українї грошевої одиницї і митових оплат.
Границї між Росією й Україною, розумієть ся, не буде.
Пенлєв подаєть ся до димісії.
ПАРИЖ (Ткб.) Після засїданя кабінету в понедїлок вечером Пенлєв удав ся до президента Поанкаре і предложив йому прошенє о димїсію цїлого кабінету. Поанкаре відповів, що Палата послів в пятницю вечером висловила кабінетови довірє а від того часу не виявила иншого погляду.
Тому президент заявив, що не може приняти димісії і просив Пенлєва, щоби своє прошенє взяв назад. З того приводу члени кабінету дали свої прошеня о димісію до розпорядимости Пенлєва, який розглядаєть ся в положеню.
Побут д-ра Кільмана в Будапештї і Відни.
Д-р Кільман відвідав Царгород, Софію, а опісля Будапешт і Відень. Всюди бажав він познакомити ся з провідними полїтиками союзних держав та переконати ся про їх війскове положенє. Як інформують віденські дневники, д-р Кільман мав нагоду ствердити певну згідність полїтичних і воєнних інтересів держав почвірного союза. Під дипльоматичним і мілїтарним оглядом згадані держави на погляд д-ра Кільмана держать в своїх руках інїціятиву. З окрема признав д-р Кільман, що "угорська частина фронту осередних держав не виявляє нїяких прірв нї ріжниць".
В Будапештї стрінув ся нїмецький державний секретар з провідником угорських партій і угорського правительства. Замітне, що між ними не було ґр. Tiси, бувшого президента мінїстрів.
У Відни був принятий д-р Кільман ґр. Черніном на снїданю, в якім взяли між иншими участь: нїмецький амбасадор ґр. Ведель з жінкою, кн. Конрад Гогенльоґе з жінкою, президент Палати панів кн. Віндішґрец, президент Палати послів д-р Ґюсс, австро-угорський амбасадор із Варнї кн. Гогенльоґе. Вечером дня 22 с. м. нїмецький гість відїхав до Берлїна.
За самостійну чеську державу.
ЛЬВІВ, 23. жовтня 1917. Чеські дневники доносять, що передучора відбув ся в Празї зїзд мужів довіря молодочеської партії під проводом д-ра Крамаржа і д-ра Франти.
На внесенє д-ра Рашіна зїзд ухвалив між иншим отсю резолюцію: "Полїтичною програмою Чехів під теперішну пору може бути тільки правнодержавна самостійність чесько-словенської нації. Тому першим обовязком чеської полїтики є будувати підвалини під ту державу та приготовити її орґанїзацію на демократичній основі. Тактика активної полїтики має служити тій цїли".
Нове російське правительство й українські с.-д.
ВІДЕНЬ, 21. жовтня 1917. "Утро Россіи" з 29. н. ст. вересня у телєґрамі з Київа повідомляє: Українські соціяльні демократи перевели ухвалу: Коли центральне правительство утворить ся коалїційне, то соціалїстичний Ґенеральний Секретаріят України повинен з ним зірвати.
Орґанїзованє польської армії.
ЛЬВІВ, 23. жовтня 1917. "Wiedeński Kuryer Polski" доносить з Варшави:
"Кн. Любомірський, який імовірно обниме тимчасово уряд президента мінїстрів, вислав до окупаційних властей пропамятне письмо, в якім домагаєть ся відкликаня польського лєґіону як кадри нової польської армії, що має повстати, назад до Королївства. Одночасно оповіщено, що в першій половинї падолиста відбудеть ся перегляд добровольцїв, які зголосили ся до польської армії по 21. мая. В той спосіб вкінци зачнеть ся творенє польської армії". 