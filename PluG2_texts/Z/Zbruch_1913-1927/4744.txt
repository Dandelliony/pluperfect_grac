Чорногорсько-австрийське непорозумінє. — Війна на Балканї.

Чорногорсько-австрийське непорозумінє. 
Микола стріляє дальше.Бюро Райтера доносить, що король Микола на ноту великих держав відповідає гуком гармат під Скутарі.
Wiener Allgemeine Zeitung пише, що король Микола рішив дальше острілювати Скутарі.
Великі держави і Скутарі.
Die Zeit доносить, що в віденських дипльоматичних кругах переконані, що Чорногора таки уступить перед рішаючою волею великих держав. Колиж би сего не зробила, то приміненє поважних запоряджень зі сторони великих держав було би неминуче.
Англїйська преса занепокоєна дальшим проволїканєм Чорногори в скутарській справі. Се може викликати поважні замотаня. Поведенє Чорногори пояснюють поведенєм Росиї, котра доси не прилучила ся до збірної інтервенциї великих держав.
На запит Daily Express відповів король Микола, що нїколи не приняв би рішеня великих держав, котре не позволило би Чорногорі здобути Скутарі.
Pall Mall Gazette довідуєть ся з міродатного жерела жерела, що великі держави згоджують ся щодо кроку, який мають зробити в Чорногорі. Коли Чорногора не уступить, цїле чорногорське побереже збльокує зєдинена фльота великих держав. Великі держави не допустять до дальшого проливу крови.
БІЛГОРОД (Ткб.) (Урядово). Представники великих держав вчера о 5. пополудни кождий зокрема інтервенювали в справі ухвали великих держав щодо північної і північно східної границі Альбанїї і заперестаня облоги Скутарі. Президент мінїстрів Пашіч заявив, що приймає до відомости сю заяву і коли порозумієть ся з союзниками, дасть відповідь.
БІЛГОРОД (Ткб.) Півурядово доносять, що нота великих держав містить повідомленє, що великі держави цїлком порозуміли ся щодо північної і північно-східної границї Альбанїї, отже дальша війна не вплине на альбанську справу. Великі держави просять сербське правительство заперестати облогу Скутарі, перервати неприятельську акцию на областях, що належать до Альбанїї і як найскорше опорожнити сї области. Рівночасно великі держави вважають потрібним поробити пильні запорядженя, щоби забезпечити —як одні держави висловлюють ся — річеву охорону католиків і магометан альбанської національности, а після слів инших держав; річеву і релїґійну свободу католиків і магометан альбанської національности.
Війна на Балканї.
На Чатальджі. Як доносять з Льондону, великі держави приготовлені на евентуальний приступ Болгар на лїнїї Чатальджі. В такім разї віддїли европейського війска висядуть в Царгородї і Родосто, в першім рядї, щоби запобігти заворушеням. Болгарська армія — як доносять зі Софії — обійшла озеро Деркос і поступає наперед.
По здобутю Адриянополя.СОФІЯ (Ткб.). Шукрі паша разом з сїмома иншими турецькими генералами й офіцирами генерального штабу, всї в товаристві придїлених собі болгарських офіцирів і своїх ординансів, прибули вчера о год. 4 рано до Софії. На двірци повитали прибувших щиро місцевий комендант і командант двірця, висказуючи подив для відваги і хоробрости оборонцїв Адриянополя. Турки удали ся до визначених для них мешкань.     