◦ ◦ ◦ ◦ ◦ ◦ ◦ ◦ ◦ ◦

Смерть д-ра Рутовського. В Крехові, жовківського повіту, помер в суботу рано на удар д-р Талїй Рутовський, який в пятницю виїхав був туди до свого зятя на свята. Сходить з ним до гробу людина, яка оставила житє повне дїяльности й записала ся в історії польської суспільности в Галичинї. Належав пок. Рутовський до польських демократів, яких після того, як повстала польська національна демократія (вшехполяків), називали "демократами без прикметника". Мав Покійний світлі часи як публїцист; належав до кермуючих людий у краківській "Now-ій Reform-і", а опісля в "Slow-i Polsk-ім", ще заки дістали сей дневник у свої руки всеполяки. Був послом до парляменту і до сойму, членом Краєвого Видїлу. Вів полїтичні бої з представниками польського консерватизму.
Заказ про підвисшенє конґруї дістав цїсарську санкцію і оголошений в урядовій "Wiener Zeitung".
60. загальні збори укр. акад. тов. "Сїч" у Відни відбули ся 23. марта. До видїлу вибрано: голова Д. Цибрівський, заступник М. Снїтинський; писар Ат. К. Гладій, скарбник А. Станко, біблїотекар А. Жук, газетяр В. Білинський, контрольорка Н. Полотнюківна, хазяйка І. Рудницька. Заступники: Р. Рудницький, О. Федаківна, М. Влад.
П. ґенерал авдітор Захарій Павлюх переніс ся з Відня до Чернівцїв, куди його покликано до чинної служби як війскового заступника при буковинській краєвій комісії для воєнних чинитьб. Урядує при краєвім правительстві. 