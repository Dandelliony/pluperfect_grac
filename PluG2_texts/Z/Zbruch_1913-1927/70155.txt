Українському правительству до відомости.

Львів, 29. серпня 1917.
Варварства, яких допускали ся російські війска під час останної російської офензиви й відвороту в українській Галичинї, зокрема в останній місцевости, до якої дійшла та офензива, з містї Калуши, на стільки голосні, що заговорила про них і російська преса. В сїй справі подаємо українському правительству до відомости ось що:
У нас в Галичинї говорять, що російський президент мінїстрів Керенський підчас свого побуту перед офензивою на галицьким фронтї, не могучи нїяким способом одушевити правильних російських війск до офензиви, казав післати до офензиви ріжні дикі племена, даючи їм вільну руку погуляти, як самі хотять. Що вони справдї погуляли, се факт. Чи справдї за дозволом Керенського, се повинно розслїдити українське правительство, бо-ж ті дикарі гуляли на українській земли, вбиваючи й рабуючи українське населенє та руйнуючи українське національне добро.
Се факт, що при тім гуляню російське війско мало на особливій увазї українські інституції й українських дїячів.
В Калуши рим. кат. костел, рим.-кат. парох, польські інституції, польські дїячі вийшли нерушені. За те всї українські інституції зруйновано, гр.-кат. парох обрабований, довголїтний провідник українського населеня калуського повіту д-р Іван Куровець ледви чудом уратувався від смерти з рук гуляючих салдатів.
В Жабю й околици рим.-кат. каплицї, польські інституції, доми скарбківської фундації нерушені. За те вілля голови Української Центральної Ради проф. М. Грушевського в Криворівни до тла зруйнована.
Сї і їм подібні факти свідчать, що серед російського війска була очевидна тенденція руйнувати все українське. Чи се робили самі з себе салдати російської й польської народности з ненависти до всего українського, чи може навіть був на се якийсь приказ з гори, не знаємо. Але факт особливого нищеня всего українського при шанованю польських інституцій такий яркий, ще що подаємо його до відомости українського правительства, яке повинно його розслїдити й потягнути винних до відповідальности.
В звязку з сим подаємо також факт, що польська преса в дописях з міст української Галичини й Буковини, які були до недавна під російською властю, дорікаючи на підпиранє Українцїв українським ґенерал-ґубернатором Дорошенком (ми тут в Галичинї сї польські наріканя на "несправедливість" дуже добре розуміємо!), зазначує як відрадну появу, що російський елємент в тих містах, як цивільний так в війсковий, виразно симпатизував з Поляками, проти Українцїв. Сї польсько-російські симпатії на галицько-українськім ґрунтї, звернені проти українського населеня і його слушних прав, нехай послужать українському правительству для орієнтації в його відношеню супроти Росіян і Поляків. 