Півурядова росийска відповідь.

В останнім числї з суботи подали ми півурядове пояснення „Fremdenblatt-у“ про вислїд цісарського відручного письма до царя. На виводи Fremdenblatt-у поспішила з відповідию півурядова „Россія“. Дневник сей згоджує ся з голошеною здавна, ще з часів ґр. Кальнокого, засадою австро-угорскої заграничної полїтики, що „Балкан є для балканьских народів“ і зазначує при тім вельми привітливим способом, що ся засада примінювана в практиці може усунути суперечности поміж Росиєю і Австро-Угорщиною, але додає при тім, що „Росия стоїть за непохитним виконанєм свого славного історичного послаництва“.
Керманичі росийскої полїтики, а між ними найбільше добре відомий Іґнатієв зазначували все з притиском історичне послаництво Росиї над балканьскими народами, а відтак спільність православного ісповідання. Покликувано се нераз на мниме завіщаниє Петра В., в котрім нібито зазначене се послаництво Росиї, а хоч сей заповіт показав ся видумкою, яких чимало в росийскій істориї, всеж таки ся мрія овлади Царгорода і утворення византийского царства під покровом Росиї так загнїздила ся в буйній уяві росийских славянофілів, що ся ідея не перестає і тепер бути понукою росийскої заграничної полїтики.
Сею понукою кермувала ся Росия в своїх походах проти Туреччини, у війнах балканьских, ся понука звертала її до походу на Арменію, щоби з того боку відтак перегодом дістати ся до Царгороду.
Япаньска війна відвернула була вправдї на короткий час бачність росийских політиків від близкого Сходу, одначе скоро лише Росия трохи очуняла з важкого пораженя нанесеного їй Япанцями, звернула свою бачність знов на захід і південний захід маючи на тямцї давні традиції своєї балканьскої полїтики.
Побіч тверезої політики, котрою займали ся звичайно керманичі росийского міністерства заграничних справ, славянофільскі круги переняті мріями на основі своєї проґрами про „самодєржавіє, православіє і народность“ (в дїйсности „обєдиненіє“), вели свою окрему полїтику і запрятували нею голови росийскої суспільности, та одушевляли її своїми всеславяньскими окликами про визволенє всіх инших Славян і зєдиненє їх під опікою Росиї.
Сї всеславяньскі мрії, натхнені православєм, понукували росийских славянофілів не тілько до широкої дїяльности для визволеня балканьских Славян, але також до вміщуваня у внутрішні австро-угорскі справи, до широко розведеної пропаганди обєдинительної і православної між австрийскими і угорскими Русинами, а навіть иншими австро-угорскими Славянами.
Австро-Угорщина, як уже в горі зазначено, визнавала засаду „Балкан для балканьских народів", до котрої приступає півурядова „Россія“ у відповіди на поясненні „Fremdenblatt-у“ . Колиж тепер після визвольної війни з Туреччиною усуне ся з Европи турецке панованє над балканьскими народами, коли они станувши самостійними, схотять жити своїм житем, то якеж значінє, яку цїль має висовуванє „історичного послаництва Росиї“? Чи се мала би Росия зєдинити тих балканьских Славян, православної віри, під своєю опікою і обняти над ними політичний провід? Таке становище Росиї було би очивидно вимірене передовсім проти Австро-Угорщини і єї союзників. Австро-Угорщина і Нїмеччина не мають инших цїлий на Балканї як обезпеку своїх господарских інтересів.
Цїсарске письмо до царя розвіяло неперечно всякі сумнїви що до заграничної політики Австро-Угорщини, проти котрої славянофільскі і националїстичні круги росийскі так завзято виступають і ворожо настроюють росийску суспільність на всяких всеславяньских бенкетах. Царске письмо до нашого монарха навіяне рівнож горячим бажанєм мира і усуненя всяких суперечностий і неясностий у взаєминах обидвох сусїдних держав. Алеж тепер прийшла черга на росийску дипльомацию, щоби вияснити виразно сї суперечности, котрі затроюють мир і усунути всякі двозначности і непевности. Европейский мир потребує сего вияснення недвозначного, як Росия розуміє тепер се „посланництво“, про котре натякає півурядовий дневник „Россія“. Сего бажає також Австро-Угорщина, котра стілько зложила доказів і стілько принесла материяльних жертв, не маючи ніяких заборчих і верховладних змагань лише обезпеченє свободи для своїх господарских справ.
Тим то всякий прихильник европейского мира вижидає такого ясного і виразного поясненя про становище Росиї. 