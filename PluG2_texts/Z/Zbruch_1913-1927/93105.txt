◦ ◦ ◦ ◦ ◦ ◦ ◦ ◦

Що чувати в світі?   З Лондону доносять, що король Еспанії робить заходи в ціли утворення унії тих всіх держав, яким спільна еспанська мова. Томуто поїде він в 1920 р. до полудневої Америки, де огляне еспано-американські републики.   Перед коаліційним трибуналом стане 600 німецьких офіцирів, посуджених о злочини в Бельґії і Франції. Між ними найдеться кн. Рупрехт з Баварії.   В Лондоні утворено комісію, зложену з 15 членів парляменту, яка займеться плянами Льойд Джорджа що до заведення соймів в Ірляндії та Шкоції.   В часі останніх заворушень в Москві мав бути ранений комісар просвіти Луначарський. Часописи подають також непотверджену вістку, що він помер наслідком ран.   В Ню-Йорку відкрито міжнародню конференцію хазяйства.   Щоби перешкодити впливам заграничних трестів на продукцію ропи, румунське правительство рішило завести нафтовий монополь.   На пропозицію Троцького мають знести жовнірські ради а на їх місце утвориться спільну команду усіх совєтських військ.   Австрія рішила не видати Белі Куна мадярським властям, тому що не обовязана видавати політичних проступників.   Фінляндія не піде проти большевиків, так рішив — як доносить "D. Allg. Ztg." фінляндський уряд, хоч на конференції провідників партій, більшість була за оружним поборюванням большевиків.   Процес проти президента француських міністрів Cailloux (Кальо) почався в Парижі. Закидують йому, що в часі війни стояв в порозумінню з Німцями. Воєнна француська партія спрепарувала навіть потрібні до державної зради документи та матеріяли.   Примус праці хоче ввести Чехословаччина.   Проти аранжерів війни в Болгарії виступили на останнім засіданню собранія людові посли, які домагаються поставлення бувшого царя Фердинанда та президента міністрів Радославова під суд і конфіскати їх маєтку.   Большевики в своїх воєнних звідомленнях підчеркують, що небезпека коло Петрограду минула. Офензива Юденіча здержана.   Дня 26. жовтня відбудуться вибори до швейцарської Національної Ради (парляменту).   З Амстердаму доносять, що Колчак в часі відвороту спалив усі припаси збіжа яких не міг забрати з собою. В цей спосіб знищено більше як 200 міліонів пудів збіжа.   Петроград все ще находиться в руках большевиків. Анґлійські летуни, що кидали бомби на місто, звістили, що на відсіч Петрограду ідуть сильні відділи червоних військ.   Лотиші побили німецькі війська і заняли залізничу лінію Радивілишки-Ляшарґі.   Горді польські дідичі заявили інспекторови праці в Люблині, що не підуть на засідання розємчої комісії, хочби їм прийшлося заплатити кару навіть й 15.000 корон.   Народні суди над лихварями средств споживчих рішено ввести в Чехії.   Секретар Зєдинених Держав Америки Данієль виголосив промову, в якій заявив, що на погляд Лянсінґа Америці потрібна є сильна армія і сильна воєнна фльота. Лянсінґ мав також заявити, що Зєднані Держави Америки не приступлять до ліґи народів.   Вперед! 