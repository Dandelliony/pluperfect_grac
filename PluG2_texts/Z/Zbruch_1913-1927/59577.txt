◦ ◦ ◦ ◦ ◦ ◦ ◦ ◦ ◦ ◦

Президія палати послів у Цїсаря. ВІДЕНЬ (Ткб). Дневники доносять про принятє президії палати послів Цїсарем і Цїсаревою, яке відбуло ся 1. грудня с. р. Президент Сильвестер виголосив до Цїсаря і Цїсаревої коротку промову, в якій висловив глибокий жаль з приводу смерти цїсаря Франца Йосифа І., та запевнив Цїсарську пару про незрушиму вірність, честь і привязанє. Цїсар подякував за той вислів почувань та висказав надїю, що парлямент небавом збереть ся до працї; висказав теж бажанє, щоби як найскорше прийшов почесний мир. Цїсар розмовляв із всїми віцепрезидентами, розпитуючи в них про відносини в їх виборчих округах. До віцепрезидента Поґачніка, який явив ся в полевім однострою, як полковник стрільцїв, сказав Цїсар, що одержав як найкрасші звіти про хоробре поведенє українських стрільцїв.
Українська Боєва Управа при нагодї обговореня теперішного положеня стрілецької орґанїзації і її потреб рішила вислати до Стрільцїв привітне письмо, а для загалу суспільности оголосити отсей комунїкат в справі стрілецтва: "Кождий нарід окуплює собі самостійне місце в рядї инших народів тільки боротьбою і жертвами. І український нарід може винести справу свого визволеня з забутя тільки дїяльною боротьбою. Сьогочасна світова війна дала нам нагоду виступити збройно в імя державної самостійности українського народа. Утворений в сїй цїли волею народа як національна боєва одиниця лєґіон добровольцїв Українських Сїчових Стрільцїв став до боротьби за самостійність України там, де було для cего дїла місце; в рядах війск осередних держав. Ріжні перешкоди при твореню лєґіону і при всїх заходах до його поширеня найкрасше говорять про незмірно велике значінє його якраз для нас і для нашої націнальної справи. Чим гіршим стає загальне положенє української справи і українського народа, чим холоднїйше відносили ся би до нашої справи инші чинники, чим дальше відсувано би здїйсненє наших цїлий, тим більші зусиля мусить робити український нарід для удержаня на відповідній висотї своїх національних сил, отже і своєї боєвої готовости. Війна ще не покінчена, ще половина Галичини і цїла Буковина під наїздом. Що нам принесе кінець війни, годї вдавати ся в пророцтва. Але навіть під найтяжшими ударами і серед найбільших розчаровань не можемо дати собі вибити з рук оружя, яким боремо ся за нашу національну справу, не можемо допустити до того, щоби незалежні від нас обставини зіпхнули нас без нашого опору зі сцени боротьби народів за свою будучність. Для того Боєва Управа уважає конечним ужити всїх заходів для збільшеня лєґіону Укр. Сїчових Стрільцїв і звертаєть ся до української суспільности з зазивом, щоби пішла на зустріч сим заходам".
З житя молодїжи. У второк дня 5. с. м. відбуде ся в льокали Тов. "Академічна Громада" при вул. Панській ч. 11 а. відчит п. з. "Природа (ґеопсихізм) в поезії Шевченка". Початок відчиту точно о год. 6. вечером. По відчитї буде дискусія в справі роздїлу рефератів по читальнях і зорґанїзованя секцій наукових.
Шкільний обхід. В день похорону бл. п. Цїсаря Франца Йосифа І. зібрали ся ученики греко-католицького обряду всїх середних шкіл у Львові в Преображенській церкві, де оо. катихити тих шкіл відправили поминальне Богослуженє при гарнім співі хору учеників академічної ґімназії. По панахидї вернули ученики академічної ґімназії і філії до салї "Народного Дому", де збір учительський заняв місця перед бюстом бл. п. Цїсаря, уставленим серед цвітів. Директор ґімназії правит. радник Ілія Кокорудз виголосив глибоко відчуту торжественну промову, в котрій вказав на високі чесноти і прикмети великодушного бл. п. Цїсаря як володаря і піднїс головні моменти з історії його панованя, великі заслуги для держави, краю і народів, згадав про заложенє бл. п. Цїсарем "Народного Дому" і відвіданє української ґімназії і висловив від збору учительського і молодїжи найглибшу честь для бл. п. Цїсаря, сердечний жаль і горячу вдячність. Инші ученики відійшли з церкви до своїх заведень на жалібні манїфестації.
Музика церковна. В Преображенській церкві (вул. Краківська) відспіває міш. хор під управою о. проф. Туркевича: А) в недїлю дня 3. с. м. о 10. год. рано: 1. Нанкого Службу Божу. II. Бортнянського Концерт XXXIX: "Скажи ми Господи кончину мою"; Б) в понедїлок в празн. Воведенія Пр. Д. М. І. Бортнянського Службу Божу, II. Вербицького: "Услиши Господи глас мой". 