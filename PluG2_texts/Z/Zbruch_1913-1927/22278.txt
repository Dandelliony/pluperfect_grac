◦ ◦ ◦ ◦ ◦ ◦ ◦ ◦ ◦ ◦

Заграничний огляд.
Болгария і Румунія.
Член болгарського собранія Баґаров містить у віденській Reichspost статю, в якій опрокидує закиди критиків політики ґрафа Берхтольда начеби ґраф Берхтольд своїм підпиранєм болгарських змагань до здобуваня "Великої Болгариї" спричинив теперішну неприязнь Румунії до Австриї, Румунії, котра, мовляв, суперничає з Болгариєю. Се твердженє — каже Баґаров — зовсїм безосновне. Ціле останнє півстолїтє Болгария і Румунія жили в найлїпшій згодї. 1885 р. Румунїя прихильно віднесла ся до анексиї східної Румелїї Болгариєю, а з другої сторони Болгария, заінтересована справою Македонії й еґейським побережем, нїколи не посягала на румунську Добруджу, вважаючи її охоронним валом проти ненаситної Росиї. Відносини між Болгариєю й Румунїєю були-б і дальше остали приязні, як би не те, що заслїплені болгарські полїтики слухали Франциї і Росиї, котрі знова юдили потайки Румунїю проти Болгариї. Румунїя й досї стоїть під впливом Росиї, котрої знарядом є тепер Культурна Лїґа, що стараєть ся відвернути увагу румунських полїтиків Бесарабії тим, що аранжує напади на Австрию за семигородських Румунів.
Один із многих доказів росийської інтриґантської полїтики на Балканї приносить орґан русофільського полїтика Мішева Вільна думка. Правительство руссофіла Малїнова вело переговори з Росиєю в справі заключеня між обома державами тайної конвенциї. Предложеня Росиї, котра перша виступила з проєктом конвенциї, були так тяжкі, що мимо горячого попертя болгарського посла в Петербурзї, Малїнов не важив ся дати згоду на сї предложеня і перервав переговори під покривкою недуги росийського посла в Болгариї. Принятє росийських услівій було-би поставило Болгарию на становище васаля Росиї. Опісля Росия не важила ся вже предкладати сю справу Болгариї мимо сього, що полїтику вело тодї руссофільське правительство Ґешова. Дальше Вільна думка демаскує росийські інтриґи в Епірі і кінчить: "Серце краєть ся, коли подумати, що у нас ще є полїтики, котрі ще нинї вихвалюють Росию і вірять їй, що вона, на случай союза з Болгарією, здобуде для неї національну єдність!"
Вибори у Франциї.
Офіцияльна статистика мінїстерства подає такий вислїд виборів: З 598 послів припадає: на реакцийників 81, поступовців 59, бріяндистів 31, лївих републиканців 59 — разом 230 голосів опозициї. Проти сеї меншости стоять отсї правительственні ґрупи: радикалів і радикальних социялїстів 235, републиканських социялїстів 30, зєдинених социялїстів 102, разом правительственна більшість числить 367 голосів. Найзамітніший є здобуток зєдинених социялїстів, котрі мали передше тільки 67 послів, а тепер мають 102. Найбільші втрати понесли поступовці, котрі втратили 20 мандатів. Союз лївиці, котрий під триюмвіратом Мілєрана, Бріяна і Барту поставив собі за ціль повалити правительство Думерґа, вийшов з виборів ослаблений.
Справа Епіру.
Альбанське правительство не хоче сповнити домагань поставлених Епіротами, також італїйський заступник відкинув жаданє Епіротів, на що Зоґрафос заявив, що зриває переговори. Заступникам инших держав удало ся наклонити його до дальших переговорів. Замітне, що хоч заступники тридержавного порозуміня одержали іструкциї якнайскорше довести до мирового полагодженя справи — поводять ся зовсім пасивно.
Епіроти поставили такі домаганя: 1) іменованє ортодоксийного ґубернатора, 2) утворенє льокальної жандармериї, 3) іменованє ортодоксийного президента суду, 4) наука в школах, крім альбанської мови, має відбувати ся в грецькій мові, 5) увільненє від війскової служби.
Як зачувати, князь Від признав Епіротам свободу научуваня і релїґії, згодив ся на громадську автономію, на приниманє Епіротів до жандармериї й іменованє християнського ґубернатора, зате відкинув домаганє утвореня окремого сойму для Епіру, іменованє Епірота ґубернатором і придїленє епіротських офіцирів до альбанської жандармериї.
ДУРАЦО. (Ткб) Творенє мілїциї поступає корисно. З Дібри прибуло 400 людий до Коріци, з Ельбасану 1000, зі Старової 200. Тисячу добровольців з Брани є в дорозї. За кілька днїв правительство матиме 5000 уоружених в Коріці. Є також в дорозї 12 мітрайлєз. 