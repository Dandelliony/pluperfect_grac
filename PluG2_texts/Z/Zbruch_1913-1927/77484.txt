Основуймо стипендійнї фонди.

Львів, 7. марта 1918
З України йдуть поклики до нас: пішлїть нам образованих галицьких Українцїв! Не мине ще війна, а й тут, в королївстві Галича, нам треба буде не то соток, а тисячок людий то з висшою, то з заводовою освітою.
Не ми винні, що їх в достаточнім числї не маємо і не пора тепер міркувати нам, причинами сего невідрадного стану, а тільки пора подбати щоби ми їх як найскорше мали.
У нас молодїжи, спосібної до науки, є богато, але гроший на образованє за мало. Звідкиж тих гроший взяти? Нинї лекше їх зібрати, як коли небудь. Кожда кожнїсїнька громада повинна тепер зі складок основати бодай один стипендійний фонд для удержуваня одного спосібного, а незаможного ученика зі своєї громади в якій небудь чи то середній, чи заводовій чи висшій школї.
Я уявляю собі зреалїзованє сеї думки в отсей спосіб: Впливова і люблена особа в громадї, що схоче і зуміє людям вагу сей справи пояснити і для неї загріти, обдумає сама найлїпше, знаючи місцеві відносини, якими дорогами має ту цїль осягнути: чи складками в грошах, чи наклоненєм людий пожертвувати на стипендійний фонд свої акції воєнних позичок або бодай відсотки від них, чи може вкаже людям на пекучу потребу закупити як найбільше акцій або заставних листів будьто нашого Земельного Банку гіпотечного, будьто новоосновуючого ся, а так многоважного "Українського парцеляційного Банку" у Львові.
Зі складок по громадах можна би тих акцій чи листів набути множество, а кожда громада акції чи листи в той спосіб набуті, могла би призначити на зелїзний капітал для свого громадського стипендійного фонду, призначуючи основним актом дивіденди зглядно відсотки з них на стипендійні підмоги. Таким чином сповнила би наша громада дві великі культурні місії, матеріяльну і моральну: приспорила би для банку капітали на викуп рідної землї, а відсотки від тих капіталів йшли би по вічні часи рікрічно на образованє молодого поколїня. Таким чином зложені капітали не були би увязнені, не були би мертві, а сповняли би високу культурну місію серед нашого народа.
Стипендійнимн фондами орудували би цїлком безінтересовно наші просвітно-культурні товариства і інституції, а вибір може вчинити по своїй вподобі сама громада. А є нинї таких товариств і інституцій, що могуть завідувати стипендійними фондами богато: стипендійними фондами, які були би прим. призначені для учеників середних і висших шкіл завідувати може товариство "Просвіта", "Наукове Товариство ім. Шевченка", "Українське Педаґоґічне Товариство", "Учительська Громада", "Взаїмна поміч учителїв", для торговельних, промислових, ремісничих, рільничих і т. подібних заводових шкіл тов. "Днїстер", "Просвіта", "Ставропиґійський Інститут", "Народний Дім", "Бурса ремісничо-промислова", "Сїльський Господар" і т. д. Впрочім кожне з тих товариств може завідувати стипендійними фондами для якої небудь катеґорії шкіл.
Стипендію признавати буде орудуюче фондом товариство, яке за цїлість фонду є відповідальних (фонд мусить мати пупілярне обезпеченє), але кожда громада може собі в основнім актї застеречи право затвердженя наданої стипендії.
Основний акт виготовить дотичне товариство, для кождої громади окремий, по бажаням фондаторів.
Земляки! Неодно наше бажанє, неодна наша думка, мрія чи надїя видавала ся ще так недавно тому утопією, фантомом! А прецїнь неодна вже здїйснила ся й неодна ще здїйснить ся! Тож я є глубоко переконаний, що при добрій волї й при ужитю трохи більшої дози енерґії сей мій неміродатний проєкт заснованя громадських стипендійних фондів удати ся повинен.
Вкінци не потребую додавати, що на сей мій поклик знайдуть ся в нашій суспільности ідейні одиницї, що заснують по своїй можности стипендійні фонди свого імени. А се треба робити негайно! В часї війни зменшила ся фреквенція наших середних шкіл більш нїж о половину, а тимчасом обставини вимагають, щоби та фреквенція була в десятеро більша.
Д-р Остап Макарушка. 