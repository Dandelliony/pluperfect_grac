◦ ◦ ◦ ◦ ◦ ◦ ◦ ◦ ◦ ◦

Український делєґат для торговельних справ проф. Остапенко прибув до Відня в товаристві п. Шафаренка і Залївняка для дальшого веденя переговорів з тутешними властями в справі достави збіжа. В середу були вони на принятю, яке видав в їх честь пос. Микола Василько, на якім м. и. були також присутні мінїстер зелїзниць Бангавз, мін. Горбачевський, амбасадор ґр. Фортач, бурмістр Відня д-р Вайскірхнер і президент П. Репрезентацїї Петрушевич.
Григоріянський калєндар обовязувати-ме в Українській Народній Републицї від 12. с. м. Так постановило українське правительство.
З нагоди свята мира і української державности відбудеть ся в читальні "Просвіти" на личаківськім передмістю у Львові (школа ім. кн. Льва вул. Клушинська ч. 5) в недїлю 10. марта святочний вечір при ласкавій участи просвітного Кружка богословів. Початок о год. 6-ій вечером.
Конкурс. З фонду запомогового ім. Романа Алексевича удїлить Українське Педаґоґічне Товариство у Львові (вул. Мохнацького ч. 12) дві одноразові запомоги по 120 кор. О запомогу можуть вносити поданя до кінця марта 1918 р. 1) народні учителї або учительки, вдови або сироти по учителях народних шкіл української народности, межи котрими мають першенство сироти по народних учителях цїлком убогі, що ходять до публичних народних або середних шкіл і визначають ся дуже добрими успіхами в науцї; 2) з браку таних вдови по народних учителях цїлком убогі, посилаючі свої дїти до шкіл, а вкінци народні учителї убогі, особливо такі, що рівнож мають дїти в школах. Свідоцтво убожества, виставлене духовною і громадською властю і ходженя до школи треба долучити до поданя. На рекомандовану відсилку прилог просить ся долучити до поданя почтові марки, бо інакше залучники зложать ся до актів Товариства. Головна Управа Українського Педаґоґічного Товариства.
"Ukrainische Korrespondenz" — одинокий український тижневик в нїмецькій мові. Кождий свідомий український громадянин повинен передплачувати сю часопись, бо якраз тепер українська справа дуже актуальна і треба чужинцїв як слїд інформувати про наші полїтичні змаганя. Видавцем є голова Народного Комітету д-р Кость Левицький, відвічальний редактор посол Володимир Сїнгалевич. Умови передплати такі: річно 12 кор., піврічно 6 кор. 50 сот. Гроші просимо слати: Wien XVIII. Karl Ludwigstrasse 3/15. Просимо поспішити ся з замовленями, щоби видавництво могло усталити накгад, що при теперішній дорожнї є дуже важне. 