◦ ◦ ◦ ◦

Господарська програма совітського уряду. Предсідатель економічної делєґації совітської Росії для переговорів в справі навязання господарських зносин з західними державами мав в Копенгаґені розмову з кореспондентом одного в голяндських денників в справі програми російського правительства, яку подаємо в скороченню за "Temps-ом". Совітське правительство годиться на уділення відповідним представникам капіталістичних держав антанти привілеїв в справах гірничих, промислових і торговельних. Ці привілеї це концесії в публичних копальнях і підприємствах як залізні і водні дороги. Капіталістичним товариствам, які мають дозвіл на ведення торговельних і промислових підприємств, совітський уряд ґарантує свобідне використування права експльоатації. В дальшій розмові заявив Крассін, що Россія під сю пору може достарчити Европі не тільки сирівців, а також промислових виробів і твердив, що Росія находиться в стадії повного економічного відродження. Совіти бажають, аби антанта своїми претенсіями не зменшувала значіння теперішнього відродження і відбудови Росії. Антанта повинна признати що совіти побідили на всіх полях. Одначе зі своєї сторони совіти не будуть домагатися від антанти, аби вона признала, що змагання її військ і маринарки звернені проти совітів, скінчилися поражкою та що вона побіджена. Совіти домагаються льояльного признання теперішнього стану справи. Вони годяться на уділення привилеїв для капіталістичних підприємств антанти, одначе не годяться на ретроактивні привілеї. Совітські й уряд зніс давний російський довг і не позволить ніколи, аби на сю тему велася яканебудь дискусія. Те саме відноситься до підприємств в яких горожане антанти мали участь за часів царату. Ті підприємства сталися власністю народу так, як і всякі російські підприємства. На запит, чи Франція візьме участь в конференції, відповів Крассін, що — як йому здається — Мільран на це засадничо згодився, та що в тій ціли іменовано француського торговельного аташе. Большевицька делєґація складається з шести членів, з яких найбільше відомий є Літвінов.   Російсько-українські переговори. Краківська "Нова Реформа" доносить за В.К.Б.: Большевицькі жерела подають, що переговори між совітським урядом і українськими провідниками кінчаться. Переговори ведуться в Київі. Українські провідники згодилися на унію з Росією і майже цілковиту одноцільність уряду і устрою обох держав"(?).   Анґлія і Литва. "Times" доносить, що ґенерал Крозієр, який вернув з Литви здавав звіт зі своєї подорожі на спеціяльнім засіданню Палати громад. На його думку при полагодженню литовської справи належить придержуватися тих засад: 1) союзні держави повинні самі означити границі Польщі, бо цего вимагає конечність; 2) прилучення Клайпеди і Малої Литви до литовської держави; 3) Оконечне визначення російської границі; 4) рішуча політика В. Британії.   Лотва веде переговори з большевиками. "Роботнік" доносить, що правительство Лотвії приняло умови большевицького уряду в справі мирових переговорів. Дня 3. квітня виїхала мирова делєґація Лотвії до Москви. На чолі делєґації стоїть віцеміністер закордонних справ Еберґ, в склад її входить 25 осіб враз з помічним персоналом.   Вибори в Болгарії. Болгарська телєґр. Аґенція доносить: Вибори до Собранія дали такий вислід: 112 аґраріїв, 49 комуністів, 23 деціялістів, 14 народовців, 7 радикалів, 8 соціялістів, 4 проґресістів, 4 з бльоку лібералів, 2 приклонників Ґенадієва.   Франція окупує німецькі міста. Париж. (Ава.) Проєктовані француським правительством військові зарядження, щоби Німеччину змусити до пошановання мирового договору, мають характер примусових заряджень. Проєктується окупацію Франкфурту, Дармштату і Ганав. Має се на ціли узискання заставу у відповідь за нарушення договору. Операції ще не зачалися, а реченець ще не визначений.   Републиканський рух в Данії. Копенгаґа. КБ. В місті неспокійно. Товпи переломали пополудни кордон на площі перед замком. Синдикалістичні бесідники виголошували палкі промови, розвинено великий червоний прапор, а перед королівською палатою підношено оклики: Хай живе республика! Демонстрації покінчилися спокійно.   Кабінетна кріза в Данії. Копенгаґа. БК. Король конферував учера з провідниками всіх партій. Всі заявили, що вибори треба перевести на основі нового виборчого закона. — Король поручив утвореннє нового кабінету Фрізови, директорови опікунчого суду. Нові вибори визначено на 14. ц. м. Теперішній фекетінґ збірається 14. ц. м., щоби обговорити проєкт кількох нових законів, між ними реформу виборчого права.   Японія фортифікує. Гаґа. Як доносить "Курант" з Вашінґтону, державний секретар маринарки заявив у сенаті, що Японія фортифікує великі острови океану і приготовляє велику фльотову програму.   Громадська думка 