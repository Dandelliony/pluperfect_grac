Конкурс.

Жіночий Кружок У.П.Т. імени Ганни Барвінок у Львові розписує отсим конкурс на принятє дївчат до Інституту ім. сьв. Ольги на рік шкільний 1914/15. Першенство мають учениці шкіл У.П.Т.
Услівя принятя: 1) Місячна оплата 40 К платна з гори, 2 К місячно на пранє і 10 К одноразового датку на інвентар. Спосїбні і пильні, а вбогі дївчата, можуть дістати знижку, наколи предложать сьвідоцтво убожества.
2) Всї інститутки мусять піддати ся лїкарським оглядинам. Старшина кружка може не приняти зголосивші ся вже учениці, наколи інститутський лїкар узнаєть їх хоровитими.
3) Кожда інститутка мусить при зголошеню виказати ся приписаною скількостю біля і других річий, а іменно мусить мати: 6 сорочок, 4 пари майток, 3 кольорові гальки, 4 кольорові нічні кафтаники, 6 пар панчох, 4 ручники, 12 хустинок до носа, 3 простирала на ліжко і 3 під ковдру, 3 пошевки, подушку, ковдру, коцик, сінник (о солому старає ся кожда власним коштом), 2 суконки, 3 фартушки (чорний і 2 кольорові), 2 пари черевиків, плащик зимовий і весняний, 2 капелюхи (зимовий і лїтний), щітку до суконь і до черевиків, гребінь, мило, щіточку до зубів. Усе білє і постїль мусять бути позна-чені числом, яким зазначена буде карта принятя. Брак приписаних річий і непозначене білє може бути причиною непринятя до інституту.
4) Батько (мати, опікун) мусить бути членом Українського Педаґоґічного Товариства і підписати деклярацию, в якій зобовяже ся платити точно з гори що місяця визначену квоту і підчиняти ся усїм постановам інститутського реґуляміну, якого витяг находить ся на картї принятя.
5) Науку музики можуть інститутки побирати тільки в інститутї за місячною оплатою 10 К. За уживанє фортепяну платять по 1 К місячно. Наука поза інститутом може бути дозволена в виїмкових тільки случаях.
7) Інститутки платять за повних 10 місяців шкільного року. Виступаючі на місяць в серединї або при кінци року обовязані зложити за той час повну оплату.
Поданя о принятє, заосмотрені послїдним шкільним сьвідоцтвом, евентуально і сьвідоцтвом убожества, належить вносити до 20 червня с. р. на адресу кружка (ул. Мохнацького 12). Бувші інститутки мусять внести також поданє. Кожде поданє мусить бути остемпльоване марками У.П.Т. на 50 сот. На відповідь залучити почтові марки на 15 сот. Неостемпльовані і незаосмотрені в потрібні документи поданя не будуть узгляднені.
Кожда принята інститутка дістане карту принятя, з якою зголосить ся в інституті з початком шкільного року. Без карти Управа інституту не може нїкого приняти.
За Старшину Кружка: К. Малицька голова, А. Попелївна секретарка. 