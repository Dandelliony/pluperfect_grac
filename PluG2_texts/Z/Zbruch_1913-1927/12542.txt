Гогенцолєрни між собою. — Відшкодованє за утрачену любов жінки. — Новий дворець в Кракові.

Гогенцолєрни між собою. БЕРЛЇН (Ткб.) Цїсар Вільгельм вручив вчера торжественно в окруженю ґенералів маршалківську булаву грецькому королеви і виголосив промову, в якій висловив глибоку радість і вдячність за те, що грецький король в часї війни і по війнї нераз заявляв, що сесю побіду завдячують Греки побіч хоробрости і посьвяченя своєї армії пруським засадам воєнної штуки. Є се доказом, що ті засади при умілім приміненю мусять довести до побіди.
Грецький король подякував за честь, а звернувшись до ґенералів, промовив: Ще раз публично заявляю, що всї побіди завдячує моя хоробра армія пруській воєнній штуці. Я непомірно вдячний цїсареви Вільгельмови за ласкавий дозвіл образованя в пруській воєнній академії, де я здобув собі знанє пруської стратеґії.
Відшкодованє за утрачену любов жінки. В місті Дітройт, Міч., заскаржив перед суд Поляк Михайло Фрончак свойого земляка, Йосифа Ґовалка о суму 10.000 долярів, з титулу відшкодованя за утрачену любов жінки. Фрончак прибув перед кількома роками до Америки, полишаючи в краю жінку і діти. Доробивши ся дещо гроша, спровадив до Америки свою родину і через якийсь час жив щасливо. Аж тут незабаром по приїзді його жінки до Дітройт, приїхав Ґовалек, який Фрончакову знав ще в Галичині і тут зачав її баламутити. Ніякі просьби анї упімненя мужа не помогли. Фрончакова залюбила ся на забій в Ґовалку, не хотячи анї чути про свого чоловіка. Фрончак чув ся отсим дуже покривджений, та жадав судово від Ґовалка відшкодованя в квоті 10.000 долярів.
Новий дворець в Кракові. КРАКІВ (Прив. тел.). Нині рано віддано до публичного вжитку новий товаровий і переставний дворець. Праця зачала ся о год. 7 рано в присутности інспектора руху Потучка переладовуванєм товарів. О год. 8. отворено дворець для довозу товарів з Кракова. Відразу наступив інтензивний рух. 