◦ ◦ ◦ ◦ ◦ ◦ ◦ ◦ ◦ ◦

Француська шпіонажа в Швайцарії.
MIHXEH (Ткб). "М. N. N." доносять про відкритє швайцарською полїцією тайної француської шпіонської орґанїзації, якої завдянєм було слїдити рухи швайцарських війск. Мимо тайни, яку заховує полїція, говорять в поінформованих кругах, що француський аташе в Бернї і француський консуль в Льозаннї були управителями сеї орґанїзації.
Проти Керенського.
СТОКГОЛЬМ (Ткб.) До тутешних ґазет доносять з Гапаранди: Як доносить "Извѣстія", конференцій Балтійської фльоти рішила зажадати від петроградської жовн. роб. Ради і від Центрального Комітету фльоти безпроволочного усуненя Керенського, бо його ганебна полїтична аґітація нищить всяке дїло революції. Конференція висловила обуренє з приводу денного приказу Керенського до фльоти, яка рішена на боротьбу як з внїшним, так і з внутрішним ворогом.
"Новая Жизнь" бачить в перенесеню правительства до Москви небезпеку для революції, яка в Петроградї має свою найсильнїйшу підпору.
Большевики вислали до передвступного парляменту Лєнїна, Каменєва, Раскольнїкова, а з Кронштату хорунжого Криленка.
Новий київський ґубернатор.
ВІДЕНЬ, 22. жовтня 1917. "Кіевская Мысль" з 3. н. ст. жовтня повідомляє: Супроти відмови М. Суковкина від обовязків київського губернського комісаря вчерашне вечірне засїданє ґуб. виконуючого комітету було посвячене виборови нового комісаря. Київським ґубернським комісарем вибрано А. Саликовського.
А. Саликовський, син священика з Поділя, відомий публїцист, був з рр. 1908—9 редактором дневника "Кіевскія Вѣсти", який ставив ся прихильно до української справи. Потім у Москві належав до основателїв і співробітників журнала "Украинская Жизнь". По революції належав до орґанїзаторів українського комітету в Москві. Взагалї є се тип Українця, в якого російська культура не порвала звязків з рідним народом і який в своїм розвитку переходить еволюцію від українофільства до українства. Такі типи між інтелїґенцією на Україні тепер дуже численні.
Цеппелїни над Фінляндією.
СТОКГОЛЬМ. (Ткб.) Кореспонденція Hord Süd. доносить, що цеппелїни бомбардували побережа риського заливу і побережа Фінляндії.
Після ухваленя буджетової провізорії.
ВІДЕНЬ (ТКБ.) "Wiener Polit. Rundschau" доносить: Президент мінїстрів д-р Зайдлєр приняв нинї в полуднє послів Вальднера, Сильвестра, Панца і Офнера та висказав з припорученя цїсаря цїсарську подяку нїмецьким партіям за їх льояльне й патріотичне становища з нагоди ухваленя буджетової провізорії і воєнних кредитів.
Президент мінїстрів приняв також провідників христіянсько-суспільної партії пп. Гавзера й Фінка, яким заявив те саме, що провідникам нїмецьких партій.
Офензива проти Італїї.
ВІДЕНЬ. (Ткб.) Палата панів, 24. жовтня. Після полагодженя формальностий заявив президент Віндішґрец: "Почуваю себе щасливим, ще можу Високій Палатї подати до відома донесенє, яке певно обудить загальне радісне заінтересованє, коли з гори заявлю, що се донесене є підписане ґенералом бар. Вальдштайном.
Нинї рано австрійські, угорські й нїмецькі війска перейшли над горішною Сочею до офензиви. (Живі оплески). Операції після наспівших досї вістий розвивають ся корисно. В кількох місцях добуто перші неприятельські лїнїї. Доси полонено яких 6000 Італїйцїв.
"За знищенє воєнного духа Прусії".
ЛЬОНДОН (Райтер). В Альберт Галь прем'єр Лойд Джордж на численних зборах говорив про ощадність народу. Нема розумної людини, яка би бажала продовжити війну хочби о годину, коли би був спосіб заключеня мира дїйсно тривкого. Бесїдник тепер не бачить умов, які могли би довести до такого мира. Нїмеччина схильна до мира на умовах, які принесли би їй хосен з війни, що в будучности булоби за охотою для кождої держави, бажаючої добичий. Тепер очи Анґлїї мусять бути обернені на великі воєнні завданя. Дїло не в обласних спростованях з виїмком таких, що потрібні для признаня національних прав, анї не у відшкодованях з виїмком тих, які мають направити заподїяні насильства, а йде о знищенє воєнного духа в Прусії. Не буде на світї мира нї свободи, поки той дух не буде розторощений. Нїмеччина перечислила ся що до підводних суден, бо затоплена містота не виносить більше третої части того, чого вона сподївала ся в цвітни. Анґлїя в будучих роках буде могла вибудувати в четверо стільки кораблїв, що в послїднім роцї. Америка робить те саме.
Кінчаючи свою промову, сказав Лойд Джордж: Стоїмо на передоднї одної з найважнїйших конференцій коалїції. Ухвала тої конференції будуть рішати про остаточний вислїд війни.
Бонар Льов, який промовляв опісля, ствердив, що шкода завдана неприятелеви перевисшає шкоду, яку завдала Анґлїї у воздушних атаках Нїмеччина. В послїднім місяци анґлїйська воздушна служба кинула около 8000 бомб за нїмецькою лїнїєю а в тім самім часї Нїмцї кинутли на анґлїйські лїнїї тільки около 1000 бомб. Неприятель помиляєть ся, дивлячись на воєнну карту, бо забуває про свої кольонїї в Африцї та про се, що цїлий торговельний світ є проти Нїмеччини. Чим довше триває війна тим імовірнїйше, що Нїмеччина по війнї буде зненавиджена.
Українцї на Кавказї. 
"Кіевская Мысль" з 4. н. ст. жовтня у телєґрамі з Тифлїса повідомляє: Конференція українських комітетів кавказького фронту постановила в контактї в Українською Центральною Радою й Ґенеральним Секретаріятом катеґорично домагати ся негайного розгляду українського питаня на Кавказї. 