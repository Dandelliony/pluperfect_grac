◦ ◦ ◦ ◦ ◦ ◦ ◦ ◦ ◦ ◦

Побитє д-ра Курівця? "Gaz. Wiecz." доносить, що уступаючи з Калуша, козаки напали і страшенно побили п. д-ра Курівця. Зруйновано також до тла дім д-ра Курівця. Потвердженя сеї вістки не маємо.
З Наукового Товариства ім. Шевченка. На засїданях історично-фільософічної секції 14 і 23 червня і 17. липня зреферовано слїдуючі працї: 1) Д-р Ст. Балей: Відношенє осудних почувань до наставлень. 2) Д-р Т. Вінковський: Предтеча унїверситету ім. цїсаря Франца у Львові з нагоди 100 лїтного ювилею основаня львівського унїверситету; автор збирає докази, що новооснований унїверситет не стояв у нїякій звязи з давною єзуїтською колєґією. З) В. Гнатюк реферував для "Матеріялів до української етнольоґії" опис родин і хрестин на Гуцульщинї Шекерика Доникового, описи весїльних обрядів Івана Волошинського, Тарасевського і Коломийченка, похоронні звичаї і голосїня в Городеччинї Ів. Волошинського. 4) Федір Ґолїйчук до питаня про княжий титул Мазепи подав не публїковане дотепер прошенє гетьмана до цїсаря о наданє князївства римської імперії і дав нове освітленє сїй справі. — Фільольоґічна секція вибрала дїйсними членами: Івана Стешенка, письменника в Київі, і д-ра Івана Зїлинського, ґімн. проф. у Львові. — Видїл Товариства на засїданю 13 липня приняв до відома, що родина Крипякевичів передала Товариству 700 К на премії ім. о. д-ра Петра Крипякевича за працї з поля візантинїстики (візантійська історія і лїтература, зносини України з Царгородом); конкурс на першу премію в сумі 500 К має бути оголошений зараз, з реченцем до кінця 1920 р.
На телєґрафічне запрошенє митрополита ґр. Шептицького виїхали пп. д-р Кость Левицький і Василько за границю, щоби стрінутись з митрополитом в переїздї його до Італїї.
Вирівнуванє стрілецьких ровів. "Сїльський Господар" комунїкує: Минувшого місяця видала Централя для відбудови краю обіжник до повітових видїлів, в якім взиває готовість прийти з грошевою помічю при зарівнуваню стрілецьких ровів. В сїй роботї мають бути причасні повітові видїли, які мають обовязок до 15. с. м. предложити спис окопів і ровів, вже засипаних і ще не засипаних. В списї має бути назначено, чи засипаня довершив власник землї своїм коштом, чи вчинили се жовнїрські робітничі віддїли. Опісля вишле Централя до відповідних повітів своїх відпоручників, які разом з відпоручниками повітових видїлів помірять рови і окопи та означать кошт засипаня, зглядно там, де засипаня довершено, установлять в порозуміню з віродостойними свідками відшкодованє для власника землї, що своїм коштом підняв ся був сеї роботи. Всякі кошти засипаня будуть виплачувати повітові видїли з фондів Централї відбудови на сю цїль призначені. 