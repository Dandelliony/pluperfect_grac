◦ ◦ ◦ ◦ ◦ ◦ ◦ ◦ ◦ ◦

Інспекцийні поїздки по Галичинї для пізнаня розмірів воєнного знищеня краю зарядили австрийські центральні власти. Делєґати мінїстерства рільництва та внутрішних справ обїздили увільнені повіти Західної Галичини аж до Перемишля в товаристві делєґатів п. к. товариства господарського краківського. Рівнож урядник мінїстерства рільництва Як Дильонґ, іменований тепер конзулєнтом мінїстерства для рільничих справ Галичини, відбув довшу інспекцийну поїздку по знищеній Галичинї. Конечним є, щоби правительство зарядило також поїздки по східній Галичинї, а поїздки такі повинні відбувати ся при участи делєґатів українських рільничих орґанїзаций.
Вісти зі Львова. Посол Чіхачев пише в "Нов-ім Врем.", що перед опущенєм Львова Росиянами виїхало в Росию зі Львова 45.000 населеня. Він пише також, що Росияни вивезли з собою збірки і документи Національного Музея, Народного Дому і Ставропіґії враз з персоналом тих музеїв. Польські музеї і збірки остали ненарушені. — Почта до Львова курсує від 12. липня нормально. — З "Просьвіти" забрали Росияни всї депозити і гроші, так само з "Днїстра" забрали ту — незначну — часть цїнних паперів, яка лишилась у підручній касї. Gros майна "Днїстра" в цїнних паперах, зложене в депозитї Банку краєвого, було завчасу вивезене до Відня і осталось недосяжним для росийських грабіжників...
Українцї і кирилиця. Danzers Armee-Zeitung з дня 8. липня ч. 27. пише з нагоди, що деякі Нїмцї па галицькім воєннім теренї, між иншим початково і д-р Ґанґгофер, ідентифікують українське письмо з росийщиною: "Приятель Ґанґгофер в своїм звітї з дня 26. цьвітня представляє житє-бутє наших Тирольцїв в поли, в українській околици. Що Ґанґгофер букви, кирилицею писані над дверми української школи, уважає за "росийську бесїду", се є похибка, яка лучала ся навіть образованим Австрийцям. І так одного дня мала одна вже досить висока інстанция впасти на ідею, раненим жовнірам наших хоробрих українських лєґіонів заказати переписку "росийськими буквами" і аж доперва цїлком висока інстанция пояснила менше високій інстанциї, що навіть найбільш патріотичний Українець пише лише кирилицею, а не жадним иншим письмом."
Наради рільничої комісиї при Видїлі краєвім. Дня 5. липня відбула ся в Бялій під проводом маршалка нарада краєвої комісиї для рільничих справ (дорадного органу Видїлу краєвого в рільничих справах) в справі відбудови краю. З Українцїв належать до сеї комісиї проф. Гарасевич від 1910 р. та інсп. д-р Коцюба, вивезений Росиянами; проф. Гарасевич остав у Львові, тому нїхто з них не міг явити ся на засїданю. Видїл краєвий звернув ся тому до "Сїльського Господаря", щоби визначив в їх місце двох делєґатів (повисше згадані члени не засїдали в комісиї як делєґати "Сїльського Господаря", але Головна Рада "Сїльського Гоподаря" рішила не висилати своїх делєґатів до комісиї). Комісия, як доносять часописи, ухвалила щоби акцию відбудови краю провадив Видїл Краєвий. В тій цїли при Комісиї для рільничих справ має утворити ся тїснїйший комітет, якому додано би рільниче бюро краєве. По повітах мали би утворити ся повітові рільничі комітети, зложені з представників староства, Рад повітових, духовенства і повітових рільничих орґанїзаций. В міру потреби на кілька сїл мали би творити ся окружні комісиї для відбудови рільництва. Ухвалено також цїлу проґраму, чого треба сейчас жадати для розпочати відбудови краю.
Поворот до краю і видача лєґітимаций у Відни. Віденська дирекция полїциї, що видає лєґітимациї вертаючим до Галичини, отворила в тій цїли задля великого натовпу сторін осібні бюра при Schottenbastei ч. 7, в державній реальній школї, недалеко від будинку дирекциї полїциі. Кождий, що зголошує ся о лєґітимацию, дістає червону картку з числом (сині картки дістають ті, що виїздять на італїйський воєнний терен), почім мусить чекати на свою чергу. Поворот є дозволений до західної та до полуднево-східної Галичини з включенєм повітів Мелець, Кольбушова, Ряшів, Березів, Добромиль, Старий Самбір, Турка, Сколе, та до Буковини цїлої з виключенєм полїтичного повіту Кіцмань, Заставна, та судового повіту Садаґура. До повітів Галичини, положених більше на схід, є дозволений поворот лише тодї, коли хто має виїхати туди в військовім або публичнім інтересї, або в цїли господарського обороту (купцї, промисловцї), або з важних родинних зглядів. З господарських причин належало би сейчас дозволити на поворот нашим селянам та їх родинам тепер, поки жнива відбувають ся і коли в краю є брак робучих рук. Здержуванє виїзду виходить зі шкодою не лише з точки погляду господарських інтересів селянства, але також з огляду на апровізацию населеня та армії в етаповім і операцийнім теренї. Мимо cего власти роблять перепони при виїздї селян до краю і майже нема вже надїї, щоби на жнива селяни та їх родини вернули до своїх сїл!
Марієнбад в Чехії. Деякі наші земляки перебувають в Марієнбадї, звідки нам пишуть, що житє там много дешевше як в Відни. Так пр. дістає ся там молока лїтр по 28 сот., кіло мяса 4 К. 40 с. (в Відни коло 6 кор.), яйця платять ся по 13 сот. Хлїб лїпший. Гостий дуже мало, тому можна дуже добре випочати і поратувати здоровлє та нерви. Мешканя тижнево в серединї міста платять ся по 25 кор. Дальше відалені дешевші та не платить ся такси за купелї і музику, котру вирочім управа знижає дла Fluchtling-ів на 4 кор. 