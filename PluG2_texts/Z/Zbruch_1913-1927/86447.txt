◦ ◦ ◦ ◦

Большевики на Україні.   Українські війська з великим успіхом увільняють українську землю від большевиків. Українські республ. війська взяли Полтаву. — Большевики в великім безладдю утікають в напрямі Харкова, який за хвилю буде занятий. Большевики евакуують Харків, рабують населення, а всі запаси живности і дорогоцінні річи відсилають до Росії, людий безпощадно масакрують, інтеліґентних людий убивають. З достовіренного жерела подають нам, що убили звісного укр. професора-історика Сумцова.   Делєґація з Галичини у Київі.   Прибула до Київа делєґація з Галичини і передала Діректорії акт злуки Галичини з Україною. Проклямація сего історичного факту відбуде ся в Київі на площі св. Софії дня 22. І. в річницю проголошення независимости України.   Промова Вільзона.   РИМ 19. січня. В честь Вільзона урядила управа міста банкет, на якому виголошено много промов. Особливо важною була промова міністра заграничних справ і відповідь президента Вільзона. Сей заявив, що побіда коаліції над осередними державами се побіда повного демократизму над деспотизмом і мілітаризмом. Свобода народів і їх право на самоозначення в повні будуть примінені. Що до Австрії, заявив презідент, що коаліція не ставить жадних перепон, колиб народи, які входили в склад сеї держави схотіли знов получити ся в федеративну спілку — однак судячи по настроях, які виявили ся в послідних часах, то до нової федерації не прийде. Кождий нарід стараєть ся створити свою власну суверенну державу, або прилучають ся до свого матірного пня. Сих стремлінь поодиноких народів коаліція не буде могла злегковажити. Справа означення границь між поодинокими народними державами, є предметом нарад коаліцийних правительств.   Поражка большовиків.   ЛІОН 15—1. З Одеси повідомлать, що ґенерал Денікін задав кроваву поражку большовикам коло річки Куми на Кавказі. Після двохдневого бою занято Олександрію і Рюжувку. Полонених забрано більше тисячі.   Економічний союз Анґлії, Франції та Бельґії.   ЛЬОНДОН 14—1. Анґлійське правительство заявило, що збираєть ся заключити економічний союз з Францією і Бельґією.   Подавлення Спартаківського виступу.   НАУЕН, 14—1. З Берліну повідомляють про подавлення Спартаківського виступу, який закінчив ся 12 січня, коли взято штурмом будинок поліцейського презідіума сілезського вокзалу. З 450 душ, які знаходились в будинку презідіума отведено в Александровські казарми. Маршал Фош повідомив, що переговори перемиря можуть початись в Трієрі.   Розділ добичі.   ПАРИЖ 14—1. Забрані у Німеччині підводні човні розпреділяють ся між союзниками так: Анґлія одержала 10, Франція 15, Італія 10, Японія 7, Америка 4.   В Польщі ґенерал Мусницький Головнокомандуючий Польським війском.   НАУЕН 14—1. Польська найвища народня рада в Познані оголосила ґенерала Дозбор—Мусницького головнокомандуючим всіми польськими військами. Мусницький переїхав з Варшави в Познань.   Заняття Поляками Гогензальца.   НАУЕН 14—1. З заняттям Гогензальца Поляками помешкання Німців і Євреїв ограблені Багато вбитих і арештованих. Місто переіменовано в новий Врацлав.   Непорозуміння між Анґлією та Америкою.   БЕРЛІН 13—1. "Морген пост" з певних джерел повідомляє, що де котрі групи Анґлії висловлюють ся проти згоди з Америкою. Коли це питання в найближчі дні не вияснить ся, Вільсон повернеть ся до Америки.   Заява ґенерала Кюрена.   ПАРИЖ 14—1. В розмові з співробітником "Фосіше Цейтунг", особистий приятель Фоша ґенерал Кюрен заявив, що росповсюджені чутки про непорозуміння між Анґлією і Америкою по питанню про панування над морями є безпідставні балачки. Нерозумно думати, що між союзникаками по всіх питаннях істнує повна згода.   В Палестині.   БЕРЛІН 14—1. В Палестині в єврейських осередках утворена єврейська адміністрація і міліція.   До російсько-німецького конфлікту.   За вчорашний день у Київі не одержано ніяких додаткових відомостей з приводу оголошення війни Німеччиною совітській республіці. В німецькому прес-бюро до сього часу не отримано навіть офіціяльного повідомлення на це. Гадають через те, що чутки про оголошення війни не відповідають дійсностям. В німецьких колах, вважають можливим, що німецьке правительство надіслало тільки ультіматум совітській республіці, а самого оголошення війни до цього часу не сталося. Серед поінформованих кол до цього додають, що боротьба військ правительства з прихильниками партії Спартакуса в Німеччині ще не скінчила ся і що до ліквідації цеї групи ворогів сучасного державного напрямку в Німеччині не могло послідувати виклику з боку Германії відносно совітської республиці.   Український голос 