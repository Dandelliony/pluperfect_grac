◦ ◦ ◦ ◦ ◦ ◦ ◦ ◦ ◦ ◦

Справа мира в нїмецькім парляментї.
БЕРЛЇН. (Ткб.) В нїмецькім парляментї вели ся дальші наради над війсковим етатом. Член соц. дем. спільности працї Кон атакував сильно заграничну полїтику правительства і полїтику з поживою та ганив поведенє правительства супроти страйку.
Державний секретар Гельферіх запитав, чи п. Кон уважає се полїтичною річю, щоби в хвилї, коли війска здержують ворога, закидати таке правительству.
Поза сею Палатою бесїдник назвав би таке поступованє словом, якого не вільно йому ужити в Палатї. Актами доведено, що канцлєр не бажав війни і до останної хвилї робив усе, щоби її оминути. Що до закидів в справі становища правительства супроти страйку, до тепер нїхто з Нїмцїв, нї робітник нї державний секретар не рішає про свою судьбу. Всї є на услугах вітчини. Що-до справи з поживою, то є деякі трудности, не більші як у всїх народів. Анґлїйська голодова війна є таки нечуваним злочином, якого світ не видїв. Бесїдник сподїєть ся, що її автори більше від неї потерплять нїж Нїмеччина. Мир одначе, якого бажає п. Кон і його товариші, не дасть народови хлїба, тільки голод. Мир, який має дати хлїб, мусимо щойно вибороти, нинї ще не можемо його мати. Заключенє мира є питанєм волї побіди, якого у ворогів ще не зломано. Мир, який можемо нинї мати, — се голод для народу. Такого мира Нїмцї не хочуть і не можуть стерпіти.
Російські робітники проти правительства.
ПЕТРОГРАД. (Ткб.) 4. мая. Виконуючий комітет ради робітників і жовнїрів зібрав ся знов, щоби заняти становище супроти ноти становища провізоричного правительства, висланої до союзників. Підчас засїданя повідомлено виконуючий комітет, що богато робітників з деяких майстерень і фабрик на передмістях здержало працю і з прапорами машерує до середмістя, щоби домагати ся уступленя провізоричного правительства. Зараз повстала прихильна провізоричному правительству велика манїфестація, якої учасники вийшли проти демонстрантів настроєних неприязно супроти правительства. Приклонники правительства серед котрих находило ся кількадесять робітників узброєних крісами, почали взивати противників до підпираня провізоричного правительства. Підчас переговорів деякі з прихильників правительства почали нетерпеливо дерти прапори, на яких находили ся написи проти правительства. Узброєні робітники почали стріляти. Пало кілька стрілів і було кілька жертв. Виконуючий комітет вислав зараз своїх представників до міста, щоби перешкодити дальшим перепалкам і візвати обі групи, щоби терпеливо ждали на вислїд переговорів правительства з радою депутатів робітників і жовнїрів.
Чілє не зірвало дипльоматичних зносин з Нїмеччиною.
БЕРЛЇН. (Ткб.) Бюро Вольфа заперечує анґлїйські донесеня, мов би посол Чілє в Берлїнї зажадав пашпортів.
"Спільний парлямент" держав антанту.
ПАРИЖ. (Ткб.) 4. мая. Під проводом Клємансо відбуло ся перше засїданє спільного парляменту союзників. 