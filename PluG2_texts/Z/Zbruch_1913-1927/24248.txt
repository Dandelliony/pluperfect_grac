◦ ◦ ◦ ◦ ◦ ◦ ◦ ◦ ◦ ◦

Похорон арх. пари.
ПЕХЛЯРН (Ткб.) Ваґон з тїлами пересунено на бічний тор. З инших ваґонів поїзду винесено вінці. О год. пів до 3-ої над раном шалїла страшна буря а дощ лив потоками.
Домовини винесено з ваґону і серед шпалїру огневої сторожі, яка осьвітлювала смолоскипами дорогу і шпалїру війскових ветеранів перенесено до жалїбно удекорованої ждальнї, де уміщено їх на катафальку. 12. офіцирів з 7. п. уланів ім. арх. Франца Фердинанда з добутими шаблями повнило при домовинї почетну сторожу. Місцевий парох посол Банхінґер в асистї численного дуковенства знова покропив тїла, в присутности охмайстра архикнязя бар. Румерскірха і инших членів двора, старостів з Бенешова і Мельк, начальників замкових властий з Конопішт, посадника з Пехляри, міської ради і инших особистостий. З причини сильної бурі домовин не перенесено відразу на каравани. Доперва о год. пів до 4-ої, коли буря утихла, перенесено домовини на два каравани запряжені по чотири конї. Їздці з лїхтарнями починали жалібний похід. Товпи населеня творили шпалїри. О год. 4 над раном прибув похід над Дунай, численні сьвітла слабо вже було видно при свитаню дня. Каравани заїхали на жалібно прибраний пором, котрий перевіз їх на другий беріг, потім похід рушив в дальшу три кільометрову дорогу. Похід прибув о год. 5 рано до замку.
Цілу дорогу люди творили густі шпалїри і нїмою мовчанкою давали вислів жалобі. На дорозї недалеко замку творили шпалїр двірські лїсничі і решта служби архикнязя. Тут зібрало ся також населенє з Артштетен. Домовини уставлено на катафальку в замковій церкві. Сьвященики і черниці відправляли при тїлах молебнї.
О год. 8 рано прибув окремим двірським поїздом арх. Кароль Франц Йосиф в товаристві кн. Льобковіца, урядників війскової канцеляриї помершого архикнязя, прибув дальше ґр. Мицєльський, офіцири 7 п. уланів і инші численні учасники. На двірци представив ся архикнязеви староста з Мельк, потім архикнязь і инші учасники поїхали автомобілями до Артштетен, куди прибули о 8.20.
О год. 9.47 прибули окремим двірським поїздом арх. Зита, Мария Тереса, Мария Йосифа, кн. Альберт віртемберський з двома синами, князь Браґанца, кн. Бурбон, арх. Максимілїян, княжна Єлисавета Ліхтенштейн, ґр. Юлїй Тун Гогенштайн, ґр. Шенбурґ, графська пара Ностіц, ґр. Маря Хотек, богато членів аристокрациї.
Поворот цісаря.
ВІДЕНЬ. (Ткб.) Цісар приїхав нинї рано о год. 8 з Шенбруну до замку серед горячих оваций публики.
Подорож цісаря Вільгельма.
БЕРЛЇН. (Ткб.) Цісар Вільгельм вибираєть ся в понедїлок в щорічну подорож на північ.
Стріча царя з анґлїйською фльотою.
ПЕТЕРБУРГ. (Пет. Аґ.) Цар з дочками Ольгою і Татяною в товаристві мінїстра царського дому і мінїстра маринарки вибрав ся вчора з Петергофу до Кронштаду, а звідси на яхтї "Полярна звізда" в товаристві пароплавів балтийської фльоти на отверте море. Коли стрінули анґлїйську фльоту; слїдувала між обома фльотами виміна сиґналів. З яхту царя сигналїзовано: "Бажаємо щасливої подорожи". Анґлїйці відповіли: "Ми Вашому цісарському Величеству дуже вдячні". Опісля цар вернув до Кронштаду.
Кровавї подїї на румунській границі.
СОФІЯ. (Уряд. т.) Передучора о год. 11-ій рано 3 румунських жовнїрів з 4 робітниками хотїли перейти границю коло Кеманля і зрубати дерева на болгарській териториї. Двох жовнїрів з болгарського постерунку звернули ся до них з просьбою, щоби здержали свою роботу, аж доки не прийде офіцир. На чемну пропозицию відповіли Румуни обидою під адресою жовнїрів і болгарських офіцирів, а один Румун взяв карабін і приложив до грудий болгарського жовнїра. Другий болгарський жовнір, побачивши небезпеку, яка грозила товаришеви, стрілив до ціляючого і убив його. Тимчасом його товаришеви удало ся вирвати карабін, котрим міряв до болгарського жовнїра, а тоді і того застрілено. Трупів обох застрілених стережуть на болгарській териториї.
Смерть Чемберлєна.
ЛЬОНДОН. (Ткб.) Вчера помер тут бувший державний секретар для кольонїй Іван Чемберлєн.
Мир між Сполученими Державами і Мексиком.
БЕРЛЇН (Ткб.) Нїмецьке кабльове товариство доносить з Мексику: Мировий протокол підписано під водопадом Нїяґари, вимагає він ще ратифікациї сенатів обох країв. Теперішне мексиканське правительство і провізоричне, яке має бути сотворене, прикладають до сего велику вагу, щоби заступники полудневих републик посередничили межи правительством і повстанцями у внутрішних полїтичних справах. 