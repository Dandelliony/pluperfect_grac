◦ ◦ ◦ ◦ ◦ ◦ ◦ ◦ ◦ ◦

Вісти від Митрополита. О. Володимир Лиско, завідатель парохії Городок ягайл., одержав від Ексц. Митрополита картку, датовану з дня 27. жовтня 1916 р. такого змісту: Суздаль, дня 27. жовтня 1916. Дорогий О. Володимире! Картку з 25. липня 1916 дістаю і з серця дякую за память і відомости. Тїшу ся дуже, що не зле вам поводить ся в тих тяжких страшних часах. Бог не опускає і не опустить. Я з Києва від о. декана (зн. о. Цегельського) мав часто відомости. Добре держали ся, та і инших піддержували, тут ще не мав. Я здоров, всїх вас сердечно здоровлю. Серцем, молитвою, гадкою я часто з вами. Нехай Бог всїх благословить. † Андрей.
Смерть вожда австро-угорської фльоти. Командант маринарки, великий адмірал Антін Гавс помер дня 8 лютого с. р. на запаленє легких.
Продовженє малих ферій з приводу морозів. Пишуть урядово: З приводу трудностий у заосмотреню вуглем велїв мінїстер просвіти шкільним властям краєвим зарядити, щоби в тих середних школах і инших середних шкільних заведенях, в яких наука з приводу недостачі палива стрічаєть ся з трудностями, піврічні ферії продовжено до 20. лютого. В тих школах можна почати науку й пізнїйше о скільки би того вимагали місцеві відносини. Також і в народних та видїлових школах краєві власти шкільні можуть з приводу недостачі палива зарядити перерву в науцї.
Поміч для властителів лїсїв. Краєва Централя для відбудови почала в послїднїм часї акцію в цїли підмоги для лїсного господарства в краю. Щоби улекшити випрятанє спажених молодих лїсів та приспішити засадженє деревами областий, знищених війною, буде давати Централя для відбудови властителям лїсів субвенції в насїню або молодих деревцях та в готівцї до суми 100 К. за кождий гектар спрятаного лїса або засадженої области, о скільки лїсові роботи будуть покінчені до кінця червня 1917 р. 