◦ ◦ ◦ ◦ ◦ ◦ ◦ ◦ ◦ ◦

Заграничний огляд.
Димісия кабінету Рібота.
ПАРИЖ (Ткб.). В кульоарах палати живо обговорюють заяву правительства, що хоче оперти ся на більшости чисто републиканській. Посли прихильно настроєні до правительства зазначують, що кабінет догадуєть ся, що анї зєдинені социялїсти, анї правиця і Action liberale не будуть належати до більшости, бо поборюють кожду републиканську програму. Догадують ся, що правительство мати-ме більшість 20 або 25 голосів. Противники правительства числять, що воно буде мати більшість 10 голосів. Радикальні часописи взивають сторонників, щоби нинї сповнили свій обовязок, бо ходить про житє або смерть сторонництва. Зате Petit Republique вважає, що було би просто провокациєю повалити Буржоа, Делькасе, Діпії і їх співробітників яко підписаних републиканців. Acłion пише, що коли правительство заявить ся за 3-лїтною війсковою службою, може числити на більшість з 350 голосів.
ПАРИЖ (Ткб.). На вчерашнім засїданю палати послів відчитано заяву правительства. Правительство зазначує, що кабінет складають самі републиканці. Заповідає безпроволочне знесенє проєкту позички і скоре розслїдженє залученого до фінансового закона проєкту загального доходового податку. Фінансову рівновагу можна осягнути лише великою ощадностию при помочи великих доходів і невідкличних нових податків. В правительственній заяві зазначено дальше, що закон про 3-лїтну службу, який маєть ся щойно перевести, з огляду на змінену рівновагу війскових сил в Европі не може бути наново заквестіонований. Правительство можливо скоро предложить закон про війскове приготовленє молодїжи і видасть конечні запорядженя, щоби зорґанїзувати резерви на сильнїйшій основі. Загранична полїтика Франциї причинюєть ся дальше до загального мира, при чім зужитковуєть ся незмінні сили союзів і цінні приязни. Напрям внутрішної полїтики можна висловити в трех словах: сьвітськість школи, справедливість податкова і социяльна.
Програмова заява правительства кінчить ся горячим зазивом до всїх републиканців.
Посли Оґанїєр і Далїмієр старали ся доказати, що по виборах, при котрих сторонництва лївиці зискали голоси, неможливий є кабінет Рібота. Заявили, що сї сторонництва будуть голосувати проти кабінету. (Оплески на крайній лївиці і на лївиці). По промові премієра Рібота принято 374 голосами проти 187 порядок, пропонований пос. Далїмієром, відкинений правительством, котре поставило квестию довіря.
Порядок сей звучить: Палата, котра волї народа, виявленої недавно загальними виборами, виявляє пошанівок, рішена відадти довірє лише такому правительству, котре є в силї перевести зєдиненє сил лївиці і переходить до порядку, відкидаючи всякі поправки.
Мінїстри вийшли потім зі салї, щоби вручити президентови республики свою димісию.
Президент приняв димісию мінїстрів, лише просив їх, щоби полагодили біжучі справи.
Заворушеня в Італїї.
В Равеннї, Форлї й Імолї робітники страйкують дальше проти ухвали синдикату. Більша часть провінциї Романїї відтята від сьвіта, телєфонічні і телєґрафічні полученя попереривані, на довгих просторах зелїзничих шляхів позривані шини, полученє з адрийським побережем перерване. На зелїзничій лїнїї Неаполь-Фоджа здержано поїзд підложенєм бомби, нїхто не був ранений, але заподїяно велику шкоду. Полученє з Больонїєю перерване. В Неаполи прийшло до перепалки між страйкуючими і війском. З вікон одного дому стріляли до війска, котре відповіло сальвою. Двох демонстрантів убито. Спокій привернено.
З Венециї відплив до Анкони пароплав з кількома батальонами альпейських стрільців. В Римі незвісний чоловік убив трома револьверовими вистрілами комісаря полїциї Моччі. Догадують ся, що виновником є покараний Моччієм злочинець. Убийник утїк. В Медіолянї підчас заворушень по зборах в арені демонстранти стріляли до віддїлу кінноти. Один з демонстрантів згинув.
З Альбанїї.
Albanhche Korrespondenz доносить з Дураца: Рада мінїстрів радила вчера над положенєм. Ухвалено поставити ультімат до повстанців з зазивом піддати ся протягом 24 годин, противно правительственні війска помаширують на пов-станців.
Ахмет бей відїбрав повстанцям Тірану. Він війшов до Тірани на чолї 2000 магометан, яко передної сторожі Пренк Бібдоди. Пренк маширує на чолї головного віддїлу з Алєсія, крім сего йдуть війска з Дураца і Вальони, так що в Шіяку повстанці будуть зовсїм окружені. Між Ельбасаном і Тхавс прийшло до перепалки альбанської жандармериї з повстанчими віддїлами Епіротів. Жандармерия побила Епіротів і виперла їх.
Звіт зі слідства, переведеного проти полковника Муріція, предложено князеви. Звіт жадає, щоби полк. Муріція і його товаришів поставити перед воєнний суд, на скільки князь не покористуєть ся своїм правом помилуваня, а безусловно домагаєть ся видаленя полковника з границь Альбанїї.
Биржевия Вѣдомости, які стоять близко до росийського мінїстерства заграничних справ, помістили статю, в якій пропонують прилучити північну Альбанїю до Сербії, а полудневу до Грециї. Болгария мала би дістати відшкодованє териториї в Македонії. Австро-Угорщину відшкодовано би заключенєм торговельного договору з Сербією, а Сербія мала би зречи ся пляну будувати воєнну фльоту на Адрийськім мори. З середущої Альбанїї утворило ся би автономічну державу під зверхництвом султана.
Frankfurter Zeitung доносить з Царгорода, що часопись Jeune Turque помістила інформациї нїбито з Відня, після котрих дві держави тридержавного порозуміня пропонують подїл Альбанїї між Сербію і Грецию, щоби так осягнути рівновагу на Балканї. Відвідини царя в Румунъї мають бути в звязи з сим пляном.
Грецько-турецький конфлїкт.
Wiener Allgemeine Zeitung пише, що Греция не поставила ще Туреччинї ультімату, але відносини між сими державами дуже напружені. Болгария на випадок конфлїкту була би невтральною і не позволила би на перехід турецьких війск через свої териториї.
Париські часописи доносять, що Греция задумує уладити демонстрацию фльоти, а навіть бльокаду Дарданелїв, коли Туреччина не понехала би переслїдувати Греків. Local Anzeiger доносить з Атен, що десять грецьких кораблїв виплило з пристани в Пірею, щоби забрати грецьких збігців з Малої Азиї.
Атенська Аґенция доносить, що на вчерашнім засїданю парляменту премієр Венізельос у відповіди на звернену до него інтерпеляцию сконстатував, що грецьке населенє до живого обурене з причини подїй в Туреччинї. Порта на всї роблені їй представленя анї не оправдала подїй, анї не пояснила їх, а все лише послугувала ся викрутами. Тепер 20.000 збігців прибуло з Азиї, а около 50.000 чекає на азийськім побережу на нагоду повернути до краю. Положенє дуже поважне. Поминувши переслїдуванє грецького елєменту, заходить тут момент нарушеня Туреччиною міжнародного права. Сподїємо ся, що дані послїдними днями Туреччиною приреченя зроблять конець сим відносинам, що уможливило би грецькому правительству оставати з турецькою державою в добрих зносинах. Промова Венізельоса зробила велике вражінє.
Обуренє серед грецького населеня зростає. Домагають ся далекойдучої сатисфакциї за насильства, докопувані турецькими властями на Греках в Тракії і Малій Азиї. В порозуміню з Національним Банком і Біржевою Радою грецьке правительство запорядило замкнути біржу в Атенах, доки положенє є непевне.
Атенська Аґенция доносить: Грецьке правительство поручило вручити в Царгородї дуже енерґічну ноту, домагаючи ся зробити конець переслїдуваням Греків і винагородити шкоди та дати сатисфакцию. Публична опінїя дуже обурена домагаєть ся від правительства безпроволочно почати енерґічну акцию. 