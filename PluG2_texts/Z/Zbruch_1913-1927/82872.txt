У. С. С. на Україні.

Власна допись "Дїла".   Київ, 2. вересня 1918.   Вийшов такий урядовий комунікат:   В суботу 31. серпня Ясновельм. Пан Гетьман приняв делєґацію від полку Січових Стрільців в складі полковника Коновальця, старшин Мельника, Кучабського і Матчака. Устами цих старшин склали Січові Стрільці на руки пана Гетьмана заяву, що вони все готові послужити Українскій Державі, не жаліючи для неї нічого, що вони свідомі своїх обовязків, які тепер приймають на себе, і впевнені в цьому, що завдання свої виконають і надій на їх покладаних не заведуть. Відповідаючи на це, пан Гетьман сказав, що справу орґанізації полку Січових Стрільців він вважає дуже важливою так як він сподівається, що цей полк буде одною з перших справжніх боєздатних одиниць, на які можна буде покладатись, що його дуже тішить праця біля утворення цього полку, який готовий служити Україні і так щиро і отверто звертаєсь до нього з цьою заявою.   В дальшій довгій розмові пан Гетьман дуже цікавився цілою низкою питань, звязаних зі справою орґанізації полку, піднесених делєґатами, і виявив побажання, щоби полк як найскорше скінчив свою підготовчу орґанізаційну роботу та як найскорше розвинувся і розпочав працю біля зміцнення підстав української держави.   Між иншим пан Гетьман підкреслив, що він дуже уважно ставить ся до долі Українців-Галичан. Йому добре відомо, як дорогі для них ідеї української державности і незалежности, скільки терпінь і турбот вони перенесли за свої мрії, як дружно і одностайно ставали вони зі зброєю в руках в її обороні, не жаліючи крови і життя. Цих високих почувань і змагань він не може не оцінити і приложить всіх своїх старань, щоби могли Галичане і надальше залишитись тут на Україні, це їх сили і здібности такі потрібні і їх співробітництво при державнім будуванні таке цінне.   *   Головна Рада галицьких, буковинських і угорських Українців у Київі оповіщує, що з уваги на небезпеку, яка загрожує від зовнішніх ворогів самостійности Української Держави, одержавши згоду укрїнського правительства на останніх своїх засіданнях рішила орґанізувати на него Січових Стільців і взиває всіх галицьких, буковинських і угорських Українців виповнити свій горожанський обовязок і вступити в ряди Січових Стрільців.   *   Дізнаюся, що головна кватира відновленого полку У. С. С. буде в Білій Церкві, а не в Яготині, як спершу говорилося. Після реорґанізації буде полк У. С. С. переведений у Київ.   Дїло 