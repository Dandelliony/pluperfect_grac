◦ ◦ ◦ ◦ ◦ ◦ ◦ ◦ ◦ ◦

Президент У. П. Р. Юлїян Романчук, віце-президент палати послів, приїхав на довший побут до Львова.
Продажа бараболь у Львові. З днем 10. с. м. почало львівське заведенє апровізаційне в касарни Фердинанда при вул. Городоцькій дрібку продаж сегорічних бараболь по 60 сот. за 1 кґ. Одній особі дозволено набувати найбільше 10 кґ. денно. До того бараболї продаєть ся у всїх міських склепах, та в будцї при площі Краківській і при площі Галицькій.
Чего сподївають ся Поляки від Митрополита. Україножерний "Kurjer lwowski", коло якого гуртують ся тепер вшехполяки приносить на привитанє Митрополита статю відомого ренеґата Теофіля Меруновича. Після признаня для Митрополита, що він терпів за унїю та що завдяки йому здїйснять ся може слова Пія IX.: "Per vos Rutheni orientem revertendum esse spero" — читаємо там: "В кождім случаю увязненє і вивезенє Росіянами митрополита буде великої ваги зворотним моментом в його житю. Живемо в часах велкких історичних подїй. Отже треба би забути про марні суперечки з передвоєнних часів. А саме коли традиційне становище руського ("ruskiego") митрополита у Львові вважаєть ся рівнозначним з моральним проводом руської ("ruskiej") людности в нашім краю і "Rusini" радо титулують своїх митрополитів князями своєї церкви національної, — то кождий, кому любий знутрішний мир в краю, хто тому краєви хоче щасливої будучности, мусить бажати, щоби поворот о. митрополита Шептицького на його владичий престол у Львові став початком нової гри у співжитю "Rusinów" з Поляками і Поляків з "Rusinami". Бо високе становище, яке займає о. митрополит Шептицький, дає йому силу і власть до того, щоби він повернув руську ("ruską") справу в Галичинї на нові шляхи. В місце малодушної братної межиусобицї, якою обіцювали собі покористувати ся (тут сконфіскована фраза) — панслявізм російський, який тепер збанкрутував, українські обожателї гайдамаччини, а перш усього великі полїтики малих партій галицьких і Бог зна хто ще — нехай настане в "kwestji ruskiej" ера спокійної, свобідної від зависти дискусії, в стилю гіднім традиції нашої історичної минувшини, гіднім великих часів, в яких живемо. Історія почислить се за заслугу митрополитови Шептицькому, коли від него вийде клич до того звороту в "ruskiej sprawie"! Той клич не пройде без відгомону — певно!"
Дирекція приватної української гімназії в Долинї, не будучи в силї всїм листовно відповідати, подає інтересованим отсею дорогою до відома, що вписи до приватної української ґімназії відбули ся в трех послїдних днях серпня. Наука розпочала ся дня 3. вересня. В біжучім шкільнім роцї отворено класи від І. до VI. Однак мимо того, що наука вже розпочала ся, можуть ще додатково бути ученики принятї, коли достаточно оправдають спізненє впису. При ґімназії створено бурсу. Містить ся вона в обширнім, а здоровім льокали (шість кімнат). В бурсї мешкає з учениками двох учителїв, в руках котрих спочиває нагляд педаґоґічний. Ґаздівство домашне ведуть сестри Служебницї св. Йосифа. Се все дає повну запоруку, що бурса вповнї відповість всїм вимогам. Місячна оплата в бурсї виносить 60 кор. Може однак в цїлости, або в части бути вплачена натуралїями. В бурсї є ще 10 вільних місць. Видїл кружка У. П. Т. в Долинї робить усильні заходи, щоби з днем 1. жовтня отворити 1-ий рік приватного учительського семинаря. Зголошеня приймає Дирекція ґімназії. 