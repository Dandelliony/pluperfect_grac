◦ ◦ ◦ ◦ ◦ ◦ ◦ ◦ ◦ ◦

Бажаня веселих Свят складаємо нинї загалови наших Читачів, що — при домашнім огнищи, чи на еміґрації воєнній, чи в рядах УСС і цїсарських армій в полї — стрічати-муть уже втретє Свято Народженя Князя Мира.
Стрільцї! Вже третій рік стоїте під оружєм в оборонї рідної землї, в оборонї чести свойого народу. Третїй раз з оружєм в руцї обходите свята Христового Різдва. Памятаючи добре імя народу і традицію Батьків Ваших, Ви видержали славно не одну лиху годину. Богато Товаришів Ваших, що рік ще тому з нами святкували, лягло на поли бою чесно і гідно. Богато гоїть тяжкі рани в захистах, инші терплять неволю. Богато є тепер між Вами нових, незагартованих в боях. Я знаю, що Ви тямите славні дїла стрілецтва та збережете честь і славу попередників. Вірю, що нїяка хвиля утоми не зломить Вашого духа і бодро будете стреміти до здїйсненя Великої цїли. З Різдвом Христовим і Новим Роком витаю мій курінь добром і щастєм! Бажаю Вам всїм і Вашим Родинам красшої долї! Нехай справа, на яку Ви і попередники Ваші пішли у бій, — увінчаєть ся успіхом в будуччинї! Христос родить ся! Славіть Його! Постій, дня 6. сїчня 1917. Ґр. Коссак, полк. УСС.
Інтерпеляція в справі митроп. Шептицького. Відень 3. сїчня 1917. Інтерпеляцію в справі протизаконного вязненя митрополита ґр. А. Шептицького вивела фракція трудовиків ще 28. листопада ст. ст., домагаючись, щоб її признано наглою, через що вона після 103-го §. думського реґуляміну повинна була піти безпроволочно під наради Думи. Думський реґулямін каже дальше, що повне засїданє Думи постановляє в разї внесеня наглої інтерпеляції, або щоб передати її до комісії інтерпеляційної, щоби зараз рішити її і що-до сути. Питанє се рішає Дума по вислуханю двох бесїдників "проти" і "за" негайною полагодою інтерпеляції. Та интерпеляцію в справі митрополита Шептицького поставлено як на дневний порядок засїданя з 21. грудня з тої простої причини, що в межичасї члени трудової фракції не могли являтись в думі, бо їх разом з соц.-демократами виключено на 8 засїдань за обструкцію, якою унеможливляли новому предсїдателеви рос. комітету мінїстрів Трепову виголосити експозе. Один з фракції трудовиків, Суханов, виключений навіть на 10 засїдань. Інтерпеляцію в справі митр. Шептицького мав у думі мотивувати відомий прихильник української справи посол Олесандер Керенський, по званю адвокат. (В хвили, коли се пишемо, не маємо ще під рукою рос. праси із звітом про думську дебату над долею митроп. Шептицького). Замітив річ, що інтерпеляцію в справі протизаконного трактованя російським урядом гр. кат. митрополита вносить в Думі фракція крайна лївих послів і то переважно Великоросів, хоч в думі засїдають прецїнь посли, які уважають своїм монополем і заслугою оборону католицької церкви, в які досї в справі митрополита Шептицького не обізвали ся в Думі й словечком навіть при обговорюваню релїґійної справи з боку польських послів священиків. Фракцію трудовиків творіть посли: Дзюбанський, Старлочанов, Вершинін, Керенський, Рисєв, Рислєв, Сурсонов, Кейніс і Янушевич — два останні є Литвинами, вибраними з Ковенської ґубернїї. — (яв).
Різдвяні дарунки. Під кличем різдвяних дарунків для УСС. і жовнїрів Українцїв ц. і к. армії завізвав ся перед двома місяцями краєвий комітет у Львові, щоби, як давнїйше, надїлити наших вояків у полї і по шпиталях скромними дарунками в світлий день Різдва Мира. Але змінні фази війни в з нею і життєвих відносин родять і зміни в постановах і потребах. Те, що було пожадане перед роком, показуєть ся злишним тепер. 3 огляду на те краєвий комітет різдвяних дарунків надїлив тільки відповідними знижками ранених і хорих жовнїрів по шпиталях, а переважну часть збірки, призначену для УСС. порішив зложити як капітал на процент (на фонд інвалїдів УСС.) на пізнїйші потреби. А потреб тих по війнї покажеть ся богато. Комітетови здаєть ся, що його постанова стрінеть ся з одобренєм нашого громадянства, як і з признанєм нашого стрілецтва. Зібрані тисячі корон роздїлені, на атоми, не оставили би по святах нїякого слїду крім хвилевої приємности у одиниць, а зложені на процент утворять небаром з другими ще збірками поважний фонд, з якого відсотки будуть служити многі лїта матеріяльною підмогою для потребуючих. Замість малих дарунків засилає комітет Українським Сїчовим Стрільцям та всїм українським жовнїрам щирі, сердечні бажаня, щоби надїї, за які станули в ряди, вповнї сповнились. Заразом складає комітет всїм жертводавцям щиру подяку за жертви і за труди при устроюваню збірок по церквах і громадах. — Краєвий комітет різдвяних дарунків для Українських Сїчових Стрільцїв і жовнїрів Українців ц. і к. армії у Львові. 