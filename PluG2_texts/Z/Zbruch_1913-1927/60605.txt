◦ ◦ ◦ ◦ ◦ ◦ ◦ ◦ ◦ ◦

В справі коляди для УСС пише нам один з наших читачів: На днях одержав я від одного стрільця картку, де пише так про коляду: "Що до коляди, то я і багато инших товаришів за тим, щоби не посилати дарунків, бо і що ж тепер за дарунки можуть бути, коли все дорого. Гроші справдї здадуть ся по війнї". Подібно говорили знакомі стрільцї й минулого року. Гадаю, що над сею справою слїд би подумати і рішити: чи зібрані гроші обернути на дарунки, чи зложити на преріжні потреби стрільцїв по війнї. Дарунок чи там коляда вправдї приємна й мила річ, але значінє її невелике, вартість хвилева. Розумію, що се велика приємність в стрілецькім рові одержати якийсь дарунок; се неначе знак, що хтось про мене памятає. Але се все таки лише сентимент. А по війнї вирине цїлий ряд реальних справ, як поміч для стрільцїв-інвалїдів, недужих, поміч до покінченя студій, і т. д. і т. д. Хто ж на се дасть гроші? Наша суспільність? Прошу взяти під увагу велику дорожнечу, яка нас жде безпосередно по війнї, а дальше видатки, які кождий з нас буде мати, щоби своє приватне житє якось унормувати та вийти з теперішної провізорії. І се "велике" заінтересованє стрілецтвом, яке проявляєть ся у видї коляди, головно у жіноцтва, в короткім часї по війнї цїлком устане. На се маємо докази з подібного минулого пережитого. Не дай Боже, що тодї якийсь бідний стрілець прийде до патріота з просьбою о поміч, то певно почує слова: я не можу, я маю жінку дїти, я сам бідую; от ідіть там а там повинні вами заняти ся, прецїнь ви проливали свою кров і т. д. І тодї готові люди бідувати й марнувати ся задля недостачі средств для житя, а тепер ми хочемо ті средства майже марнувати замість сховати на лиху годину. Ми народ убогий, у нас і сотик має вартість, тому поступаймо по тверезому і глядїмо на конець.
Важне для погорільцїв. Заплата чиншу за помешканє для бездомних. Краєва Централя для відбудови краю, будівельна секція видала обіжник з 16. грудня 1916 до всїх ц. к. староств і управителїв будівельних експозитур такого змісту: Помимо численних поручень, щоби забезпечено бездомним родинам як найлїпше поміщенє і винаймлено на сю цїль відповідні убікації, а чинші за мешканя оплачувано точно, доходять до намісництва жалоби, що чиншів не виплачено доси. Тому ц. к. намісництво пригадує свій обіжник з 8. жовтня 1916 ч. 1267/І., котрим поручено експозитурам, щоби вони предкладали виказ винанятих для бездомних поміщень ц. к. староствам, а сї усталили висоту чиншу і заплатили чинш, і поручає, щоби до кінця грудня с. р. донесено, чи заплачено вже чинші за р. 1916 за поміщенє бездомних, а коли сего не зроблено, подати причину, чому сего не зроблено. При повідомленю мають старости предложити сумаричний виказ, що обнимати-ме: число громад, в котрих поміщено бездомних за оплатою чиншу, число родин і число осіб поміщених в кождій громадї, пересїчна висота чиншу для родини річно і загальна сума чиншу місячно. Хто не одержав заплати чиншу за поміщенє бездомних, нехай упоминає ся в своїм старостві, а коли се не помагає, нехай пише жалобу до будівельної секції краєвої централї відбудови краю в Кракові, вул. Чиста 16. 