Парляментарне положенє.

Посольска палата не може довести в розправі над фінансовим малим пляном до якогось видимого вислїду, хоч реформа фінансів в Австриї є справою пекучою з оглядом на щораз більший зріст державних видатків і народних потреб. На жаль монархія наша споглядає завидливо на свої сусїдки Італїї і Росию в тій справі. В Італїї заявив мінїстер скарбу, що фінансовий рік 1913/13. закінчить ся надвижкою 65 мілїонів лїр. А не треба забувати, що Італїя провадила триполїтаньску війну і се вплинуло неперечно також на минувший фінансовий рік. Італїя була така щаслива, що мимо триполїтаньскої війни не була приневолена видавати нових рент, а наколи вірити мінїстровн скарбу, покривала видатки з касових засобів давнїйших років і біжучих доходів, а потребувала лише підчас війни видати державні листи. Також сучасна балканьска війна не вплинула відємно на фінанси Італїї і єї гооподарске положенє.
Але так само друга сусїдка австрийско-угорскої монархії, Росия, може повеличати ся своїми фінансами. Росийско-япаньска війна приневолила побіджену Росию до величезних жертв у фінансових кругах, котрі знали добре росийскі відносини, а іменно фінансові круги в Парижі були заклопотані, чи Росия зможе вдоволити своїх вірителїв, та що буде потреба десяток лїт, щоби очуняти з нанесених їй поражень. Однак Росия є державою хлїборобскою, а єї господарске положенє опирає ся на рільництві. Досьвід показує, що такі хліборобскі держави легко двигають ся із занепаду по таких пораженях і фінансових знесиленях. Росийский мінїстер скарбу заявив у думі, що розходи Росиї зросли тепер о річних 300 мілїонів рублїв, однак держава буде могла без великого труду поносити сї видатки, бо єї доходи без підвишки податків зросли значно в останних роках. Крім того Росия має ще значні касові засоби. Балканьска війна не відбила ся також відємно на фінансах Росиї.
Не так щасливою є наша монархія що до фінансового положеня. Однак оно рішучо поправило би ся, коли би законодатні тїла могли правильно сповняти свої задачі і коли би державна рада могла перевести реформу податкову і фінансовий плян. Тимчасом внутрішно-полїтичні відносини в поодиноких краях коронних і в цїлій монархії спиняють правильну роботу законодатну і поки сї внутрішно-полїтичні відносини не будуть полагоджені відповідно і населенє не буде вдоволене, не може бути також мови про успішну працю в законодатних тїлах.
Але до такого управильненя внутрішно-полїтичних відносин нема потрібних провідників і керманичів полїтичних а наслїдком того щораз росте внутрішний розлад. Правительство, як се бачимо особливо в Угорщинї, маловажить парляментарні тїла, котрі не можуть підняти ся до висоти свої трудної задачі і єї сповненя, а тим самим упадає повага парляментарних тїл також в очах широких верств народних. 