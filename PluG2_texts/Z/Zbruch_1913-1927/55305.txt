◦ ◦ ◦ ◦ ◦ ◦ ◦ ◦ ◦ ◦

З нагоди уродин наслїдника престола архикн. Карля, які припали на 17 с. м., вислав голова Союза українських послів Буковини п. Василько ґратуляційну депешу до архикнязя, в котрій висловлено "незахитну надїю на очищенє дорогої вітчини від ворога".
Товариськими сходинами і комерсом привитала в суботу вечером ширша громада українських громадян Львова п. дир. д-ра Федака в реставрації краківського готелю. Щиро витаний всїми гість розказував присутним про свої пригоди, а зібрані перебули кілька годин на свобідній приємній гутірцї — коби близькість "непереступимої" 12-ої години не присилувала всїх поспішати до домів...
Підмога для державних пінсіонїстів. Правительство признало одноразову підмогу для емеритів, вдів і сиріт по урядниках і службовиках державних на рік 1916. Її будуть виплачувати місячними ратами за час почавши від 1. сїчня с. р. у такій висотї: А. Пенсіоновані урядники і учителї, котрі мають емеритуру низше 1000 К., одержать 156 К. підмоги; від емеритури 2000 К. до 3000 К. — 252 К. підмоги. Б. Вдови по урядниках і учителях: низше 1000 К. одержать 132 К. підмоги; від 1000 К. до 2000 К. — 168 К. підмоги; від 2000 до 2400 К. — 204 К. підмоги. В. Емерити з катеґорії служби з емеритурою до 1500 К. одержать підмогу 120 К., а вдови по них 72 К.
Д-р Єронїм Калитовський, адвокат краєвий в Стрию, на основі декрету ц. к. мінїстерства оборони краєвої з дня 29. липня 1916. зістав вписаний на листу оборонцїв перед війсковими судами і приймає заступства і оборони в справах війсково-карних, особливо перед війсковими судами, урядуючими в Стрию.
"Часопись для підофіцирів" розпочало 15. с. м. видавати двічи в місяць мінїстерство війни в мові нїмецькій, українській, польській, ромунській, чеській, мадярській і хорватській. У вступнім слові першого числа пише ґенерал Войнович про задачі часописи між ин.: "Часопись має на цїли, подати жовнїрам в свобідних годинах розривку всякого роду, а також служити до того, щоби піднести степень їх образованя, розширити їх виднокруг і подати інїціятиву до їх пізнїйшого знаня. Її редакція буде старати ся подати підофіцирам і жовнїрам в своїх листках побіч розривки також поученя в інтересї війскової служби, а також буде іти їм на руку сим, що причинить ся до розширеня їх загального знаня світа, товариства, господарства, штуку і промислу. Часопись буде старати ся вказівками приготовити своїх читачів до пізнїйшого горожанського житя, щоб стали пожиточними членами суспільности." Перше число "Часописи для підофіцирів" представляєть ся гарно і ріжнородно. Українські переклади зладили пп. Іван Кавуля і Роман Прокопович. 