◦ ◦ ◦ ◦ ◦ ◦ ◦ ◦ ◦ ◦

Віче у Львові. Повітове віче з протестом проти прилучення Східної Галичини до Польщі і з домаганнєм негайного утворення українського коронного краю в Австрії відбулося у Львові дня 24. вересня с. р. в великій Сали Муз. тов. ім. Лисенка, яку по береги виповнили учасники з кождої громади львівського повіта. Численно взяли участь самі селяни, так мущини як також і женщини, не бракнуло на вічу місцевих орґанізаторів і провідників місцевих орґанізацій, прибули на віче майже всі українські інтеліґенти з повіта, в першій мірі українські священики, які не щадили ні часу ні труду, щоби як найбільше учасників з їх місцевости прибуло до Львова і взяло участь в вічу. Вічу проводив Впр. о. Володимир Яворський парох з Жиравки, при заступстві пп. Василя Бахора, начальника громади з Вислобік і Семен Бубели нач. гром. з Лисинич. Реферати виголосили: посол львівського повіта д-р Володимир Бачинський, про політичне положеннє галицьких Українців, про внутрішну і заграничну політику австрійського правительства супроти Українців Галичан а п. Микола Творидло про економічне положеннє українського народа в Галичині і про відбудову Східної Галичини. По виголошених рефератах забрали ще голос о. Гр. Гірняк, парох з Винник, парл. посод д-р Льонгін Цегельський, о. Яворський, п. Орлевич з Горбачів і ин., почім одноголосно ухвалено отсі резолюції: всенародне повітове віче українського населення львівського повіта: 1) Домагається від Австро-Угорщини безпроволочного затвердження і виконання Берестейського мира з 9. II. 1918 р. в цілій його основі; 2) протестує як найрішучійше проти прилученя Східної Галичини, Холмщини, Підляша як взагалі якої небудь частини українських земель до польської держави; 3) домагається натомість утворення з австрійських українських земель окремої української провінції в Австрії з власним соймом і власною адміністрацією; 4) домагається утворення української секції ц. к. уряду відбудови Галичини і віддання відбудованих аґенд Східної Галичини виключно в руки самих Українців; 5) річучо протестує проти наміреного введення целібату гр.-кат. духовенств. Віче закінчив о. Яворський зазивом до учасників, щоби орґанізували громади, відновляли всі місцеві інституції та поперли енергічно заходи філії товариства "Просвіти" на львівський повіт ім. М. Шашкевича коло зібрання ювилейного стипендійного фонду.   Ґалецький перервав мандрівку. Доносять, що Ґалецький нагло перервав свою мандрівку по Галичині і виїхав до Відня. Чому?   Особисті вісти. В понеділок 31. вересня Ексц. Митрополит виїзджає на довший час зі Львова. Авдієнції не буде.   Орґанізація санітарної помочи. Митрополичий комітет рятунковий вважає конечним поробити у правительства відповідні заходи в справі орґанізації санітарної помочи в тих областях краю, які загрожені пошестними недугами. Для того, щоби домагання М. К. Р. були зреалізовані потрібні йому докладні дати про стан здоровля в поодиноких повітах, з окрема в знищених війною полосах. На попередний зазив в тій справі одержав М. К. Р. всего 2 відповіди; отсим звертається М. К. Р. вдруге до українських орґанізацій та наших громадян на провінції, щоби подали йому по змозі як найскорше відповідь на отсі питання: Чи є в дотичнім повіті лікарі і скільки їх, чи є там шпиталь і аптика, чи появляються там пошестні недуги, які і в яких громадах, яка смертність з приводу тих недуг, чи зроблено що в ціли їх поборювання, які найпильнійші потреби і домагання повіту під санітарним оглядом. Не знаючи тих дат М. К. Р. не може успішно заступати під сю пору санітарних потреб українського населення. — За митрополичий комітет ратунковий.   Дїло   