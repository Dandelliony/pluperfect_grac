◦ ◦ ◦ ◦ ◦ ◦ ◦ ◦ ◦ ◦

"Ґр. Шептицький і А. Протопопов". "Новое Время" принесло в ч. 14619 під наведеним заголовком ось таку вістку: "Уніятський митрополит ґр. Шептицький находить ся до сеї пори на засланю в однім в православних монастирів, що викликає і наріканє серед православних кругів і невдоволенє з боку папского престола. Тепер поручив управитель мінїстерства внутрішних справ А. Д. Протопопов товаришеви мінїстра В. А. Бальцови, який завідує департаментом духовних справ чужих віроісповідань, увійти з сього приводу в зносини з оберпрокурором св. Синода, пропонуючи зміну способів ізоляції ґр. А. Шептицького, та передати нагляд над ним в компетенцію мінїстерства внутрішних справ". Ся вістка, подана дневником, який стоїть дуже близько теперішного російського керманича внутрішних справ, обійшла всї російські часописи. Вона інтересна не тільки як заповідь нової зміни в доли суздальського Вязня, але характеристична також для "правдомовности" російських урядових сфер. Отсе тільки недавно Росія старала ся впевнити світ через американську амбасаду, буцїмто митрополит ґр. Шептицького вивезено "на власне прошенє" до суздальської духовної тюрми! Тимчасом, коли не брати в рахубу голосів осуду лїберальної російської преси, навіть такий близький до уряду орґан як "Hов. Время" заявляє отсе, що митрополита заслано до православного монастиря, та що таке його трактованє викликує наріканє навіть серед православних. Ми маємо певні вісти, що митроп. Шептицький домагав ся вправдї ще перед кількома місяцями, щоби його перевезено з Курска до якої иншої місцевости, хочби на краю Сибіри, але так, щоби мав більше свободи як досї. А тут російський уряд засилає його до монастирської тюрми і ще заявляє, що се стало ся на власне бажанє митрополита! Говорить ще рос. уряд про "трактованє митрополита з оглядами, які відповідають його високому званю". В дїйсности те шанованє митр. Шептицького переводить ся в практицї так, що через довгі два роки стерегли його кімнати безупинно три узброєні полїціянти, що в Курску не міг він з нїким бачитись нї говорити, та що не міг навіть до церкви заходити! Ярослав Весоловський.
Жалїбне засїданє у віденській Академії наук. Дня 16. с. м. відбуло ся в честь памяти Франца Йосифа I. жалібне засїданє цїсарської Академії наук у Відни в присутности архикнязя Максиміліяна, який заступав цїсаря. Заступник куратора Академії президент мінїстрів Кербер виголосив промову, в якій вказав на великий розвиток, що його завдячує Австрія Францови Йосифови І. Опісля заступник голови Академії радник двора Редлїх виголосив посмертну згадку про помершого цїсаря.
Продовженє реченця до підписуваня воєнної позички. Уряд почтовий Каси ошадности доносить, що з огляду на ревне прошенє субскрипційних бюр мінїстер скарбу дозволив, щоби підписи на V воєнну позичку припинено ще по дни 16. грудня.
Відзначенє ґен.-полк. Кевеша. Цїсар приказав, щоб ґен.-полк. Кевешови висловити особливе найвисше похвальне признанє за успішний провід одною з армій.
Міські вибори в Люблинї. При міських виборах II. курії в Люблинї вибрано 10 жидівських і 2 польських кандидатів.
Український театр у Київі. Український театр М. Садовського у Київі дає тепер щоденно вистави у городськім "Народнім Домі". 