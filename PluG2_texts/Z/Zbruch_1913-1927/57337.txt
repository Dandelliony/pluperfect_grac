◦ ◦ ◦ ◦ ◦ ◦ ◦ ◦ ◦ ◦

Краєва комісія для обороту худобою. На основі мінїстеріяльного розпорядку з 23 вересня 1916 установив намісник при Краєвій Централї для відбудови Галичини краєву комісію для обороту худобою на заріз, безрогами і дрібним інвентарем. Та комісія буде із дорадним голосом співдїлати у всїх справах що відносять ся до згаданого обороту, а з окрема при роздїлї скількости худоби на заріз на поодинокі повіти, при означуваню максимальних цїн, і буде вести надзір над підчиненими собі повітовими орґанами. Предсїдателем комісії іменував намісник управителя рільничої секції в Централї для відбудови проф. д-ра Новака, а його заступником краєвого референта для ветеринарійних справ Франца Понїцкого. Окрім відпоручників ц. і к. війскових команд в Кракові, Перемишли і Львові, відпоручника ц. і к. краєвої рейонової команди і заступника краєвого Видїлу, іменовані членами згаданої комісії 2 Українцї: Василь Струк і Іван Іжицький та 10 Поляків: Роман ґр. Сціпіо, Микола ґр. Рей, Юлїян бар, Брунїцький, д-р Маріян Лїсовецький, пос. Андрій Сьреднявський, Едвард Мавріціо, Маркил Завадзкий, д-р Здзїслав Прухнїцький, Лєон Місьолек і Вінценти Вайда. Перше засїданє комісії відбуде ся дня 19. жовтня с. р. о год. 10 рано в Кракові.
Апровізаційний уряд. В мінїстерстві внутрішних справ для веденя апровізаційних справ утворено окремий уряд, який під назвою: "Ц. к. мінїстерство внутрішних справ. Апровізаційний уряд також на зверх розпочинає свою дїяльність. Президентом сього уряду назначено шефа секції Келлєра, віцепрезидентом радника двора бар. Фріса. Начальна управа уряду застережена мінїстрови внутрішних справ.
Служба в полевій артилєрії ц. к. краєвої оборони. Мінїстерство краєвої оборони зарядило, що з річників 1890, 1891 і 1892, які 16. падолиста розпічнуть війскову службу, можна ще додатково приняти по 10 до кождої доповняючої батерії полків полевої артилєрії ц. к. краєвої оборони як однорічників чи добровольцїв на час війни з правом ношеня відзнак однорічників. Принятє залежить від достави власного коня, здатного до війни, осїдланого відповідно приписам.
Питомцї епархії перемиської, приняті до духовної семинарії у Львові на рік шкільний 1916/17, мають зголосити ся в ректоратї при вул. Хшановської ч. 9 дня 12. жовтня с. р. в четвер до 7. год. вечером. — Від гр. кат. епарх. Консисторії в Перемишли 7/10. 1916. Кароль Волошинський, Вікарій Капітульний.
Відпуст на команданта міста Львова. Команда міста доносить, що ґенерал фон Рімль розпочав 14-дневну відпустку. Заступає його полковник бар. Маєр Малї. 