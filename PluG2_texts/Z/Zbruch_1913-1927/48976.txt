◦ ◦ ◦ ◦ ◦ ◦ ◦ ◦ ◦ ◦

Француські втрати.
АМСТЕРДАМ. (Пр. тел.) В донесенях з Авр, що наспіли до Льондону, кажеть ся, що число ранених в битвах під Верден зростає так сильно, що тепер закладаєть ся шпиталї в Авр. А що Французи не мають вже санїтарного персоналу й уряджень, тому заведено анґлїйські санїтарні віддїли. Француське правительство звернуло ся до американського Червоного Хреста о дальшу поміч. До француських резерв виведених в поле під Верден належить богато полків, що складають ся з 18- і 17-лїтних рекрутів, яких війскове вишколенє ще не цїлком покінчене.
Війна в кольонїях.
ЛЬОНДОН (Ткб.) В палатї громад Бонар Льов ствердив, що Анґлїя обсадила 750.000 квадр. миль нїмецьких кольонїй.
Хорватський сойм.
ЗАГРЕБ (Ткб.) Відчитанєм королївського рескрипту відложено вчора воєнну сесію хорватського сойму.
Анґлїя думає про 4-мілїонову армію.
ЛЬОНДОН (Ткб). Прелїмінар для армій предвиджує число війска, що виносить 4 мілїони.
Фронт в Іраку.
ЦАРГОРОД (Ткб.) Головна кватира. Неприятель, що находить ся на північ від Фелягіє, в останнїх днях зблизив ся на 150 і 200 м. до наших висунених наперед становищ, а 8. с. м. перейшов рано головними своїми силами до наступу з правого берегу Тигра. Боротьба тревала до заходу сонця. При помочи скоро наспівших підмог удало ся неприятелеви обсадити часть наших ровів, але в протинаступі відобрали ми їх в цїлости й відперли неприятеля на давні його становища.
Анґлїйська фльота.
ЛЬОНДОН. (Б. Райт.) Палата громад. В нарадах над буджетом маринарки перший льорд адміралїції Бальфур, відповідаючи на бесїду Черчіля, який сказав, що не переведено енерґічно будови воєнних кораблїв, заявив ще раз, що фльота є тепер о много сильнїйша нїж в хвилї, коли Черчіль зложив уряд.
Перед мінїстерською крізою в Італії?
ЛЮҐАНО (Ткб). Король конферував з цїлим рядом мінїстрів і з президентом палати. Парляментарні круги й преса привязують до побуту короля в Римі поважнїйше значінє. Припускають, що заносить ся на частинну або й цїлковиту мінїстерську крізу.
Два і пів міліона француських втрат.
АМСТЕРДАМ (Пр. т.). В Палє Бурбон подав мінїстер війни Ґаллїєнї на довірочнім засїданю війскової комісії слїдуючі дати про франкські втрати до марта 1916: 800.000 трупів, 1,400.000 ранених, між ними 400.000 тяжко ранених, 300.000 припавших без вісти.
Америка й Японїя.
ЛЬОНДОН (Бюро Райтера): На бенкетї в Токіо 6. с. м., в якім взяли участь амбасадор Злучених Держав і японський президент мінїстрів з мінїстром внутрішних справ, сей останнїй заявив, що відносини між Японїєю й Америкою нїколи не були лїпші анї такі добрі, як нинї. Будуть вони з року на рік що-раз більше ідеальні і приязні.
Італїйські жовнїри під полїційним доглядом.
ЦІРІХ. (Ткб.) Італїйська палата послів на вчерашнім засїданю радила над питанєм Маффія, чому війскова управа вважала за конечне віддати жовнїрів на відпустцї під догляд карабінїєрів. З лави правительства дано відповідь, що се стало ся длятого, щоб не допустити до ширеня серед населеня думок і оповідань жовнїрів. Посли всїх партій голосно висловили своє здивованє, що війскова управа має про своїх жовнїрів таке понятє, що вважає за потрібні такі зарядженя.
Греція і почвірне порозумінє.
АТЕНИ (Аґ. Аваса). Президент мінїстрів Скулюдіс і француський посол Ґільмен в приязний спосіб обміняли ся думками про біжучі справи, передовсїм про заосмотренє війск в Cолуни в поживу.
Під Верден.
Нїмецька певність. — Веденє війни відповідає полїтицї.
БЕРЛЇН (Пр. тел.) Відомий війсковий письменник майор Морат пише в "Berliner Tagblatt", що теперішна нїмецька офензива під Верден заскочила Французів так само несподївано, як в маю минулого року офензива центральних держав у Галичинї.
Зазначивши, що як тодї, так і тепер воєнне щастє було по нашій сторонї, пише він: "Та щастє сподїваємо ся на постійне привязати до наших прапорів, а що маємо право вірити в здатність наших війск, то з постійним щастєм, яке Мольтке приписував тільки дїйсно здатним, можемо в якімсь часї богато осягнути на заходї. Одначе насьміхати ся над француською війсковою управою з тої причини, що воєнне щастє не було для неї прихильне, не є цілю сих слів і не відповідало би повазї цїлої боротьби. Ми все на ново бачимо, що внуки з під Верден перевисшають дїдїв з-під Мецу. Се противник, з яким змірити ся велика воєнна честь! Та чим хоробрійше бєть ся елїта француських війск, тим сумнїйше, що вона даром умирає. Бо в се ми віримо сильно. Чому? Бо коли кров Франції пливе, кров Анґлії ледви капає".
Свої уваги майор Морат кінчить: "Фраза, яка критикувала нїмецьке вичерпанє і втому, завмерла на заходї. За те віджив наш наступ. Чи він тільки почав ся, чи готовить ся до дальшого скоку, се наша таємниця. Мусимо в обох випадках мати довірє до методи нашої війскової управи, що вона стараєть ся осягнути й осягає при як найменших жертвах як найдальші цїли. Думаємо, що західна війна зовсїм відповідає цїлям нїмецької полїтики, та що полїтика примінена до засобів війни. 