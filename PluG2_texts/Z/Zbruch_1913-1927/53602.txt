Відбудова просвітних орґанїзацій.

Львів, 6. липня 1916
Одною з важних робіт при відбудові краю є відбудова наших просвітних орґанїзацій.
Головний видїл товариства "Просвіта" ще в серпни минулого року оголосив був обіжник до усїх своїх філїй та читалень, яким взивав видїли і людий доброї волї, щоби заопікували ся майном наших товариств. В зимі сього року розіслав до усїх філїй другий обіжник, а перед кількома днями третий, взиваючи до відбудови просвітних орґанїзацій та подаючи вказівки, як забрати ся до дїла.
Щож мають робити філїї та читальнї товариства "Просвіта"?
Передовсїм мусять знати всї члени і прихильники "Просвіти", що в теперішних часах не можна звалювати всю роботу на членів видїлу. Богато членів видїлу, богато голов наших просвітних орґанїзацій сповняє нинї свій війсковий обовязок; можемо сказати з усякою певністю, що в цїлім краю нема нї одного стоваришеня, в якім був би повний видїл. Чиж ждати аж скінчить ся війна, аж буде можна скликати загальні збори і вибрати новий видїл? Де позволять на се місцеві відносини, там повинні члени скликати загальні збори зараз і доповнити видїл, але де сього не можна зробити, там роботу видїлів мусять переняти на себе самі члени. Ті члени видїлу які остали ся, нехай доберуть собі з инших членів раду та не хай ведуть дїла товариства аж до часу, коли буде можна скликати збори, себто до повороту членів видїлу з війни. Товариство не є власністю голови та членів видїлу; всї члени без виїмку повинні дбати про його розвиток. Тут не поможуть нїякі викрути нї оправдуваня.
Не поможе говоренє, що не було кому. Якто нема кому? А жінки що? Коли на їх головах полишили ся цїлі ґаздівства і вони якось дають собі раду, то чиж не можуть вони у сїм воєннім часї засїсти в радї товариства та сказати своє слово? Вимівка, що нема кому взяти ся до роботи, не має нїякої стійности. Є кому, коби тільки добра воля, коби тільки знайшло ся один двох членів, які хотїли би заняти ся сею справою. Треба з мущин та жінок утворити тимчасову раду і вести дальше товариство.
Насамперед треба віднайти книги товариства і привести їх до ладу. Де книги товариства знищив ворог, там треба безпроволочно постарати ся о нові. Далї треба розглянути ся за майном товариства. Де філїя чи читальня має власний дім, там належить в протоколї записати, в якім станї він знаходять ся. Коли дім потерпів через війну, то треба по можности направити шкоду, щоби через байдужність членів будинок не потерпів ще більше. Часом робота двох-трех годин, видаток двох-трех корон може вратувати дім від руїни. Зложити ся по кілька сотиків, прийти на годину на роботу і можна вратувати дім від шкоди на тисячі. Се обовязок тих, що дома. Шкоди в майнї товариства, спричинені війною, належить безпроволочно зголосити в ц. к. старостві. До сього є відповідні друки, які можна дістати в старостві. Описуючи шкоди на сказаних друках, треба писати саму правду та зазначити хто і коли зробив її, чи ворог, чи може наші війска для воєнних потреб. Списувати шкоди найлїпше в присутности двох свідків, які повинні рівнож підписати ся.
Коли читальняні доми взяло війско на свої потреби, чи то на приміщенє жовнїрів, чи на маґазини то що, то видїл має право жадати заплати чиншу. В сїй справі найлїпше порадити ся якого війскового, або віднести ся до фїлїяльного або головного видїлу.
В протоколї належить списати також цїлий інвентар товариства, який полишив ся по війнї, особливо бібліотеку. Рівнож треба зазначити в протоколї, що пропало з давного інвентаря. Нераз лучило ся таке, що книжки або інвентар розібрали члени між себе, щоби так ратувати його перед ворогом. Треба розпитати в селї, чи хто не має чого з річий товариства у себе в переховку і зажадати звороту. З усього треба списувати протокол.
Де філїя чи читальня не має хати власної, чи нанятої, там треба безпроволочно постарати ся о місце, де члени могли би постійно сходити ся і назначити день сходин.
Дальшим обовязком членів є виписати собі часопись. Не можна подумати собі читальнї, в якій під теперішну пору не було би, хочби тільки "Свободи". Крім неї також щоденна українська часопись без сумнїву знайде собі богато цїкавих читачів.
Кожда філїя, кожда читальня повинна прислати членську вкладку чотирох короп і зажадати для себе книжочку та калєндар "Просвіти".
Се перший обовязок членів Товариства "Просвіта" у всїх місцевостях, де доси не відновлено чи то філїй чи читалень.
По відновленю належить безпроволочно переслати звіт до Головного Видїлу, а Головний Видїл вишле потрібні вказівки, як дальше вести роботу. Треба тільки подати точно адресу того, на котрого руки має Головний Видїл вислати свої письма.
Се перша робота, перша цеголка при відбудованю наших просвітних орґанїзацій. Сеї роботи не вільно відкладати на пізнїйше, до неї повинен взяти ся кождий, хто почуває себе Українцем, кому дорога будучнїсть українського народу.
о. T. Лежогубський 