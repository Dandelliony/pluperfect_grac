Анґлійська преса про українську пісню.

В серпневій книжці льондонського The Musical Standard помістив п. F. S. Bartlett статю про музику в українських народних піснях (The Music of the Ukrainian Folk-Songs.), в якій подає коротко богато відомостей анґлійській публиці про справу. Статя прикрашена видом українського кобзаря з бандурою і відбиткою нот тужливих українських дум. Автор починає свою статю увагами про античність народних пісень у всїх европейських народів і про їх незнаних авторів, бо кожда ґенерация не передає їх такими, якими їх дістала. В Анґлїї — каже автор — послїдними часами списали ми богато народних пісень, але співанє їх вже минуло ся. Нїхто їх в нас тепер не співає, бо молодші поколїня шукають за музичними салями, а не за співанєм батьківських пісень. Україна особливо богата в народні піснї, які співають при кождій нагодї цілі селянські сфери — замічує автор — а мельодия сих пісень вірна відбитка старих грецьких або церковних моделїв. Найвірнїйші старинним моделям є українські думи, рід епічної піснї дуже мелянхолїйного характеру, яких не подиблете нїде поза Україною, каже п. Бартлєт. Український народ — се народ вельми поетичної вдачі і тому він потонув в своїх поєзиях, щоби забути своє лихо, потїшити ся в нуждї і загоїти свої рани. З усїх українських пісень віє тугою і жалем — каже дальше автор, — при чім зазначує й сей факт, що Турки й Татари мабуть лишили слїди в українській народній пісни. Дальше згадує автор про великі заслуги над музикою українських пісень покійного М. Лисенка, який найвірнїйше вмів віддати ритм ориґіналу. Думи українські співали ся до недавна кобзарами — тими трубадурами України — які мандрували з села в село співаючи „Wie der Vogelsingt", але тепер вже нема їх, бо стрінула їх та сама доля що й їх вітчину. Росийське правительство дивило ся дуже немилим оком на тих старих кобзарів, які ворушили серця покірних селян і нагадували їм про колишню свободу. Переслідувані російськими властями і гонені з місця на місце вони мусїли зникнути. Пояснивши бандуру її спорідненєм з подібними інструментами у инших европейських народів, автор кінчить свою статю заміткою, що хоча російське правительство доложило всяких старань, щоби положити конець кобзарам, що й сталось, то однак український народ задержав свої думи і співав їх. Вони нагадують йому про волю! В них находить він свою розраду! П. Бартлєт є членом „Українського Комітету" в Льондонї і ранійше вже писав по анґлійських журналах про українські справи. — О. Ж. 