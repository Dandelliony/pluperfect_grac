Викінченє будови дому Муз. Тов. ім. Лисенка. — Австрийська столїтня вистава у Відни, 1915.

Викінченє будови дому Муз. Тов. ім. Лисенка поступає скорим темпом наперед. Учора усунено зовнішнє руштованє, наслїдком чого виступила фасада дому в цілій своїй красї; стилїзовані грецькі лїри, що украшають два горішні аттики, вказують кождому призначенє дому; другий поверх о вузких вікнах дав заздалегідь до пізнаня, що комнати того поверха призначені на науку; велика саля іде через 2 поверхи; долом її великі вікна, а над ними овальні, убрані штусатериєю рогів, з яких висипають ся квітки; партер поучає нас, що до будинку веде 6 входів згл. виходів, які не тільки позволяють вигідно без перешкоди навіть в часї найбільшої глоти увійти кождому до будинку, але і запевняють на случай небезпеки свобідний вихід просто на улицю. З тих входів ведуть широкі марморові сходи до всїх поверхів, з яких призначений для Музичного інститута вже викінчений. В великій сали і в партері брак ще підлоги і оскленя у вікнах, але се буде викінчене в перших днях серпня. Елєктричне осьвітленє, водопроводи і центральне огріванє готові. Наш артист, п. М. Модест Сосенко, кінчить мальованє малої салї на II поверсі, а за тиждень забирає ся до роботи коло великої салї. З дотеперішних робіт його переконуємось, що мальовило тих саль і вестибулів буде дїлом артистичним, держаним в народнім стилю минувшини. Над арт. виконанєм чотирох великих образів, представляючих алєґориї музики, штуки, просьвіти і вихованя, працює звісний маляр Новаківський; до алєґоричних фіґур взяв п. Новаківський за підклад народні типи з Полтавщини, Гуцульщини, Яворівщини і Городенщини; типи ті держані в чисто етноґрафічнім характері повисших околиць. Звісний наш патріот п. Стефанівський працює над викінченєм сьвічників в дусї Шкрибляківських різьб. Буде се річ незвичайно цікава, яка докаже, як то можна своє народне приноровити до найвибагливійших потреб. Відповідно до богатого прикрашеня обох саль виконує фабрика Желенського вітражі до вікон і дверий; — вітражі ті на тлї золотистих шиб дадуть одномірне супокійне, миле осьвітленє салї, так потрібне до піднесеня богатого, прегарного мальовила. — Додаймо до того, що велика саля зістане прикрашена ще двома артистичними горорізьбами, представляючими Лисенка і Шевченка, а зрозуміємо, що вона стане нашою сьвятинею музики, науки і штуки. З кінцем серпня зістане перенесений до того дому Музичний Інститут Тов. ім. Лисенка; в партері буде поміщена торговельна школа Тов. "Просьвіта". Дім сей поставлений у збігу улиць Котляревського і Шашкевича; їдучим з двірця у місто впадає в очи вже з далека напись на домі: "Музичне Товариство ім. М. Лисенка".
Австрийська столїтня вистава у Відни, 1915.
В місяцях від мая до падолиста 1915 року відбудеть ся у Відни в Ротундї й околицях велика вистава, що матиме назву — "Австрийська столїтна вистава". Ся вистава буде складати ся з двох частин — з вистави штуки, ремісла й індустриї і з інтернаціональної вистави садівництва. Перша частина має на ціли дати образ сучасного стану штуки, ремесла й промислу в Австриї; буде в нїй утворена специяльна ґрупа для вистави керамічних виробів. Друга частина має дати порівнанє між культурою садівництва у нас і заграницею.
Перша частина вистави має складати ся з таких ґруп: "1) Штука і наука, 2) Мешканє, 3) Індустрия й ремесло, 4) Жінка, 5) Торговля, 6) Спорт, 7) Социяльне обезпеченє.
В ґрупі "Штука й наука" буде представлена штука модерна й старша, паперова індустрия, друкарство, прикрашуванє книг і ґрафічна штука, фотоґрафія, кінематоґрафія, біольоґія й медицина, купальнї й купелеві місця.
Група "Мешканє" має дати образ розвою мешкань по містах і селах і показати, в якій мірі новітна індустрия дбає про заспокоєнє потреби в комфортї і люксусї.
Ґрупа "Промисл і індустрия" буде основною точкою вистави й доторкатиметь ся усїх областий публичного житя. Між иншим вона дасть виставу машинової індустриї (сила, осьвітленє і механїчна робота), гірництва й салїнарства, текстильної індустриї, виробів металюргиї, способів поживи й уживаня, виставу ремісничих виробів. Крім того в сїй ґрупі буде також інтернаціональна керамічна вистава.
Ґрупа "Жінка" є новиною, яка може бути певною успіху. Вона вибирає з загальних рам вистави все, що відносить ся до жінки й дитини й єднає се в одну цілість. Ся специяльна вистава дасть погляд на мешканє жінки, її одяг, промислові вироби для жінок, артистичні вироби, погляд на вихованє дитини колись і тепер, на социяльну дїяльність жіноцтва.
Ґрупа "Торговля і комунїкация" обіймає почту, телєґраф і телєфон, перевіз на водї й суші, авіятику; вона матиме також інтернаціональну виставу подорожництва й автомобілїв.
Ґрупа "Спорт" обійматиме всї галузи модерного спорту — кінного, автомобілевого, роверового, точинкового, водного, гірського, зимового, балєвого й атлєтику.
Остання ґрупа "Социяльне обезпеченє" дасть збір усїх виробів, що відносять ся до социяльно-полїтичної области і показують великий поступ, який зроблено протягом останнього столїтя. *
Друга частина вистави, садівництво, творитиме самостійну цілість, яка займатиме величезний простір. Має вона виставити на перший плян не лише успіхи модерного садівництва, але також його значінє економічне й для народного здоровля. Окрему ґрупу творитиме місто садів, що складатиметь ся з школи, церкви й кількох домів, окружених садами. Буде вистава овочевих дерев, альпейських цьвітів, огород рож і всяких екзотичних і рідких цьвітів.  