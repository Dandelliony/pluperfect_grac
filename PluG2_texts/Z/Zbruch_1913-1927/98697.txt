◦ ◦ ◦ ◦

    В справі пересилки грошей з Америки: Наші брати з Америки пересилають багато грошей, чи то для рідні, чи то на народні ціли. Спосіб пересилки грошей є до тепер зовсім не унормований. Наші люде посилають свої тяжкою працею здобуті і заощаджені гроші через чужинецькі фінансові інституції і банки, які на тім заробляють грубі міліони. Що більше, наші люде, не знаючи, як посилати, тратять на тім величезні суми. При незорґанізованій висилці виплачується густо-часто доляри ледви по половині дійсної вартости. Наші фінансові інституції повинні в загально народньому, як і в свойому власному інтересі скликати спільну нараду, уодностайнити і подати до загального відома, які є найкористнійші способи пересилки грошей з Америки.   Гарний примір. Гроби наших героїв на львівських кладовищах в крайнім занедбанню; аж сум збирає, коли згадати, що ледви рік минув, як вони поклали свої буйні голови за Рідний Край, а далі і слід загине, де їх кости спочивають. Се прикре явище зворушило серця наших учениць і учеників 2 курсу українських семинарійних курсів у Львові; вони зложили з нагоди кінця шкільного року 110 марок на направу гробів поляглих героїв у Львові і хотять дати отсим товчок до дальшої збірки.   До своєї хати! Довідуємося, що нашу одиноку каварню і реставрацію "Pепублика" в домі "Народної Гостинниці" обняла нова спілка, в склад якої входить і перворядний в тій области фаховець Ф. Мошкович. Се й дає запоруку, що справа кухні, напитків, орхестри і обслуги стане на кращій дорозі на вдоволення нашої публики. Тому й можна надіятися, що наші люде стануть знов численнійше відвідувати свою каварню.   Громадська думка 