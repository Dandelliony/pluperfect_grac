◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з 13 липня.
Війна з Росією. На Буковинї і на південь від Днїстра положенє не змінило ся і не стало ся нїчого важного.
На захід і на північний захід від Бучача неприятель знова впровадив до наступу значні сили проти війск ґрафа Ботмера. Часть його кольон, які йшли до приступу, вже зломано перед нашими перешкодами, а другій части повело ся вдертись до вузкого відтинка наших становищ, але там виконаний сейчас протинаступ німецьких і австро-угорських резерв назад випер Росіян так, що всї наступи неприятеля зовсїм розбили ся. Полонено богато Росіян.
Над Стоходом наші війска по обох сторонах зелїзницї, яка веде зі Сарнів до Ковля, відперли наступ.
Поза тим нїчого нового.
Звідомленє ґенерального російського штабу з 11. липня здобуло ся на твердженє, що сили ґен. Брусілова від початку російської офензиви полонили 266.000 бранцїв. Хоч мала віродостойність російських звідомлень віддавна є достаточно вже знана однак ще раз зазначуємо, що число бранцїв, подане Росіянами, доходить близько до загальної сили тих війск нашого північно-східного фронту, які в минулих 5 тижнях зводили поважні боротьби.
Війна з Італїєю. На фронтї між Брентою і Адижою боєва дїяльність вчера знов була значнїйша. На Пасубіє відперто нічний наступ Італїйцїв. В долинї Посіна серед постійно сильного неприятельського артилєрійського огня відбули ся кількакратні сутички численних стеж. В сих сутичках ми полонили 1 офіцира і 103 жовнїрів. Після дуже сильного артилєрійського приготовленя вчера по полудни значні неприятельські сили ще раз заатакували наші становища в области Монте Расін і Монте Інтерротто. Як в попередних днях, так і сим разом, всї наступи остали ся без успіху, при чім Італїйцї потерпіли як найтяжші втрати. Також дальше на північ всякі зусиля неприятеля вдерти ся до наших становищ були зовсїм безуспішні.
Війна на Балканї. Положенє не змінило ся.
Воєнні комунїкати нїмецького ґенерального штабу з 13. липня.
Західний терен війни. На північ від ріки Сомм повело ся Анґлїйцям усадовити ся в Contalmaison. Артилєрійський огонь триває дальше з великою нагальністю.
На південь від Сомм і вчера не мали Французи успіху у своїх атаках, які кількакратно виконали по обох сторонах Барлє та коло Естреє і на захід від сеї місцевости. Переважно вже в нашім успішнім огни, що замикав доступ, мусїли вони вертати, потерпівши як найтяжші і крїваві втрати.
На схід від Мози артилєрійська боротьба була ще значна. Добуто укріплені становища піхоти. Число бранцїв збільшає ся о 17 офіцирів, 243 жовнїрів і виносить 56 офіцирів і 2349 жовнїрів.
Коло Frelinghien над каналом Ля Бассе, на горі La Filie Morie, на схід від Budonviller і під Hirzbach повели ся підпринятя нїмецьких стеж.
На північ від Соассон приневолено француський лїтак злетїти в наших лїнїях. 