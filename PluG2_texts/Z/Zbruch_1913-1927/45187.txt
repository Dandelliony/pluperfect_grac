Орґанїзуймо коляду. — Памяти підхорунжого У.С.С. 

Орґанїзуймо коляду борцям за Україну.
Де нї били ся-б вони, наші браття, батьки й сини, в полїських болотах, на рівнинах Волинї, чи галицькім Поділлю, в гористій Сербії, в красових скелях над Сочею, у проваллях каринтійських і тирольських гір, скрізь вони воюють за вдержаннє української національної окремішности й за краще національне завтра цїлої соборної України. Й чи хто зносив найстрашнїйші невигоди в Карпатах, чи несла кого тріюмфальна побідна хвиля через Галичину, Польське Королївство, Холмщину, Пинщину й Волинь, чи хто спинав ся в Карпатах і Сербії в глибокім снїгу по горах, на тисячу і більше метрів високих, і перенїс найбільші муки без даху в ночі, серед голоду та холоду, чи кого засипували на італїйськім фронтї не тільки тяжкі ґранати, але и тяжке каміннє розірваних скель, а він, не зважаючи на се, обтряс з себе пил і груз та кулею або крісом прийняв ворога, — кождий з них за Україну вибирав смерть над життє. Й все одно, чи хто з них мав на собі просту, сїру куртку, чи відзнаку підофіцера або поручника, всякі ріжницї в ранґах і ступнї освіти зникають. І хоч кінноту поставила теперішня війна перед зовсїм відмінними завданнями, вона виконувала їх взірцево. Технїчні війська мостили шляхи побід. Славна артилєрія, хоч гарматнїй гук роздирав її нерви, нищила своїми цїльними вистрілами батерії ворогів, засипувала ґранатами їх сховки та безнастанним огнем здержувала ворожі резерви. Одначе вся та блискуча сміливість і посвята не могла-б довести до побіди, якби в найважнїйшій хвилї не явила ся цариця всього оружа піхота, єґри чи стрільцї, й не простягнула руки по пальму побіди. В порозбиванім стрілецькім рові, між убитими й раненими, виставлена вона на смертельний огонь артилєрії та цїляє крісом на ворожі розстрільні, щоб їх відперти, бо вони під градом стрілів хочуть зблизити ся, — або на даний знак своїх провідників зриваєть ся та з певною смертю перед очима йде на ворога через зілляні кровю поля, щоб укінцї в геройській битві на баґнети, муж проти мужа, з грудьми відслоненими для ворожої стали, в потї й крови, кулаками вибороти побіду.
"Ті, до кого звернені отсї слова, мали нагоду пережити всї страхіття війни, а бодай приглянути ся їм з боку. На всїх нас тяжить родинний обовязок памятати про коляду передовсїм для нашої національної, невеликої, але славної й дуже заслуженої армії — Українських Сїчових Стрільцїв, далї для всїх українських полків в Австро-Угорщинї, потім для ранених українських вояків і стрільцїв, вкінцї, для тих котрі улягли ворожій перевазї та тужать за рідним краєм у полонї.
Покажім дїлом, не словами, що почуваємо себе одною великою українською родиною.
Зазив "Української Боєвої України" складати як найчисленнїйші жертви на коляду для У. С. Стрільцїв ми вже подали в нашій часописи. "Український жіночий комітет помочи раненим" у Віднї прислав нам також свій заклик до української громади посилати жертви в грошах і натуралїях (тепле білє, вовняні рукавички й т. д.) на адресу "Ukrainisches Damenhilfskomitec fÜr verwundete Soldaten", Wien I, Riemergasse I. Обовязком українського жіноцтва є зорґанїзувати коляду систематично, обійняти в нїй ще українські полки та полонених. А всї ті, що перебули московську інвазію й тепер можуть свобіднїйше відітхнути, що привязують вагу до вирвання з московських кігтїв Холмщини, Пинщини та частини Волинї, або що перебули серед менших і більших приємностей і неприємностей дотеперішнїй час скитальцями, — поспішать з щедрими датками на сю цїль, яка є обовязком кождого Українця, що не згинув на полї бою, в московській тюрмі або якім Талєргофі.
Рішучу зміну думки про нас на нашу користь вибороли нам геройські чини сміливих Українських Сїчових Стрільцїв, сміливих українських полків!  
 Памяти підхорунжого У.С.С. Михайла Вербняка.
Ми жили в тїсній приязни, яка нерідко завязуєть ся на полях боїв. Перебули в сотнї Дїдушка довгого півроку. І як сїре олово шрапнеля роздїлило нас, кидаючи мене на шпитальну постїль у далеку чужину, то ми наче дальше жили разом, почували себе близькими, переписували ся трохи не щодень. Я радїв, що там далеко серед широких піль і під свистом ворожих куль бєть ся вірне серце побратима.
Аж нараз, несподївано, в часї останніх тяжких боїв над Стрипою, що вкрили У. С. Стрільцїв новими лаврами слави, — мій дорогий Михайло перестав писати. Минув тиждень, другий, від нього не було анї словечка. Аж укінцї справдило ся страшне, пресумне передчуттє: один товариш замічає в листї: "Вам певио звісно, що тов. Вербняк погиб. Шкода щирого товариша!"
Мій жаль, мій душевний біль, сердешній, що пече гірш, нїж порване оловом тїло, зрозуміє хиба той, хто знає, що се воєнне побратимство, хто сам утратив доброго, близького, любого приятеля. Так ось приходить ся ще раз до живої крови розсклеплювати болючі рани, приводити на память увесь час, який ми разом перебули, щоби сказати декілька сих слїв над свіжою могилою любого товариша.
З покійним Михайлом Вербняком зійшов ся я близше попередньої зими в часї карпатських боїв. Виїмкова вдача була в Покійного. Все веселий, усїм задоволений, а найважнїйше щирий. Не було завдання та приказу, якого він не сповнив би до найменших дрібниць, без тїни обурення. Гурток, у який він увійшов, нїколи не був у понурім настрою. Своєю веселістю осолоджував найбільші трудности. Був щирим товаришем, відданим усею душею.
У лїтї 1914 року не застав уже У. С. С. у Львові, тож поїхав до Самбора, де четарь Чмола збирав гурток стрільцїв. Коли опинив ся в кадрі, вступив до віддїлу, який з підхор. Сїдельником поїхав на Раву Руську. Коло сього містечка лежало його рідне село, хотїв його особисто боронити перед наїздником. Їхали кругом через Відень, Краків і всюди розносили славу про У. С. С. (їхали в стрілецьких одностроях). Та їх гарний намір був спізнений. Росіяне були вже під Тарновом... Через Новий Санч, де витала їх польська суспільність досить радо, вернули знов у кадру. Михайло вступив до сотнї Барана. З нею відбув першу карпатську, осїнну офензиву. Потім був якийсь час при штабі бриґади та мав вигляди зостати ся там постійно як товмач, але молода кров жадала більш активної участи в великій війнї. Добровільно пішов до сотнї та скоро здобув собі ступінь вістуна, що в стрілецтві получене з великими трудностями, а ще більшою відвічальністю. Вістуни в головній мірі здобули стрільцям ту славу, яку сьогодня мають. У зимі коло Різдва серед безнастанних змін воєнних становищ найшов ся Михайло коло нашої сотні, до стрінув свого товариша Суха, перейшов отже до нашої сотнї. Відтодї був разом зі мною в сотнї. Належав до найкращих провідників стеж у сотнї Дїдушка. В лютім у часї другої офензиви стрінуло його велике нещастє: стратив дорогого товариша-приятеля четаря Суха. Серед щоденних боїв сотнї, в яких покійний усе визначав ся, прийшла битва на горі Маківцї. Своєю хоробрістю та заслугами показав ся Покійний гідним серед загального числа героїв окремого відзначення срібною медалю хоробрости. Та се не змінило його: робив далї свою тяжку службу, веселив і піддержував товаришів у прикрих часах і працював ідейно серед них, нагадуючи їм усе їх високу цїль. Щиро зайняв ся стрілецьким фондом. Думав великі думи про будучу працю...
Того дня, коли я за Галичем мусїв покинути його, він ледви уйшов смерти в часї своєї стежі. Відтодї він як підхорунжий вів чету. Недавно дістав був відпустку домів. Радїв дуже. А повернувши, тїшив ся, що застав товаришів також веселими. Подано його на хорунжого; та не судило ся діждати...
Росіяне захотїли перебити ся саме в тім місцї, де бороли ся У. С. С. Та герої своїми грудьми загородили дорогу. Між иншими віддав буйну голову серед рідних подільських степів і Михайло.
Спиш далеко, дорогий Товаришу-побратиме! Заскоро стерли ся Твої буйні крильця, не перелетїли широкого моря. Як що мій голос дійде до Тебе, прийми з далекої чужини поклін за Твої геройські вчинки та найсердечнїйшу дяку за Твоє добре серце та дружну щирість. Прощай, любий Друже, та сни про кращу долю Твого нещасного народу!
Микола Опока. 