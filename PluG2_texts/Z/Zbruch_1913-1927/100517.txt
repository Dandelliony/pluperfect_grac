◦ ◦ ◦ ◦

    Український університет в Станиславові? Телєфонічною дорогою наспіла з Варшави до Львова вістка, що польський уряд виступить на найблизшому засіданню сойму з проєктом закона в справі українського університету в Коломиї або в Станиславові (!). Додатково з приватного, але вповні достовірного жерела довідуємося, що проєктований університет мав би на разі складатися тільки з двох факультетів, богословського і юридичного, та що утворення такого університету назначується на день 1. січня 1921. року.   Для безробітних. Шкільна краєва Рада оголосила конкурс на новосистемізовані посади ґімназійних секретарів, м. и. також в українських ґімназіях. Вимагають укінчення низшої середної школи і рекомендації якоїсь інституції, або приватної особи. Платня урядників IX і VIII. ранґи. Подання треба вносити негайно на руки Дирекції ґімназії. Як довідуємося досі на такі посади в академічній ґімназії у Львові та її філії не подався ні один кандидат. Мабуть люде не звернули уваги на конкурс оголошений в урядовій "Ґазет-і Львовск-ій".   До рідної школи! Українським родичам міста Львова звертається увагу, що найвисша уже пора вписувати діти до рідної школи. В першу чергу до одинокої у Львові городської школи ім. Маркіяна Шашкевича, обіймаючої початкові і виділові кляси.   "Реституція прав української мови". Як доносять до польських часописів з Варшави, польська рада міністрів вирішила реституцію прав української мови в рамах зачеркнених давними австрійськими законами і розпорядками.   "Наші" чи "ваші"? До старости в Станиславові прийшов начальник громади Б. з зажаленням, що Петлюрівці забрали йому уміщеного у нього рядового бугая. Староста вислухавши зажалення начальника громади сказав: "Nie macie czego żalić się — przecież to wasi Ukraińcy zabrali wam buhaja". На це начальник не надумуючись довго сказав: Ні пане старосто ви помиляєтесь. Бугая забрали не наші а ваші Українці.   Продаж залізничних білєтів. Дирекція залізниць оголошує: Почавши від дня 23. ц. м. аж до відкликання буде особова каса поміщена в дирекції залізниць продавати білєти їзди в будні від год. 8–3, а в неділі і свята від 8–12 в полудне.   Добре ескортував. Перед трибуналом полевого суду у Львові станув вчера вістун польського війська Ситах з Нового Санча, обжалований о те, що улегчив утечу арештантови, якого відставляв з Коломиї до Берестя Литовського, а це в той спосіб, що заснув по дорозі. Обжалований переконав судіїв, що перед обняттям цеї ескорти робив безпереривно службу протягом 48 годин, в наслідок чого заснув і не чув навіть як ескортований його обікрав. Ситиха звільнено.   Громадська думка 