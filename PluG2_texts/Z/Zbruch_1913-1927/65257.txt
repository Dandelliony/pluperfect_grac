◦ ◦ ◦ ◦ ◦ ◦ ◦ ◦ ◦ ◦

Протест полонених Холмщаків проти польських претенсій на Холмщину. Ґрупа полонених Холмщаків надіслала нам відпис отсього письма до редакції польської ґазети "Glos Narodu" в Кракobi: Ми низше підписані полонені Українцї-Холмщаки табору Дунасердагель на Угорщинї просимо редакцію ґазети "Glos Narodu" надрукувати на сторінках своєї ґазети нашу відповідь на статю: "Chelmszczyzna przeciw uroszczeniom ruskim" в nr. 53 "Glos Narodu" за 1917 р. "Випадково натрафили ми в ч. 53 "Glos Narodu" з 3 марта на статю "Chelmszczyzna przeciw uroszczeniom ruskim", в котрім Ви, Поляки, закликаєте холмських Українцїв відкликуватись. Отже ми, мешканцї Холмщини, нинї воєнно-полонені Австро-Угорщини, подаємо свій голос. Мова йде очевидно про прилученє Холмщини до Польського Королївства. Ми цїлком прилучуємо ся до протесту львівського Українського Нар. Комітету і енерґічно протестуємо проти такої великої несправедливости, якою є прилученє до Польського Королївства. Поляки не мають найменшого права претендувати на посїданє Холмщини, не мають також права називати її польським краєм, як Росія не може називати Польщі "русским" краєм. Ми знаємо свій край добре і через те дуже обурює нас нагла брехня пп. Поляків, які кажуть, що Холмщина є "польський" край. Передовсїм народність Холмщини є чисто українська: тільки по фільварках і містах є такі, що говорять по польськи, з них декотрі спольщені Українцї, а декотрі правдиві Поляки, виходцї з Польщі. Богато Українцїв в 1905 роцї перейшло на католицьку віру, через що несвідомі люди називають їх Поляками, бо Поляки є католицької віри. Та се похибка. Бо який з нього може бути Поляк, коли він балакає по українськи, колиж хто і пнеть ся балакати по польськи, то правдивому Полякови приходить ся затикати вуха і бігти від такого калїченя. У висше згаданій статї говорить ся про ріжні польські товариства і кружки, котрі начебто зорґанїзував тамошний нарід. Та се неправда. Відомо всїм, що в Холмщинї двірські майна всї знаходять ся в руках польської шляхти, яка не жалїє нї коштів, нї трудів своїх для спольщеня краю; тож вона в сїй цїли враз із лат. священиками й закладає ті товариства. Український нарід Холщини не має своєї шляхти, котра могла-б боронити його від польського натиску, і ви, Поляки, використовуєте се і давите безборонний люд. Тепер відомо, що при відворотї російської армії українська людність Холмщини вкупі з інтелїґенцією по зарядженю російського уряду примусово виселена до Росії і через те там нема кому стати в оборонї нещасної Холмщини. Ми тут, у далекій неволї, можемо тільки обурюватись і протестувати проти ваших утисків, які чините над Українцями. Ми й протестуємо і повторяємо ще раз: Ви Поляки не маєте права претендувати на посїданє Холмщини: вона була, є і буде краєм українським! При сїм долучаємо сердечну подяку львівському Українському Народному Комітетови за те, що він памятає за українську убогу Холмщину і бере її в свою оборону перед польською напастю. Полонені Українцї з Холмщини: Михайло Панас з села Липин, білгорайського пов., Йосиф Томчук з села Мірче, грубешівського пов., Василь Синюк з села Модринець, грубешівського пов., Іван Жила з села Біща білгорайського пов., Онуфрій Банада з села Провалє, томашівського пов., Омелян Новосад з села Ольховець, холмського пов., Яков Балабаш і Константан Дирдовський, більського повіту.
Залїзниця Львів-Краків. Урядово оголошують: З днем 19 цвітня с. р. буде курсувати на шляху Львів-Краків-Відень крім поспішного поїзду ч. 2, який відходить зі Львова о год. 7 м. 10 рано, тільки один пополудневий поспішний поїзд ч. 8 (відїзд зі Львова о год. 3-ій пополудни), а се для подорожуючих осіб війскових і цивільних. Уживанє сего поїзду пополудневого цивільними особами дозволене є тільки по набутю переказу, уповажняючого до занятя місця (карти місця). В цїли уможливленя ужитя сего дуже часто переповненого поїзду подорожуючими до Кракова, а також до стацій, положених поза Краковом, буде продавати Каса особова на головнім двірци у Львові в годинах від 9—11 рано в дни відїзду поїзду білєти їзди і видавати перекази до занятя місця тільки до Кракова, і до стації поза Краковом положених. Білєти їзди до стацій, положених перед Краковом, буде каса особова продавати в міру вільних місць на дни відходу поїзду від години 12-ої в полудне до г. 2 м. 45 пополудни.
Відзначеня. Олександер Вінтоняк, судя з Заболотова, як надпоручник 80 п. п. ранений тяжко на російськім фронтї. Іменований авдитором при судї дивізійнім у Відни, одержав відзначенє "signum laudis". — Евген Антонович, УСС., придїлений до 84 п. Sturmkompanie, відзначений бронзовою медалею хоробрости і хрестом Карла І. 