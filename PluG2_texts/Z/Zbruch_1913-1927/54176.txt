◦ ◦ ◦ ◦ ◦ ◦ ◦ ◦ ◦ ◦

Філїя воєнного заведеня для обороту збіжем буде з днем 1. серпня перенесена з Бялої до Кракова; одночасно буде перенесений туда комісаріят тої філії з його управителем радн. намісництва Машковським та апровізаційний департамент з шефом, радником намісництва Баранським.
Перша уряднича кухня в Берлїнї. В Берлїнї заведено від кількох днїв масове виживлюванє у спільних кухнях. Тому, що богато урядників з приводу службових годин не може користувати ся тими кухнями, які замикає ся о год. 3. пополудни, утворено окрему урядничу кухню, яка видає обіди від години 1. до 7. вечером. Обід, що складає ся з трьох страв, а іменно з зупи, мяса з яриною і овочів або мучної страви, коштує в такій кухнї 70 фенїґів. Денно видає вона 1200 обідів.
Після виборів до міської ради у Варшаві. Вибори до варшавської міської ради вже покінчені. Польська преса вдоволена їх вислїдом. На 90 радних вибрано 19 Жидів, всї прочі радні Поляки. Предсїдателем міської ради буде мабуть ректор унїверситету д-р Брудзінський; він буде тільки проводити на засїданях ради. Дїйсним управителем міста буде по постановам міського статута президент міста, яким зістанеть ся на будуче кн. З. Любомирський. 