◦ ◦ ◦ ◦

    Місія Красіна. Париж. Ава. Як доносить "Матен" з Льондону, політичний характер місії Красіна щораз виразніший. Експерти, додані анґлійському делєґатови, складаються з політичних знатоків. Предметом дискусії будуть поступи большевиків у напрямі Персії. Очікують також, що Красін зажадає вияснень у справі польської офензиви на Україні. Париж. "Еко д' Парі" доносить, що згідно з інструкціями Мільрана, Камбон не візьме участи в конференції з Красіном. З француської сторони будуть виделєґовані лише відповідні фаховці. Париж. Радіо. Льондонський "Стар" пише: Кружляє поголоска, що Красін переговорюватиме не лише з Л. Джорджом, але що на конференцію до Льондону прибуде також Мільран і Ніті. Л. Джордж прийме Красіна щойно тоді, як він зложить віродостойну і катеґоричну заяву в справі анґлійських бранців, які є в большевицькім полоні. Анґлійці, які прибули з Росії кажуть, що теперішне економічне положення Росії таке непевне, що по договорі з Красіном не багато можна надіятися.   Міністеріяльна рада в Льондоні. Париж. На второк скликано в Льондоні надзвичайну міністеріяльну раду, якій проводитиме Льойд Джордж. Присутні також будуть маршалок Френч і Ґрувон, завізвані спеціяльно до Льондону на цю нараду. Предметом нарад буде ірляндське питання і справа страйку залізничих і портових робітників.   Винаєм німецьких кораблів. Льондон. Ава. "Дейли Мейл" доносить, що правительство винаймило на 5 літ американським підприємствам давні німецькі кораблі, а то в ціли забезпечення правильної обслуги европейських пристаней Бреми, Ґданська, Шербурґа і Бульонь.   Живлова катастрофа. Льондон. Ава. Наслідком нагальної бурі завалився беріг каналу під містом Лєвт. З 15 домів, які наслідком заливу запалися, можна було вратувати лише одного чоловіка. Ратункові відділи видобули доси 60 трупів. Праця відділів триває дальше.   Греція займає Тракію. Атени. Ава. По урядовим звідомленням, грецькі відділи правильно займають Тракію, без якихнебудь інцидентів. Француські власти віддали в руки грецьких властей адміністрацію і жандармерію.   Звідомлення польського ґен. штабу з 31. мая. Велика большевицька офензива, розпочата 14 мая з ужиттям великих сил на фронті між Двиною й Припетю зістала в останніх днях припинена цілковито. Головні ударення совітської армії були спрямовані здовж залізничого шляху Полоцк-Глибоке-Молодечно та від сходу через Березину в напрямі Миньска, а метою їх було опанувати дня 25 мая шлях Молодечно-Минськ. Залізна постава наших військ, особливо сих, що боронили горішню Березину і переводили контракцію між Борисовом і Бобруйськом ударемнила цілковито плян ворожої команди. Наші війська, удержуючи постійно вже від 27-мого лінію Перебродя-озеро Мястра, Кризець, Долгинів, Плещениці, Землін, та лінію Березини в кількох місцях перейшли з успіхом до зачіпної діяльности. Д. 30 мая в нашому протиділанню на відтинку Плещеничі-Козинці наші відділи взяли кільканацятьох полонених та кільканайцять скорострілів. На південь від Бобруйська успішний, глибокий випад в напрямі Злобина дав знов бранців та матеріяльну добичу. На Україні кількаденні наступи кінноти Пугонного в напрямі залізничого шляху Кристинівка-Липовець зістали відбиті, а неприятеля приневолено відступити. В районі Володарки три швадрони 1. полку уланів в геройській шаржі на батерії втратили двох офіцерів та кільканайцятьох уланів. Шаржа одного швадрону відкинула ворожу кінноту до Володарки, завдаючи їй тяжкі втрати. Під впливом тих наступів одна бриґада кавалєрії Пугонного перейшла ціла з кіньми на нашу сторону. В битві, що ведеться між Дністром і Дніпром — заслугують на признання відділи всего рода оружжя. Оден з відділів піхоти, зложений з 40 люда боронився за дротами перед більш 1.000 ворожої кінноти і наніс їй великі втрати. Стійка в Плискові, не піддаючися, вигинула до останнього жовніра. На замітку заслугують летуни, які в акції під Попелюхами співділали з піхотою і причинилися до здобуття ще одного панцирного поїзду.   Чорні війська в Німеччині. Міністер заграничних справ Кестер запротестував дуже рішучо проти удержування і скріплювання кольорових залог військових на француській полосі окупаційній. Число чорного війська мало зрости до 50 000. Чорні допускаються злочинів і насильств та поширюють деморалізацію й недуги.   Домаганя Німців. "Ехо де Парі" довідується, що німецький уряд є найкращої гадки і певний, що нарада в Спа доведе до порозуміння. Справа виплати відшкодовання вяжеться з економічним питанням. Німці мусять мати можність праці, щоби заплатити жадану суму. До праці треба їм вугля. Тому Німці мають намір узалежнити справу відшкодовання від справи Горішного Шлеська. Також жадатимуть признання їм 200.000 армії, бо така армія є їм потрібна на случай "якби Польща у війні з большевиками зістала побита і якби большевики загрожували німецьким границям".   Громадська думка   