◦ ◦ ◦ ◦ ◦ ◦ ◦ ◦ ◦ ◦

Анґлїйский парлямент Думі.
ЛЬОНДОН. (Ткб.) В палатї громад канцлєр скарбу Бонар Лов поставив внесенє, щоби російському народови зложено привіт по приводу заведенє конституційних вольностий. При тім сказав він: "Ще завчасу думати, що всяка небезпека проминула але для матери парляментів не буде за вчасно переслати свій привіт парляментови союзного краю та його правительству, утвореному з виразним наміром довести війну до побідного кінця. Бесїдник висловив своє спочуванє для царя, який через три роки був льояльним союзником Анґлїї та на якім спочивав, як се виявило ся, за важкий тягар.
Передреволюційні настрої в Петроградї.
БЕРЛЇН. (Ткб.) "Nordd. Allg. Ztg." оголошує лист члена американської амбасади в Петроградї, писаний на листовім папері з друкованим заголовком: "Американська амбасада в Петроградї". Сказано там: Житє тут таке дороге, що годї майже вижити. Богато з нас мусить одержувати грошеву поміч з Америки. В послїдних тижнях в Петроградї був оживлений настрій з приводу нїмецьких мирових предложень, які не були несподїванкою. Та ще важнїйше було предложенє Вільзона. Товпа була дуже розбурхана, хоч полїція здавлювала всякі демонстрації. Через кілька днїв побоювано ся, щоби мирові партії не побідили, та опісля знова прийшла до керми анґлїйська партія. Яка шкода, що бідною Росією правіть тепер Анґлїйцї. Оповідають, що російське правительство не може видати копійки, не питаючи ся про те англїйського амбасадора. Загально говорять про те в містї що Анґлїя є одиноким краєм, який в справі мирових предложень поводить ся здержливо і спонукує инші краї до такого поведеня.
Жертви революції.
СТОКГОЛЬМ. (Ткб.) Поширяють ся що раз більше відомости, що більша часть жертв російської революції належала до полїції або офіцирських кругів.
Один з фінлянських дневників доносить, що в Кронштатї перед приїздом делєґатів Думи жовнїри убили адмірала Вірена, відомого з російсько-япанської війни.
Відозва нового правительства до війска.
СТОКГОЛЬМ. (Ткб.) Дневник "Stockholms Dagbladet" доносить, що провізоричне правительство оголосило проклямацію до війска, щоби воно боронило вітчину, щоби в тій цїли удержувало лад та не забувало про те, що край мусить добути всїх сил, щоби заосмотрити війско в поживу і таким чином побідно покінчити війну.
Воєнні комунїкати австро-угорського ґенерального штабу з дня 23 марта.
Війна на сходї. Наш наступ над Березиною, про який донесено вчера, спричинив неприятелеви великі втрати.
Впрочім нема нїчого до оголошеня.
Війна з Італїєю. Не стало ся нїчого особливого.
Війна на Балканї. На схід від озера Охріда знова француський наступ остав ся без успіху.
Воєнні комунїкати нїмецького ґенерального штабу з дня 23. марта.
Західний терен війни. Наслїдком кількох наступів наших і неприятельських стежних віддїлів на фронтї у Фляндрії і у відтинку коло Арра хвилями більшала дїяльність артилєрії. Там попало в наші руки якесь число бранцїв.
Француське війско, яке по обох сторонах Сан Сїmoн переправило ся через Сомму і канал Крова відперто в наступі до тих відтинків і поза них. Неприятель понїс кріваві втрати, ми полонили 230 жовнїрів і добули кілька машинових карабінів і поїздів.
Між Оас і Єною у вечірних годинах вивязали ся сутички на захід і на південь від Маржіваль. Наступи значних француських сил відперто огнем і протинаступом, при чім Французи понесли значні втрати.
Наша артилєрія тахож і поза тою областю мала цїли, в які виплатило ся мірити а саме, зібрані війска і їх похід. Коло лїса Ля Віль о Боа після сильного огня Французи пійшли приступом, та він був безуспішний. Коло Витронвіль, в низу Веар наша виправа принесла нам як добичу 12 бранцїв і 2 машинові кріси.
Східний терен війни. Не було значнїйших боєвих дїлань.
Македонський фронт: 3 виїмком безуспішного чинного наступу в области Озер і огня, який мав нам перешкаджати в рухах, Французи під Монастирем поводили ся спокійно.
Один з наших воздушних кораблїв в ночи з 20. на 21. с. м. обкинув успішно бомбами уладженє Анґлїйців коло Мудрос, на острові Лємнос. Корабель вернув без ушкоджень. 