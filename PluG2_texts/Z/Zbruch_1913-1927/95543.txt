◦ ◦ ◦ ◦

Нова сплетня про Митрополита Шептицького. До Gazet-и Рorann-ої доносять з Риму: Супроти поданої перед кількома днями Патом відомости про журу Ватикану в справі недостачі дисципліни у польського духовенства, може кореспондент Gazet-и Рorann-ої закомунікувати на підставі інформацій з найдостовірніших жерел, що інспіратором Св. Вітця в згаданій квестії був кардинал Лєдоховський, котрий знов засягнув відповідних інформацій у Митрополита Шептицького (?)   О платню гр. кат. духовенства. Gazeta Lwowska з 10. с. м. доносить: На основі уповажнення міністерства віроісповідань і просьвіти з 21. січня 1920 ч. 10707/4772 намісництво повідомляє інтересованих, що рівночасно поручено податковим урядам, щоби постійні платні гр. кат. духовенства, дари з ласки й датки на виховання для вдів і сиріт по гр. кат. священиках виплачували не, як се перше запоряджено, від 1. падолиста 1919 р. зглядно від 1. червня 1919 р. тільки від дня залеглости. При виплатах сих платень, зглядно дарів з ласки й датків на виховання, мають інтересовані виказати ся платничими книжочками, зглядно в инший спосіб доказати, що не побрали залеглої належитости, та помістити в квіті деклярацію, що на рахунок залеглих платень не одержали ніякої належитости, ані зачету з державних кас, що тоді урядували, ані з инших кас, зглядно інституцій. О скілько ходить о виплату залеглих належитостей, що не є постійно на приписі в книгах податкових урядів, але є признані окремими запорядженнями, як ремунерації за заступства, дотації сотрудників ad personam, пятилітні додатки і т. д. мають інтересовані поновити просьбу за посередництвом консисторій.   З Наукового Tов. ім. Шевченка. На засіданню історично-фільософічної секції 7. лютого с. р. вибрано слідуючий заряд секції: директор д-р Мирон Кордуба, заступник директора д-р Володимир Вергановський, секретар д-р Іван Крипякевич, заступник секретаря д-р Василь Герасимчук.   Краєвий Союз Кредитовий у Львові виплатив на видавничу діяльність Національному Музеєви у Львові квоту 500 К. Потрібно єще 19.500 К.   Українці в Канаді ставлять кандидатів до манітобського сойму. Американська "Свобода" доносить, що українські й инші переселенці в Манітобі почали орґанізувати ся й ставити муть власних кандидатів при надходячих провінціональних виборах. Сподіють ся, що робітничі живла дадуть їм поміч при виборах.   Нова Рада 