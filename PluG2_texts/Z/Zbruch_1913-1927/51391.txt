◦ ◦ ◦ ◦ ◦ ◦ ◦ ◦ ◦ ◦

Серби в Солуни.
АТЕНИ (Ткб). Доносять із Солуня, що висїло там на сушу 20:000 Сербів.
Зміна команданта Вердену.
ПАРИЖ (Ткб). Ґенерала Петена іменовано начальним вождем армії між Соасоном і Верденом. На місце його обняв команду кріпости Вердену ґенерал Нївель.
Затоплені росіяни на Середземнім мори.
АТЕНИ (Ткб). Доносять з Корфу, що транспортовий корабель з 600 російськими жовнїрами вїхав на Середземнім Мори на міну і затопив ся. Тільки небогато людий вратувано і перевезено на Мальту. Коло Мальти всї води повні нїмецьких мін.
Невдоволенє Італією.
ЖЕНЕВА (Прив.) "Journal des Debats" домагаєть ся, щоби після введеня війскового обовязку в Анґлії також Італїя покликала до війска нові річники. Питанє офензиви на Балканї треба швидко полагодити. Італїя не винесе з будучого мира нїяких користий, якщо буде боротись ізза кількох стрілецьких законів у Тироли, коли тимчасом її поміч на Балканї могла б їй розкрити надїю на великі користи в Малій Азії.
Потапаючий корабель.
АМСТЕРДАМ. (Ткб.) Аґенція Льойда доносить, що пароплав "Cymbric" (13.096 тон) саме потапає. На покладї його не було подорожних. Навантажений мішаним ладункою, корабель сей був у поворотній дорозї до Анґлїї.
Кара на ірляндських повстанців.
ЛЬОНДОН. (Ткб.) Аскіт заявив у парляментї, що тільки головні чиновники з ірляндських повстанцїв будуть покарані смертію. Правительство старанно розглядає способи поведеня супроти великої маси повстанцїв.
ЛЬОНДОН. (Ткб.) У Дублїнї розстрілено ще 4 повстанцїв, 22 засуджено на довші кари вязницї.
Лїтний час в Анґлії.
АМСТЕРДАМ. (Ткб.) Льондонська палата громад приняла внесенє на введенє лїтного часу.
Війна учить.
Значінє резерви і загального ополченя.
КОПЕНГАГЕН (Ткб). Ґенерал Персен, розглядаючи в "l'Humanite" армії обох ворожих сторін, стверджує, що на будуче прийдеть ся всї европейські армії орґанїзувати після нїмецького взірця. Виявило ся, що в дїйсности армію становлять у війнї резерви і загальне ополченє, а само постійне війско представляє меншу вагу. 