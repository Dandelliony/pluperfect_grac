УПР. супроти відданя галицьких Українцїв під Польщу.

Правитальство знов обдурило. — Нагле внесенє в парляментї. — Протест у президента мінїстрів
Відень, 8. падолиста 1917.
Секретаріят УПТ. розіслав нинї до ґазет отсей комунїкат:
Донесенє ґазет, що в польській справі має наступити рішенє, яким Галичина має бути відступлена Польщі, викликало серед українських велике розворушенє. Ним перед пол. парляментарна комісія УПР. відбула довше засїданє, а на по пол. по замкненю засїданя буджетової комісії скликало плєнарне засїданє УПР. Послів, які перебувають у Галичинї завізвано телєґрафічно прибути до Відня. Розворушенє Українцїв тим більше, що на конференції президії УПР. з ґр. Чернїном 1. с. м. він рішучо заперечив, нїби то правительство має який небудь намір рішати що-небудь в польській справі і що до Галичини перед заключенєм мира.
*
УПР. заповіла нинї президентови палати послів Гросови, що на завтрішнім засїданю палати послів поставить нагле внесенє в польській справі і зажадає, щоб над тим внесенєм зараз отворити дискусію.
*
Нинї в полудне мала відбути ся конференція пос. В. Сїнгалевича й инших послів нїмецьких народностий з президентом мінїстрів в справі інтернованих і конфінованих. Замість сього пос. Сїнгалевич вручив президентови мінїстрів письмо, в якім, вказавши на цїль конференції, заявляє:
"Одначе з огляду на найновійші полїтичні надії, з огляду на заповіджене прилученє Галичини до Польського Королївства на бажанє Австрії, що означає видачу австрійських Українцїв їх віковічному ворогови мусимо ми, австрійські Українцї, дійти до заключеня, що ми не маємо вже чого шукати в Австрії. Мимо безмірних жертв українського народу в сїй війнї, мимо правдивого привязаня до держави й династії не хоче австрійське правительство мати зрозуміня для інтересів українського народу й його будучности, для його найбільш житєвих домагань. Заповіджене прилученє Галичини до Польського Королївства не є нїчим иншим як ударом в лице, ударом в серце вірного українського народу в Австрії. З огляду на се не стоїть труду вести які небудь переговори з австрійським правительством і тратити на них час. Побожне бажанє роздавити нас, австрійських Українцїв, як і инші поневолені народи, вже істнує. Чи воно вдасть ся, се ще питанє. З огляду на те, що я з українських послів є перший, який по згаданих подїях входить в контакт з правительством, мушу вже тепер проти згаданих намірів заложити торжественний протест і заявляю, що не буду брати участи в конференціях". 