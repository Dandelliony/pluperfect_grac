◦ ◦ ◦ ◦

Зі світа  
   Що спонукало Росію до мирової пропозиції? З Парижа доносять, будьтоби большевиків спонукала до мирової пропозиції недостача амуніції і опалу.   Вибори в Петрограді. В часі останних виборів в Петрограді на 641 представників вибрано 532 комуністів.   Естонсько совітський договір ратифікований. З Москви доносять: Центральний виконуючий комітет ратифікував мирний договір з Естонією і поручив комісареви закордонних справ повідомити про се естонське правительство.   Можливість зновлення угорської монархії. "Petit Parisien" помістив довшу статтю в справі зновлення монархії на Угорщині і розважує можливість, що один з анґлійських князів обійме угорський престол.   Офіціяльні переговори Анґлії з Росією. З Копенгаґських дипльоматичних кругів доносять, що доси вели ся між Анґлією і совітською Росією тільки переговори необовязуючі, котрі дали корисний вислід. Тепер прийде до офіціяльних переговорів, котрі Анґлія згодила ся вести в Стокгольмі. З анґлійського боку брати муть участь в сих переговорах Обреві і Гендерсон, а може також і Асквіт, а з боку Росії Літвінов, Йоффе і Чічерін.   Фінляндія визнала самостійність Білоруси. Білоруська "Криніца" доносить, що Фінляндія визнала самостійність Білоруси.   Продовження політики Клєманса? З Парижа доносять: На засіданню комісії закордонних справ мав заявити Мілєран, що в закордонній політиці іти ме слідами свого попередника Клєманса.   Проти політики Лойд-Джорджа. "Times" виступаєть остро проти хиткої політики Лойд-Джорджа, закидуючи йому, що його політика увігнала цілу Европу в хаос.   Америка відмовляє Европі кредитів. "Hamb. Fremdenblatt" доносить з Парижа, що Америка длятого відмовляє Анґлії, Франції і Польщі кредитів, бо сі держави управляють політику забору.   Підписання договорів. Югославія і Болгарія ратифікували мировий договір.   Вічна невтральність Швайцарії. З Берна доносять: В справі вічної невтральности Швайцарії подав союзний президент такі послідовности тої невтральности: 1) Швайцарія не бере участи в ніякій війні, навіть в таких, що предвиджені в 16 арт. договору про союз народів. 2) Область Швайцарії незаймана. Швайцарія готова до всіх жертв задля оборони своєї незайманости. 3) Швайцарія не стерпить на своїй области ніякого переходу військ, ані ніяких пригоховань військової натури чужої держави.   У Франції боять ся за Польщу. З Парижа доносять: В палаті депутованих застановляли ся над мировою пропозицією Росії до Польщі. Посол Кашен представляв сумне положення Польщі і сказав, що Европа мусить числити ся з можливістю польського пораження.   Критика француської політики. В розмові з кореспондентом Manchester Guardian заявив Керенський, що анґлійська політика є імперіялістична, а француське правительство не має найменшого поняття про ведення міжнародної політики.   Справа видачі Німеччиною виновників війни. Президент міністрів Мільран прислав дня 4. с. м. предсідникови німецької мирової делєґації в Парижі бар. Лєрснерови ноту, яка складаєть ся з вступного письма і з лісти виновників, що обіймає 880 імен. Лєрснер відіслав ноту Мільрандови з заявою, що його совість не може погодити ся з видачею співгромадян і телєґрафічно зголосив свою димісію. Димісію прийнято. Конференція амбасадорів рішила після сього переслати ноту француським повновласникам у Берліні. По одержанню неофіціяльної лісти зібрав ся німецький кабінет і рішив не видати виновників, бо за тим є величезна більшість німецького народу без огляду на партійну приналежність. Німецькі дневники взивають усіх громадян до утворення одностайного фронту для підпертя правительства й заявляють, що на сю страшну обиду мусить зареаґувати ввесь народ. Тут не йде о долю 800 осіб, тільки о честь усего німецького народу.   Нова Рада 