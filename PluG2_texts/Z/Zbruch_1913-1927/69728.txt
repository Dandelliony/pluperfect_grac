◦ ◦ ◦ ◦ ◦ ◦ ◦ ◦ ◦ ◦

Занятє бараболь збору 1917. Урядово оголошують, що бараболї з австрійського збору 1917, зібрані до дня 1. серпня с. р., остають заняті в хосен держави з хвилею відлученя їх від ґрунту. Договори, силою яких збірку тих бараболь закуплено за якусь цїну, є заборонені, з виїмком затверджених ц. к. Урядом для виживленя у Віднї умов о управу або доставу, заключених за призволенєм тогож Уряду в першій половинї сього року. Посїдачі занятих бараболь обовязані старати ся о їх відповідне удержуванє і повинні їх аж до хвилї відданя старанно переховувати. Занятих бараболь не вільно анї перерабляти анї віддавати на корму анї також добровільно чи примусово продавати, крім виїмків передвиджених в отсїм розпорядку або в спеціяльних постановах. Мимо занятя вільно бараболї: 1. яких продуцент потребує на викормленє членів свойого домашного і рільного господарства включно з робітниками, —  споживати в скількостях, які будуть вказані пізнїйшим розпорядком; 2. уживати до садженя в скількостях, які будуть пізнїйше означені; 3. уживати на корму для звірят під вказаними пізнїйше услівями; 4. відставлювати на основі затверджених договорів; 5. перероблювати після низше поданих вказівок. Призволена рація спожитя, найвисша скількість, яка може бути полишена на садженє також дозволена до ужитя на корму, — будуть означені окремо, безпосередно по покінченю збірки, ц. к. Урядом виживленя населеня, який видасть всякі дальші постанови що до спожиткуваня бараболь.
Зелїзничий рух в східній Галичинї. Роботи біля знищеної підчас російського відвороту зелїзничої сїти в східній Галичинї поступають швидко на перед. Тепер покінчено вже працю на головних лїнїях до Станиславова і Тернополя, а поїзди туди ходять вже від кількох днїв. Особовий рух до тих місцевостий ще поки що здержаний, але небавом він буде отворений.
Відзначенє. Пор. 9. п. п. Василь Періг зістав відзначений "Signum laudis" з мечами, а хор. Николай Ґорецький з 41. п. п., придїлений до 9. п. п., срібною медалею хоробрости 11. кл.
Головна управа У. П. Т. подає отсим до відома, що при мужеській школї ім. Б. Грінченка у Львові є опорожнене місце управителя. Поданя вносити до 31 серпня с. р. Школа має право прилюдности. Від петента вимагають квалїфікації до видїлових шкіл або бодай до мійських шкіл. Платня після умови. 