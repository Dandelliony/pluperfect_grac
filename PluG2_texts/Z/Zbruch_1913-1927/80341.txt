◦ ◦ ◦ ◦ ◦ ◦ ◦ ◦ ◦ ◦

Однодневний спис населеня міста Львова. Управа міста оголошує: Для адмінїстраційно-статистичних цїлий рішила управа міста перевести у Львові однодневний спис населеня дня 6. червня 1918. на основі стану з 5. червня (год. 12. в ночи). Спис має обняти усїх постійних мешканцїв міста, хоч би часово й неприсутних. Часово присутних, прибувших до міста на хвилевий побут, не належить списувати. Усїх друків потрібних до спису с. є "карт повідомленя" для кождої партії (домашнього господарства) окремо і "складкових аркушів" для кождого дому, достарчать властителям реальностий за зголошенєм мужі довіря, які роздають карти спожитя. Роздача друків зачнеть ся в пятницю 31 мая с. р. "Карти повідомленя" мають господарі домів доручити головним льокаторам (винаймаючим помешканя) ще перед 5. червня 1918, почім, забравши від льокаторів вже виповнені формулярі, враз з власною "картою повідомленя", о скільки мешкають в сїм самім домі і докладно виповненим "окладовим аркушем" є обовязані віддати в реченци, який не переступає дня 10. червня 1918. в міськім статистичнім бюрі при вул. Рутовського ч. 11, II. пов. Основні вказівки в справі виповненя списових аркушів "карт повідомленя" і "окладкових аркушів" поміщені на першій і останній сторонї згаданих формулярів. Хто відхилить ся від спису, або подасть неправдиві дати або під яким небудь иншим оглядом не виповнить сего зарядженя, буде покараний на основі розпорядку Мінїстерства внутрішних справ з 30 вересня 1857. В. д. з. ч. 198. гривною від 2 до 200 корон, евентуально арештом від 6 до 14 днїв, о скільки не знайде приміненя загальний карний закон.   Народні школи без шкільного примусу. Чотиролїтне лихолїтє світової війни лишає що раз сумнїйші наслїдки на ниві українського народного шкільництва. Фреквенція шкільних дїтий по селах змалїла до одиниць, а часто можна бачити школи позамикані. Чому обовязує шкільний примус в школах народних польських? Чейже до них ходять також і господарські дїти, котрі також, подібно як і дїти рільників Українцїв, є помічні своїм батькам і матерям в щоденних занятях господарських. Час найвисший подбати в першій мірі нашим громадським властям та Радам шкільним місцевим, щоби наші школи не світили пустками, щоби шкільна дїтвора з приказу своїх батьків і материй ходила до шкіл.   Краєве заведенє для одежи повідомляє, що по думцї істнуючих приписів не може узгляднити нїяких зголошень в справі одежи, внесених безпосередно (індивідуально чи корпоративно) до заведеня. Такі зголошеня належить вносити тільки індивідуально в бюрах провірки запотребованя, після місця постійного замешканя. Бюра, по провірцї зголошеня і ствердженя конечної потреби і незаможности убігаючого ся, видавати-муть посвідки запотребованя. — Сї посвідки управляють до відплатного набутя признаної штуки одежи, матерії або обуви в складї одежи. — Сим складам буде заведенє придїлювати контиґенти товарів рівномірно в цїлім краю на основі певного з гори уложеного ключа і в міру своїх запасів. Одначе сї запаси є такі невеликі, що тільки найбіднїйші з робочого народу і інтелїґенції можуть з них користати. Дотепер основано бюра провірки запотребованя майже у всїх містах, в яких є повітовий суд, а склади одежи тільки у Львові і Кракові. Заведенє працює над орґанїзованєм власних конфекційних варстатів і конфекціонованєм матеріялів та домагаєть ся супроти великого знищеня Галичини підвишки придїлу з висоти 28,8 проц. континґенту цїлої держави на 45 проц.   Засїданє язикової комісії відбудеть ся 30. с. м. о год. 11 перед пол., а не о 12, як подано вчера.   Дїло   