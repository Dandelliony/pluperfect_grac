Арештованє представників Canadian Pacific.

За вивожуванє за море обовязаних до війскової служби арештувала вчера віденська поліция директора віденської філії Canadian Pacific Railvay С-о Самуіла Альтмана, інспектора Давида Капелярa та функціонарів Давида Фішера й Пінаса Капеляра. Рівночасно заряджено й арештованє львівського аґента Лаврентия Айзнера. Віденських арештованих відставлено до карного суду, слїдство передано д-рови Оттонови Барбе. Аре-штованє слїдувало безпроволочно, ще б еміґрацийнї аґенти не могла повтїкати, бо всї вони за виїмком Фішера не є австрийськими горожанами. Сам директор Альтман має тепер 39 лїт та походить з Угорщини. За молоду виеміґрував до Канади, де був купцем. По поворотї до Відня вступив до експортової фірми Швайґера і тов. та кермував експортом до Канади. Перед трома роками обняв він ґенеральну репрезентацию Canadian Pacific та став пропаґувати масову еміґрацию до Канади. За його посередництвом завела ся компанїя австрийським зелїзницям осклені прогулькові вози (т. в. Aussichtswagen), буцімто для піднесеня туристичного руху. Карне донесенє проти Альтмана і його співробітників вплинуло до суду ще в лїтї. Також президент кольоніяльного товариства д-р Є. Вайсль звернув ся до мінїстерства війни з поданєм, в якім вказано на шкоди, які випливають з форсовного вивоженя переселенців обовязаних до війскової служби. Сеї осени стали полїцийні орґани із вдвоєною увагою слїдити за дїяльностию Canadian Pacific в цілїй державі. І так львівська дирекция полїциї на основі доходжень дійшла до переконаня, що орґани сего товариства допускають ся систематичних надужить проти карного і війскового закона. Зібраний материял віддано львівському карному судови. На основі сего материялу відбула ся вже розправа проти бувшого керманича львівської репрезентациї, Гануша.
Дальше переведено ревізиї по всїх аґенциях сего товариства в Австриї. У вівторок — як ми вже донесли — переведено ревізию в краківській аґенциї а рівночасно також в Триєстї, Чернївцях і Гусятинї. Ревізиї сі дали стільки обтяжуючого материялу, що порішено перевести ревізию також і в віденській централи. В тій ціли виїхав до Відня слідчий судия, радник львівського суду краєвого др. Фіда з надком. поліциї Тавером. Материял зібраний у віденській централи дав обємистий обтяжуючий материял, який передано зараз тамешному судові карному. На основі його децизиї переведено негайне арештованє Альтмана і його найблизших еміґрацийних співробітників. Їм закидає власть наклонюванє до еміґрациї осіб, обовязаних до війскової служби у віці від 17 до 21 року та обовязаних до війскової служби у віці від 24 до 32 року. При ревізиї найдено також материяли, що мають компромітувати деяких політиків.  