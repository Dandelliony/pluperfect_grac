◦ ◦ ◦ ◦ ◦ ◦ ◦ ◦ ◦ ◦

Участь України в мирових переговорах.
НАД КОРДОНОМ, 27. грудня. Ґенеральний Секретаріят України вислав під датою 25. н. ст. грудня до всїх воюючих і невтральних держав ноту, в якій зголошує право Української Народньої Pепублики, як суверенної держави, до участи в мирових переговорах в Берести Литовськім і заявляє, що мир, заключений без участи Української Народньої Републики, не був би для неї обовязуючий. Далї нота вичисляє основи мира. Нота підписана президентом Ґенерального Секретаріяту Винниченком і Ґенеральним Секретарем для інтернаціональних справ Шульгином.
З окрема вислана ся нота представникови Ґенерального Секретаріяту в Берестю Литовськім Любінському.
На свою ноту українське правительство одержало від представників осередних держав відповідь, в котрій сказано, що осередні держави заявляють готовість привитати уповновласнених представників Української Републики при участи в мирових переговорах, — що висловлюють жаль, що українських представників не було при переговорах про перемирє, та зазначують, що сю свою ноту тому пересилають безпосередно до Ґенерального Секретаріяту, бо член Української Центральної Ради Любінський виїхав з Брестя лит. до Київа.
Гроші Української Народньої Републики.
НАД КОРДОНОМ, 26. грудня 1917. Вже появили ся гроші Української Народньої Републики в формі кредитових білєтїв на 3, 10, 100, 500 і 1000 карбованців.
Лицева сторона білєта має такий текст:
"Серія №... Українська Народня Республика. Державний Кредитовий білєт." ...карбованцї рівняють ся ...російським рублям. (1 карбованець — 1/15 золотої пятнацятирублевої монети. І містить 17.424 долї золота). Директор державного банку Української Народньої Републики (підпис). Скарбничий (підпис). 1917 року. Серія №0..."
На другій сторонї на горі по російськи й по польськи, а в низу по жидівськи означена вартість білєта.
Середина другої сторони заповнена отсим текстом:
"Державні кредитові білєти Української Народної Републики забезпечуються всїм державним майном Української Народньої Републики, як то: землями, лїсами, державними доходами, монополією цукру і иншими монополями і всїм иншим майном Републики.
Загальна мобілїзація Греції.
ЛЮҐАНО. (Ткб.) Після донесеня Аґенції Стефанїя з Атен заявив грецький мінїстер війни Міхельокопульос в розмові з редактором дневника "Атінаі", що буде рішена загальна мобілїзація. Грецькі горожани здатні до війскової служби, утїкачі, що перебувають у Франції, Італїї і Єгиптї, будуть візвані до зголошеня в часї до 23. сїчня 1918.
Петроградська товпа грабить.
ПЕТРОГРАД (ПАТ). В часї грабленя маґазинів з вином убито послїдної ночи 20 осіб. Червона ґвардія увязнила 1200 учасників грабежий. 