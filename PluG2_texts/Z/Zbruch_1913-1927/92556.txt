◦ ◦ ◦ ◦ ◦ ◦ ◦ ◦

Що чувати в світі?   Польський уряд видав обіжник до старостів, в якім наказується репресії проти союза рільних робітників, які переступають статут.   По вісткам з Парижа, найвища коаліційна Рада має вскорі розпочати працю над порішенням справи мира. Програма дальшої праці конґресу обнимає непорішені справи та виконання вже порішених постанов. До непорішених справ належатиме мир з Угорщиною, мир з Туреччиною, мир з Росією та порішення проблєму державного устрою України, Литви і Естонії.   Найвища Рада в Парижі порішила дальшу бльокаду совітської Росії.   Естонці самі розпочали мирові переговори з большевиками. До цего причинилася рішуча постава мас народу.   "Lietuwa" доносить з Ковна, що Анґлія признала литовське правительство.   Анґлійський полководець Ролінсон одержав приказ вицофання анґлійських військ з мурманського і прибалтійського фронту.   Дефіцит чеського буджету виносить 6 міліярдів корон.   В будапештенських тюрмах находиться ще около 1500 арештованих за участь в большевицькім правлінню.   В Софії розпочалися переговори в справі болгарсько-румунського союза.   З огляду на залізничий страйк анґлійське правительство заборонило вивіз вугля до Европи.   На засіданню чеського Народнього Вибору зложив міністер Бенеш звіт зі своєї діяльности за границею. Обширно представив він заходи чеських делєґатів для позискання тешинського Шлеску і заявив, шо Чехи рішені боронити справи тешинського Шлеску, який реклямують для себе в цілій повні.   Спір о Рєку і опозиція проти становища уряду в цій справі довели до розвязання італійської палати послів. Кабінет не уступає. Тітоні лишається далі міністром заграничних справ та представником Італії на мировій конференції.   Повна ізоляція Рєки продовжається. Всяка комунікація з містом перервана. Француське правительство рішило забрати свої війська з Рєки.   Залізничий рух в Анґлії цілковито здержаний. Щоби дійшло до вуличних заворушень, не наспіли досі ніякі вістки.   Всенароднє голосування в Люксембурґу дало переважаючу більшість голосів на річ княжни Шарльоти та висказалося за цілковитою злукою з Францією.   Переговори між Грузією і Денікіном зірвані. Уряд Азербейджану, який хотів заключита союз з Денікіном, мусів уступити.   По вісткам з Копенгаґи, ґен. Мамонтов заняв Вороніж.   Вперед! 