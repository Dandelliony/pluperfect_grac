Думки нїмецкого фільософа про Україну.

Львів, 6. марта 1916.
"Preussische Jahrbücher" в книжцї за март с. р. приносять статю п-нї Альми Гартманн п. н. "Eduard von Hartmann und Russland", де жінка пок. нїмецького фільософа, автора проєкту відбудованя української держави, пригадує нїмецькій публицї провідні думки свого мужа в відношеню до Росії. Дещо з того пригадаємо також нашому громадянству.
"В пресї знов виринув здогад, — пише п-нї Гартманн — що Едвард Гартманн писав свої полїтичні статї, які оголошував у "Gegenwart", в порозуміню з Бісмарком, а навіть з його припорученя. З огляду на се хотїла би я сконстатувати, що мій муж нїколи не шукав особистих зносин з канцлєром, хоч як близько сходив ся з Бісмарком майже в усїх полїтичних й економічних питанях. Але нас дуже часто запевнювали, що Бісмарк з заінтересованєм читав полїтичні статї Гартманна, отже не є виключене, що переймав ся його далековидними думками".
Статї про Росію оголосив Гартманн в "Gegenwart" в грудни 1887 і сїчни 1888 р. Проєктував він відтиснути Росію до Азії, щоб вона перемінила ся в азійську імперію, а з України утворити окрему Державу.
"Очевидно — пише п-нї Гартманн — не замикав Гартманн очий на трудности визволеня поневолених Росією народів.
Прим. для України та трудність лежала в спинюваню твореня публичної опінїї. Та хоч Великоруси старають ся заперечити ріжницю між собою й Україною і здавити виринаюче бажанє самостійности унїформуючими репресіями, одначе ріжниця в національности істнує, і коли полїтична публична думка мати-ме змогу хоч один людський вік розвивати ся (що вже стало ся, — додає п-нї Г.), то Українцї радо будуть готові утворити окрему державу".
Як зазначує п-нї Гартманн, пок. нїмецький фільософ не бажав для Нїмеччини війни з Росією. Одначе стояв на тім, що коли Росія поважить ся нарушити мир, то побідні центральні держави повинні відсуненєм її від Чорного моря до Азії й утворенєм української держави зробити для світового мира нешкідливою.
Передвиджуваня Гартманна сповнили ся: Росія й її західні союзники накинули центральним державам війну. Свідомість, що єдиним тривким забезпеченєм від Росії може бути тільки визволенє України, — як се виказував Гартманн, — ширить ся в полїтичних кругах центральних держав. Війна йде для них побідно.
Який буде її результат для України? 