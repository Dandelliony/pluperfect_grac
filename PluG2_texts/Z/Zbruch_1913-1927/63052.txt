Президент мінїстрів про найблизші завданя правительства.

ВІДЕНЬ (Ткб.). У президента мінїстрів ґр. Клям Мартініца відбула ся вчера конференція в справі проєктованої правительством акції для улекшеня виживленя незасібних верств населеня. В конференції взяли участь мінїстри: Бернрайґер, Ґеорґі, Шпіцміллєр, Гефер, намісник Баяйлєбен, бурмістр Вайскірхнер і ряд инших осіб.
През. мінїстрів ґр. Клям Мартініц отворив наради промовою, вказуючи на те, що боротьба за прожиток прибрала зітрівожуючі форми і правительство не може приглядати ся тому з заяложеними руками. Обовязком правительства є помогти тим, яких журба є найбільша і знайти дорогу між надміром і нуждою. Дїло в тім, щоби означити ті верстви населеня, які найбільше потребують державної помочи а опісля треба буде означити той круг, який обняти має опіка і способи для того, щоби подешевіли предмети поживи. Президент мінїстрів коротко начеркав завданя суспільної опіки, яка в часї війни стала конечною. Ось вони: гиґієна людности, опіка над молодїжию, опіка над інвалїдами, суспільне обезпеченє, справа помешкань, зокрема будова малих домів, посередництво працї. Президент мінїстрів заповідає основанє нового уряду опіки над молодїжю, який обнїме опікою дїти і то починаючи від охорони немовлят аж до опіки над молодїжю, що опустила школи. Фонд опіки над молодїжю імени Цїсаревої Зити має творити центр співдїланя публичної добродїйности, бо справа та не може бути залагоджена правительством односторонно і воно мусить оперти ся на співдїяльности суспільства.
Передовсїм треба подбати за виживленє. Населенє живе немов в кріпости, в якій треба передержати. Прийде весна, Дунай буде сплавний, буде доставлене ромунське збіже і виживленє буде лекше. Вкінци прийде і мир, та не можна сподївати ся, що з тою хвилею апровізаційні клопоти покінчать ся. До розвязаня тих всїх завдань приступає правительство із свідомістю, що їх успішне полагодженє передовсїм лежить на серци Найдостойнїйшому Монархови. Ті справи можуть бути полагоджені лиш при помочи суспільности.
Президент мінїстрів пригадує свою заяву зложену в хвилї обнятя уряду, що правительство буде шукати дороги до парляменту. Правительстьо сподїєть ся, що небавом його скликанє буде можливе.
Після промови президента мінїстрів розвинула ся дискусія, в якій брали участь всї присутні. При кінци засїданя президент мінїстрів заповів, що правительство видасть краєвим шефам порученє, щоби вони видали зараз провізоричні зарядженя, аби найбільше діткненим війною кругам населеня уможливити в найблизшім часї заосмотренє себе поживою, особливо мясом. Потрібні на те гроші дасть мінїстер скарбу шефам країв до розпорядимости.
Шефи країв мають до 14 днів предложити правительству внесеня про утворенє орґанїзацій, проєктованих Урядом виживленя людности. 