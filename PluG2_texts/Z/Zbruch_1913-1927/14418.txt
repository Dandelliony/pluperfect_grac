Росийська безцеремонність. — Орґанїзация почтовців. — Засуд смерти.

Росийська безцеремонність. Коли анґлїйський воєнний аташе капітан Уєвєллї, що на основі росийських запросин брав участь в осїнних маневрах в Росиї, вертав домів, то його, хоч всї його документи були в порядку, арештовано на кордонї та відставлено до Варшави як підозрілого о шпіонажу. Швидко показало ся, що за арештованим нема вини і власти випустили його на вільну стопу, одначе вважали зайвим дати йому сатисфакцию. Анґлїйська преса енерґічно протестує проти такого поведеня з анґлїйським офіциром.
Орґанїзация почтовців. Дня 21. с. м. було — як нам доносять — засїданє коалїцийного комітету всїх орґанізаций почтових, на котрім запали дуже важні ухвали. Крім сего ухвалено візвати Краєвий Союз урядників державних і скоалїзованої служби до спільної акциї.
Засуд смерти. Вчера покінчила ся перед львівським судом присяглих розправа проти Марка Сьвітлика, Зеленюха і Кавецького за злочин рабункового убийства, якого вони допустили ся на родині Погореців в Лігурдї (жовківського повіта). Судиї присяглі признали Марка Сьвітлика винним злочину рабункового убийства, рабунку, тяжкого ушкодженя тіла і крадежи. Відповідно до сього засудив його трибунал на кару смерти через повішенє на шибеници, відсилаючи пошкодованих на звичайну правну дорогу. Зеленюка і Кавецького увільнено від вини і кари. Сьвітлик, коли йому прочитали вердикт, усьміхнув ся і здвигнув раменами. Його оборонець застеріг собі внесенє жалоби неважности до найвисшого трибуналу, а прокуратор зголосив жалобу неважности щодо увільненя Зеленюка і Кавецького. Тому їх дальше задержано в слїдчім арешті. 