◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з 23 серпня.
Війна з Росією. На захід від Молдави здобули нїмецькі війска дальші становища російської піхоти, при чім полонили 200 неприятельських жовнїрів і здобули 2 машинові карабіни. Коло Жабя відперто російські наступи. В области Кукуль бої йдуть далї. Дальше на південь при малій боєвій чинности і зовсїм незміненім положеню не було нїяких особливих подїй.
Війна з Італїєю. На фронтї Побережа неприятельська артилєрія вдержувала хвилями більш оживлений огонь на окремі области. Італїйські наступи розвинули оживлену дїяльність. Коло Вохайн Файстріц дістав ся в наші руки самолет. Залогу його полонено. В Тироли підпринятє, зроблене на фронтї в Фляймсталь, дало нам 60 неранених полонених і 2 машинові карабіни.
Війна на Балканї. В области Вальони розвиває неприятель оживлену дїяльність. Один з наших боєвих самолетів, який вів штабовий фельдфебель Аріґі, в бою з чотирома самолетами типу Фармана зістрілив два з них. Один з них лежить коло устя Скумбі, другий упав до моря і його забрав неприятельський протиторпедовець.
Воєнні комунїкати нїмецького ґенерального штабу з 23. серпня.
Західний терен війни. Між Тієпваль і Позієр даром повторяли ся анґлїйські наступи. На північ від Овілєр ішли в ночи бої з близька. На схід від лїса Фуpo' як також коло Морепа не вдало ся неприятельське підпринятє, виконане при помочи ручних ґранатів. Артилєрії розвивали безнастанно велику дїяльність. На південь від Сомми очищено малі части ровів, в яких Французи держали ся ще від 21. с. м. Впало при тім в наші руки 3 офіцирів і 134 жовнїрів. На право від Мози відперли ми в відтинку Флєрі неприятельські атаки, виконані при ужитю ручних ґранатів. В гірськім лїсї відбули ся корисні для нас менші бої піхоти.
Східний терен війни. Від моря аж до Карпат не було нїяких особливих подїй. В горах розшили ми стан посїданя на Старій Віпчинї, взявши приступом нові неприятельські становища. Ми полонили 200 жовнїрів, між ними штаб одного баталїону. Здобули ми 2 машинові карабіни і відперли протинаступи. По обох сторонах Чорного Черемоша не мали нїякого успіху російські зусиля відзискати утрачений терен.
Балканський терен війни. Очищуванє простору гір на захід від озера Острово робить добрі поступи. Відперто поновлювані сербські наступи в области Моґлєна. 