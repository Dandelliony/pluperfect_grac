◦ ◦ ◦ ◦ ◦ ◦ ◦ ◦ ◦ ◦

Сумний лист. З приводу оголошуваня зазиву до Українцїв-заточенцїв на Мазурщинї, щоби подївали свої адреси до Президії УПР., одержуємо отсе письмо: "Отсим маємо честь просити о виясненє, в якій цїли маємо подавати наші адреси, чи ми будемо покликані до свого рідного краю і чи наші адреси нам не нароблять пакостий, котрих і так маємо тут на мазурщинї аж за богато. Нас тут в зах. Галичинї дуже богато в державній службі і ми принесли би богато користи новонародженій Українї, одначе, не знаючи цїли, не подаємо своїх адрес, щоби собі лиха не наробити. Се навіть дивно, що наші посли за нас так забули. Адже вони можуть від держави зажадати виказів українських урядників і служби, а довідають ся, скільки нас тут є і як нам дуже на тім залежить, щоби повернути до своїх рідних сторін. Тут переважно Мазурі, Чехи і Нїмцї, які нашим родинам много пакостий роблять. Ми тут так поневіряємо ся, що навіть забули свою рідну мову. Сподїваємо ся, що в короткім часї наша доля полїпшить ся та що наші посли в парляментї і про нас собі пригадають. Заточенцї на Мазурщинї". — Ми назвали се письмо "сумним листом", бо коли люди боять ся подати навіть свою адресу українським послам, то се дуже сумно. Пишеть ся в сїм письмі, що посли повинні зажадати урядового виказу. Поминаємо питанє, яка дорога простїйша: чи домагати ся наказу від правительства з якоїсь "полїтичної концесії" (хто заручить, що той виказ буде вірний?!), чи дістати адреси безпосередно від інтересованих. За те питаємо: хто заручить, що ті, що боять ся післати до президії УПР. свою адресу, не злякають ся ще більше, коли їх урядово запитають, чи вони Українцї і чи невдоволені з місця своєї служби. Що посли тямлять про Вас, панове, се найлїпший доказ, що збирають Ваш адреси. Але при такім занепадї горожанської відваги нїхто Вам не поможе. Треба хотїти і мати відвагу постояти за те, чого хочеть ся, инакше вся акція на нїщо не вдасть ся. Вкінци можемо запевнити, що за поданє адреси нїкого не жде нїчого страшного.
Смерть польського ученого. Вчера пополудни помер у Львові по тяжкій нуждї Антонї Нога Марс, професор положництва і гїнекольоґії на львівськім унїверситетї.
Ц. к. Дирекція державних зелїзниць у Львові повідомляє П. Т. Публику, що з приводу теперішних надзвичайних відносин вступ на перон на головнім двірци у Львові дозволений тільки подорожним заосмотреним в дотичні білєти їзди. Рівночасно здержуєть ся продажу карт вступу на перон аж до відкликаня. 