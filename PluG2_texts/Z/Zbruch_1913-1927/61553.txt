◦ ◦ ◦ ◦ ◦ ◦ ◦ ◦ ◦ ◦

Намір поборюваня унїятської церкви. "Korrespondenz der Nationalitaten Russland" пише в числї з 19. сїчня с. р.: "Російська полїтика починає відкривати перед західними Славянами своє правдиве лице. Росіянам здаєть ся, що вони вже тепер можуть займати ся питанєм про те, як би західних Славян зєдинити з православною Росією. В першій мірі повертають ся російські зусиля проти католицької і унїятської Церкви. Недавно ще тому, як появила ся в російській пресї звістка, що Чехів-католиків, які встають в Росії, має приєднати ся для православя. Тепер "Новоє Время" починає боротьбу з унїятською церквою і пише: "Неприхильне становище російської церкви привительства і суспільности до унїятської церкви є зовсїм оправдане, бо унїя не є властиво нїякою самостійною релїґією, тільки єзуїтською штучкою, плодом полїтики". "В такій роботї мусимо добачувати початок русифікації галицьких Українцїв. Чого можуть сподївати ся Українцї від Росії, коли вже тепер в такий брутальний спосіб починяєть ся отверта боротьба проти католицької церкви, серед обид її?"
Церковна музика. В Преображенській Церкві (вул. Краківська) відспіває міш. хор під управою о. проф. Туркевича в недїлю дня 28. с. м. о 8 год. рано коляди Матюка; о 10 год. рано Службу Божу Бортнянського і коляди Дорундяка.
Промоція. Дня 26. сїчня с. р. відбула ся у львівськім унїверситетї промоція п. Григорія Давида родом з Колодруб, тепер офіцира артилєрії, на доктора прав.
Відзначенє. Микола Готко, надпоручник ц. к. 45 команди дивіз. піх. обор. кр. зістав відзначений хрестом 2 кляси Червоного Хреста на стяжцї з воєнною декорацією.
Молоде братство в Бабинцях долїшних (гр.-кмт. парохії Бабинцї долїшні, хлопцї і дївчата) заколядувало на Різдвяні Свята: На захист ім. Ексцелєнції митрополита Шептицького 130 К, на фонд для недужих УСС. 35 К, на волинські школи 35 К. Як минулого, так і cего року, молодїж не жалувала труду і охочо ішла від хати до хати з колядою; провід вів над молодїжю і много завдав собі труду і працї Михайло Нагорняк (листовий).
Кому надано стипендії ім. Шумлянського? Передвчера вечером відбуло ся під проводом правит. комісаря м. Львова п. Грабовського засїданє кураторії фундації ім. Шумлянського, на якім надано 6 стипендій по 300 кор. отсим кандидатам: 1) Богуславови Боярському, ученикови VI кл. ґімн. ім. А. Міцкевича; Романови Кубракевичеви, ученикови III кляси ґімн. ім. Фанца Йосифа; 3) Казимирови Журавецькому, ученикови III кляси ґімн. ім. Франця Йосифа; 4) Антонови Фалькевичеви, ученикови V кляси ґімназільної Франца Йосифа; 5) Тадеєви Вітвіцькому, ученикови V кляси VI ґімн.; 6) Тадеєви Дрвенському, ученикови IV кляси VII ґімназії.
З театру. Ростана (не Ростанда!) комедія-сатира "Романтичні" — то одинока річ, яку теперішний наш театр вивів нетільки поправно, але навіть з певними познаками пієтизму для штуки. Нема в тій штуцї нїяких сильнїйших зворушень, окрім одного у Сільвети, немає драматичних сцен, пливе деклямація. До спокійної деклямації надаєть ся голос п. Єльського в ролї Персінета знаменито, і бачить ся, що такі ролї, то властивий жанр для п. Єльського. Патос і замашисті рухи п. Антоновича як не мож красше пристали Страфорелеви; і справдї, нї разу ще п. Антонович не ходив по сценї так свобідно, як саме в тій ролї. Може трохи за ґестах були обидва старики Берґамен і Паскінот (пп. Павленко і Садовський), але поза тим не тільки дуже гарно читали свої ролї, але й зробили все, чого вимагала від них сатира. Як кожним разом, так і тепер в повнім блеску показала ся велика сила небуденного таланту п. Рубчакової. Кілько нїжности виявила вона, а кілько наївности інститутки, що шкільні її ще не мали часу пилом припасти. А яка чудова була п. Рубчакова в сценї на лавочцї! Страфорель став перед нею, як зреалїзованє всїх романтичних мрій Сільвети, а тодї напав мрійливу інститутку великий ляк перед дїйсністю. На всї заклики, тиради і насміхи має вона тільки одно слово: пане! Але артистка дрожала весь час, як листочок, монотонну відповідь "пане" вимовляла так, що цїлий стан свій духовий малювала тим одним словом. Третий раз в сїм сезонї бачив я її в тій ролї, але вона не повторила ся, не копіювала себе самої, тільки за кождий раз старала ся дати креацію, і то що раз лїпшу. — Е. У.
Про вплив ґазової боротьби на звіринний світ пишуть війсковій часописи з західного боєвища: Цїлими днями довгий барабанний огонь і люті наступи дусячими ґазами стали початковими знаками "загальної офензиви". Ґазові хмари шкодили жовнїрам мало. Вони були добре забезпечені проти того. За се потерпів на тім сильно звіринний світ. Ми жовнїри любили звірята. Один має в закопі свою сову, яких не брак в північній Франції; у другого в підстою гуляє освоєний заяць, червоноока морська свинка, а навіть освоєний грубоголовий щур. Консервованим молоком годує инший свою кіточку або рухливого молодого песика. Тепер недостає нам тих приятелїв. Майже нї одно з тих ріжних звірят не могло пережити ґазового нападу. Перші морські свинки вітрили надходячу ґазову хмару. Вже кілька хвиль, заки прийшла перша хмара, бігали вони неспокійно і боязко то сюди то туди, аж вкінци занурили ся головою в темний куток. Так само коти. Також вони вітрили грозячу небезпеку і мявкали жалібно. Наша стара кітка занесла шість своїх слїпих котят в найкрайнїйший кут підкопу, закрила їх тринєм і остала при них; по відпертім наступі знайшли ми їх всїх неживими. Коли стали показувати ся перші слабі познаки хльорового ґазу, пси починали гавкати і скавулїти. Цїкаво було, що вони примикали сильно очи і старали ся сховатись. Ґаз шкодив їм ще найменше і досить наших псів за фронтом лишило ся ще при житю. Щурі і миши в закопі, по більшій части небажане товариство, згинули майже всї. Вони виходили з своїх дїр. Їх рухи були тяжкі, і вкінци падали вони неживі. Сови починали кричати і пущені на волю, втїкали з вітром. Конї в передних становищах ставали оголомшені і гинули. Більша часть втікала на поблизькі горби. Коли показувала ся ґазова хмара, звірята ставали неспокійні, порскали сильно і не рухали ся з місця. Курки і качки галасували вже чверть години перед припливом хмари і ховали ся по кутах мурів. Найбільше гинули старі курки. Цїкаві свого рода появи можна було видїти в лїсї. Ґаз сунув ся досить густо вдовж землї і не йшов в гору. Рослини нидїли і чорнїли. Менші звірята і комахи, муравлї, гусїльницї, хрущі і мотилї гинули. Я знайшов також здохлого їжака і вужа. Ще найлїпше витримували впливи ґазу воробцї. Лиш якийсь час сидїли вони скулені до купи, однак скоро по тім показували знов свою стару живність і цвірінькали весело, як звичайно. — Р. Б. 