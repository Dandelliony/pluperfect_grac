Намісництво і евакуоване духовенство.

Нам пишуть: Не кільканайцять, але кількадесять священиків евакуовано. Не будемо згадувати тих, котрі втїкли до Відня або на захід Галичини, оставляючи своїх прихожан на провидїнє Боже, на ласку "уєздних" начальників і — преосвященого Евльогія. Ходить о тих священиків парохів, котрих заверюха воєнна і потреба війскова змусила покинути села враз з всїми мешканцями. Се переселенцї священики, що наче велику ласку знайшли пристановище в західних деканатах архиепархії львівської і тепле гостинне принятє в перемискій дієцезії. На жаль, всї парохи, що подіставали тимчасові посади, находять ся в крайній нуждї. Коли котрий з них і дістав яке завідательство, то знайшов, що правда, парохію, але заставав в парохії родину попередного священика і з тою родиною мусїв дїлити ся не лиш мешканєм, а і доходами, коли не по звичаю, то по милосердю.
Зі сторони уряду дістає переселенець свою конґруу як парох, яку побирав на посаді, з котрої вийшов, і платню "тимчасового завідателя" 60 корон місячно. Платня тимчасового завідателя — се спеціял чисто воєнний, якого перед тим не було. Намісництво, зглядно референт, щоби не дати повної платнї за завідательство парохії в квотї 90 корон, вигадало "тимчасове завідательство" (нїби то кождий завідатель парохії не є тимчасовий) і дало їм великодушно платню завідателя "excurrendo" 60 корон місячно, чим заощадило державі на кождім священику, оголоченім з всякого добра, маєтку, постелї і одежи, по 30 корон місячно — страшні суми в порівнаню до багательки 52 мілїонів корон, які кождого дня поїдає війна у самої Австрії!
Ну — і вдоволений "пан житя і смерти" священиків — що кождий з тих венямінків щастя тїшить ся "подвійною пенсією" і не рекурсує до мінїстерства.
Кождий парох має право до своєї конґруї, яку побирав в давній посадї, а вона номінально висока, бо 1200 корон, та так общупана, що її навіть 6 пятилїтних додатків не дожене. От приміром моя конґруа складаєть ся з 315 корон доходу катастрального за ґрунт, 13 корон за вільне мливо, 36 корон доходів епітрахиля, 160 корон за дрова, 3 корони за великодні пошкробки, звані перепічками: разом 527 кор. — ну — а де шукати тих доходів і того поля, лїса, млина і "дїжи пивної"?!
Якжеж нужденно мусить жити сей священик, щоби вийти на своє: для него щастє, що все йде на картки, але не в тім щастє, що картку на цукор, сіль, муку і инше дістає, лиш в тім, що не дістає більше карток хочби з протекції, бо мусїв би надвишку карток комусь відступити — бо не мав би чим їх злїквідувати.
По правді евакуованим священикам належить ся повна конґруа 1200 корон (і розумієть ся, всї його 5-лїтні додатки), а коли дістане яку парохію в завідательство, так йому маєть ся виплатити повна конґруа завідателя — але не якогось часового анї не за "excurrendo", но з платнею за управитильство парохії, то є 90 корон місячно — бож він сидить на місци і не "excurru-є"!
Після норми, якою ц. к. намісництво поводить ся, священики евакуовані є в гіршім положеню, нїж селяни. Священик дістає свою конґруу, котру побирає і без евакуації — і за завідательство 60 корон.
Приходжу до староства і прошу о додаток евакуаційний (по 1.50 К денно):
— Aa! ksiądz proboszcz ma pensię a wszystkie pobory liczy się razem; u ks. proboszcza пенсія перевисшає додаток евакуаційний.
— Алеж пане комісаре: я брав конґруу і в дома, впрочім нехай буде врахований побір за завідательство по 60 корон місячно: а в мене 4 душі. Разом побирано 190 корон, але мати моєї кухарки має також 4 душі: вона побирає по 6 корон денно (1.50 К на голову), що робить місячно 180 К — инодї 196 К. Тож за ту нужденну надвишку 10 зглядно 4 корон я маю правити у всї свята і недїлї богослуженя, 2 школи (одна на філїї), маю сповідати хорих і наражати ся, коли Варка беручи майже те саме, що я, пересидить день під вербою — а як їй схоче ся, йде заробляти або збирати суницї, і полїпшає в той спосіб своє положенє... Деж справедливість? Я ще мушу заплатити податок за ґрунт тої парохії, бо він менї почислений в конґруї.
— A ksiądz proboszcz ma dochody!
— Так: але я їх охотно продам за половину того, що Варка може заробити. Тай не в порівнаню условини житя мої а її!
— Га! на то нема ради, каже пан концептовий практикант ц. к. намісництва, котрий рішає тут самовільно, бо староста те каже, що казав п. комісар.
Инша річ з урядниками евакуованими або втїкачами. Для них є дієта, коли урядують в иншій місцевости, для них є відшкодованє за знищенє урядженя мешканя аж до 3.000 корон; для них підвисшенє платнї — не рахуючи инших многих додатків, якими користують ся всї урядники по менших містах.
Супроти того повинні би наші духовні власти поробити заходи спеціяльні для священиків евакуованих в тім напрямі.
1) Священик евакуований (не втїкач) має одержати повну конґрую (1.200—2.000 к.), а з конґруї тої почавши від нового року в зад не потручувати нїяких його доходів льокальних: ґрунти, дрова, епитрахильні доходи, вільне мливо, скіпшина і т. п.
2) Священикови евакуованому належить ся дати додаток евакуаційний рівний всїм иншим переселенцям, на кожду голову в його родинї і службі, яку забрав з собою з села.
3) Коли священик одержить завідательство, належить ся йому повна платня завідателя, додаток канцелярійний (котрий, не знаю — чому — завідателям з реґули відмовляє правительство, бож він веде канцелярію і папір не дістає даром).
4) Що-до відшкодованя на мешканє; належить їх зрівнати з урядниками і виплачувати їм після денної страти запомогу.
5) Вплинути на намісництво, щоби референтови справ духовних додати більше сил до урядованя, щоби просьби священиків не залягали лїтами — коли в инших віддїлах на полагодженє просьб усядника і місяця не треба.
Нехайби духовні посли окремо кинули ся, щоб підперти потреби тих, що через війну стали жебраками, а валяючи ся по дорозї по ріжних заїздах і стодолах не діждали ся вигідного спаня на кулаку. — (ї). 