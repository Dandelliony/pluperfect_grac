◦ ◦ ◦ ◦ ◦ ◦ ◦ ◦ ◦ ◦

Прапор "Сокола" в Перемишли. Календар Вістий з Запорожа подає, що перемиський "Сокіл" має в своїм окрузї 25 товариств. Рівночасно є він також обласним товариством, бо належить до него 24 товариств в округах Добромиль, Радимно, Судова Вишня. Дотепер не проявляв перемиський "Сокіл" більшої роботи. Дня 24. мая відбуло ся його прапорове сьвято і відбув ся похід, в якім взяло участь 1216 Соколів та Сїчовиків в лентах і шапках. Вечером слїдував концерт і представленє. Перемиська громада має від недавного часу знамениті сили, щоби попровадити як слїд руханкові і пожарні товариства в містї і в окрузї та в области. Є тут перворядний пожарник п. О. К. і знамениті руховики пп. Е. Л. і Т. П., длятого могла би дотеперішна сонність уступити. Коли тепер перемиський "Сокіл" дістав свій прапор, то може приступимо всї до правдивої роботи. Руханкові, стрілецькі, пожарні вправи, рухові гри і забави, мандрівництво, плаванє і веслованє в Сянї, належало би зорґанїзувати і розвинути. Потрібно курсів. Потрібно много охочих людий до поїздок по селах для науки вправ на краєвий здвиг. Думаємо, що з Перемишля вишлемо до Львова більший віддїл до вправ вільноруч, а кілька віддїлів сїльських Соколів до вправ топірцями. Прапор маємо дуже гарний, працюймо тепер під тим прапором. — М. М.
Росийське правительство знайшло собі спосіб. Минулого втірка мав у Всеросийськім національнім клюбі бувший нюйорський протоєрей Хотовицький реферат на тему "Русскіе Галичане и Угроруссы въ Америкѣ". В рефератї говорить ся про те, що австрийські "русскіе", як з Угорщини так і з Галичини, як лише вступлять на американську землю, вільну від австрийських полїцаїв, то сейчас йдуть просто до православної церкви і скидають зі себе єзуїтську унїю. За 10 лїт повстало там 100 православних парохій без нїякої пропаґанди анї агітациї. Обговорює дїяльність українського духовенства, констатує безсилє митрополита ґр. Шептицького і еп. Будки і заявляє своє глибоке переконанє, що "Американська Русь буде розсадником росийського духа і патріотизму в Галичинї й Угорщинї і що вона відограє величезну, рішаючу ролю в судьбі Прикарпатської Руси". На третій день Хотовицький виступив у буджетовій комісії думи з домаганєм, щоби ухвалила 8 тисячів рублів на "русскій емигрантскій домъ" в Ню-Йорку. Буджетова комісия думи рішила на внесенє кадета Шінґарева давати в двоє більше, 15 тисячів рублїв річно на еміґрацийний дім. Ось ще один з богатьох ярких доказів, що офіцияльна Росия, правительство, дає гроші на царе- і православну пропаґанду серед австрийських підданих. В сїм конкретнім случаю думська комісия, побачивши, що Австрия від тепер уважнїйше буде дивити ся на пальці "ідейних" галицьких руссофілів, фундує в Ню-Йорку еміґрацийний дім, в якім аґенти росийського правительства вести будуть свою роботу серед австрийських горожан без страху перед "австрийськими полїциянтами".
В честь Ольги Кобилянської. Буковинське жіноцто віддало честь письменниці Ользї Кобилянській дня 14. с. м. Голови черновецьких українських жіночих товариств "Жіноча Громада" і "Православні Русинки" пп. Галїпова, Маєрова і Тимінська віддали письменниці іменем бук. жінок почесний дар. "Жіноча Громада" причинила ся до сего дару дуже гарними вишивками народної штуки буковинських селянок. 