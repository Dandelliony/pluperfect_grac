◦ ◦ ◦ ◦ ◦ ◦ ◦ ◦ ◦ ◦

Битва під Верден.
Верден за всяку цїну. БЕРН. (Ткб.) В статї п. з. "Верден за всяку цїну", Ерве в своїм дневнику "La Victoire" жадає як найбільшої уваги й пише м. и.: Верден — то символ. Втрата Верден була би для нас моральною катастрофою небувалого значіня. Нї! Верден для нас є тим, чим був колись Париж. Нїхто не вмовить в нас, що втрата Верден була би чимсь підрядним. Хто хоче щось подібного вмовляти, поповнює злочин супроти краю.
В дожиданю француської протиофензиви. БЕРЛЇН. (Пр. т.) "Vossische Ztg." доносить: Війска під Верден дожидають великого стратеґічного франкського протинаступу. Він мусить наступити й наступить. Куди він звернеть ся, не тяжко сказати, тому й стрінеть ся він з приготованими Нїмцями.
Ґен. Ґаллїєнї на фронтї. ЖЕНЕВА. (Ткб.) Француська управа армії відложила свої наради над війсковим положенєм на східнім фронтї аж до повороту Ґаллїєнї’я в Верден.
Ґен. Ґаллїєнї уступає? БЕРН. (Пр. т.) Ходять тут поголоски, які походять з Франції, що мінїстер війни Ґаллїєнї подав ся до димісії.
З італїйського парляменту.
ЦІРІХ. (Ткб.) Підчас нарад в італїйській палатї заявив п. Тураті, що його фракція не виступає проти кабінету. В змінї кабінету булаб вона лише о скільки хиба інтересована, що пояснилиб ся дороги, якими треба йти. Фракція його виступає як перше так і далї проти війни і стараєть ся, щоби пороблено всякі можливі проби доведеня до приличного мира без ослабленя Італїї. Кождий день що раз більше компромітує тяжку ситуацію. Небавом правительство удасть ся до Парижа, може на те, щоби побільшити війну, або покласти підвалини під той цловий союз почвірного порозуміня, який довівби до цлової війни з центральними державами. Ся війна мала би для Італїї ще гірші наслїдки, нїж війна гарматами. До сього соціялїсти не допустять. Правительство повинно бути вдячне, що соціялїсти примушують його до отвертого виступу. Коли правительство і більшість палати сього не хочуть, то соціялїсти не думають разом з ними поповнювати самовбійство.
Француське представленє.
ПАРИЖ. (Аґ. Авас.) Неприятель все ще виказує на лївім березї Мюзи завзяту волю переломаня наших лїнїй. Нинї шалїла тяжка артилєрія. Боротьба непрвятельської піхоти подвоїла ся над великим колїном, утвореним рікою на північ від Верден. Цїла околиця є корисна для змагань Нїмцїв, бо Моза в деяких місцях вийшла з берегів на просторі 1000 м. так, що дороги стали непроходимі. Длятого мусїли ми опустити село Форж, а в ночи також горбок 265 і укріпити ся на становищах відповіднїйших до оборони. На схід від Мози неприятель по завзятій гарматній боротьбі трібував наступу на наші становища в околици Адомон, але безуспішно. В долинї Воевр по бомбардованю за дня прийшов наступ піхоти і за цїну страшних втрат неприятель вспів вдертися до села Френ. Головний тягар битви лежить одначе на лївім березї Мози і в кутї Мози на північ від Верден, де Нїмцї без сумнїву підіймуть змаганя, посунені до крайности, які одначе наші хоробрі оборонцї зуміють, як і передше, знївечити.
Анґлійські клопоти з обовязком війскової служби.
ЛЬОНДОН (Ткб). Daily Chronicle доносить. Тому що число мущин, яких релїґійні погляди противлять ся обовязкови війскової служби, є більше, нїж припускали, а саме виносить 15.000 до 20.000, тому державний секретаріят внутрішних справ заіменує цїлу комісію, яка має розслїдити рішенє судів в тій справі.
Співробітник дневника Daily Mail довідав ся від льорда Дербая, що дальше додержанє приреченя, яке дало правительство жонатим мущинам, залежить від сього, як прийме поставленя знесеня палата льордів. Дербай признає, що жонаті будуть покликані скорше, нїж думано. Жонаті мусять погодити ся з думкою, що заапелюєть ся до їх любови вітчини.
Президент Думи на авдієнції у царя.
ЦАРСЬКЕ СЕЛО (Ткб). Цар Микола приняв президента Думи Родзянка на довшій авдієнції. Родзянко вручив звіт про працю Думи.
Америка й Нїмеччина.
БЕРЛЇН (Ткб). Представник Бюра Волфа в Ню Йорку доносить, що палата репрезентантів відсунула наради над резолюцією, яка остерігає американських горожан перед подорожами на узброєних торговельних кораблях воюючих держав, 276 голосами проти 143. Голосованє палати репрезентантів, подібно як голосованє сенату над резолюцією Ґоре значить, що більшість обох палат прихилила ся до бажаня Вільзона, щоби не вязати його в рухах жадною роботою конґресу, поки не покінчить ся дипльоматичних переговорів з Нїмеччиною.
Болгарський король у цїсаря.
ВІДЕНЬ (Ткб.) Болгарський король Фердинанд зложив нинї перед полуднем візиту цїсареви в Шенбрунї. Пополудни від'їхав король на Угорщину.
Сконфісковані нїмецькі кораблї.
БЕРЛЇН (Ткб.) З Льондону доносять, що нїмецькі торговельні пароплави, заняті в портах по усуненю нїмецької залоги будуть служити до перевозу вугля й анґлїйських воєнних матеріялів до Італїї й Солуня.
Сербська армія.
ФРАНКФУРТ (Ткб.) До "Frankfurter Ztg." доносять з Парижа: Дневник Le Journal довідуєть ся з Корфу, що перша бриґада сербських формацій відійде 15. с. м. до Халькидики, решта війска буде висилана потім без перерви. Кн. Олександер і премієр Пасіч порозумівають ся в Парижи з француським ґен. штабом що-до дальшого поступованя. Сербське війско остане самостійне, але буде в тїснім полученю з союзними силами. Шеф штабу ґен. Бойович разом з ґен. Сареєм рішать, яке місце мають заняти Серби в Солуни. Француські офіцири приготовлюють уже кватири для Сербів в Халькидицї. 