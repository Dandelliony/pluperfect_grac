За провід в "Сїльськім  Господарі".

  Львів 25. мая 1918.   Д. 18. червня мають відбути ся загальні збори нашого Краєвого Господарського Товариства "Сїльський Господар".   Чим є для орґанїзації нашого селянства, сеї основи нашого національного житя, і тим самим для цїлого нашого національного розвитку в Галичинї "Сїльський Господар", над сим не потребуємо розводити ся. Як єдина з наших орґанїзацій, яка має признаний державою публично-правний характер, може вона дуже богато зробити для господарського піднесеня нашого селянства.   Як ся задача "Сїльського Господаря" буде сповнена, се в великій мірі залежить від проводу в Товаристві. На сю справу хочемо власне звернути особливу увагу.   По зложеню проводу в "Сїльськім Господарі" пок. д-р. Евгеном Олесницьким, який поклав безсмертні заслуги для орґанїзації Товариства, посвятивши ся йому в цїлости, — не знайшов ся доси чоловік, який так само міг би посвяттити "Сїльському Господареви" всї свої сили.   Як президент "Сїльського Господаря" п. радник Іван Кивелюк, так і віцепрезидент о. крил. Тит Войнаровський занадто обтяжені иншими обовязками, щоб могли віддати ся виключно проводови Товариства. А тимчасом задачі "Сїльського Господаря" такі великі, що Товариство тільки тодї може їх сповнити, коли провід обійме чоловік, який зможе всецїло посвятити весь свій час і всї свої сили тільки "Сїльському Господареви".   На се звертаємо увагу як теперішного проводу "Сїльського Господаря", так і всїх тих орґанїзацій і кругів нашого громадянства, які покликані дбати про наші національні справи. До загальних зборів "Сїльського Господаря" часу ще доволї; треба його використати на підготовленє всего потрібного, щоби на загальних зборах віддати провід Товариства в відповідні руки.   Дїло   