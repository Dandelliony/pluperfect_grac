◦ ◦ ◦ ◦ ◦ ◦ ◦ ◦ ◦ ◦

Воєнна хроніка від 10-го до 16-го мая.
Минулий тиждень визначив ся величавим використанєм останної побіди союзних військ над Москалями в Галичинї.
На східнім теренї війни
могутня офензива союзників дійшла 10-го на півночи до долїшного Вислока, на полудни до лїнїї Дверник—Балигород—Буківсько, затискаючи розбиту московську трету армію коло Сянока й Лїська. Коло Отинїї відбито московський атак. 11-го проломили союзні війська московський фронт коло Дембіци і приневолили Москалїв покинути сильно укріплений фронт над Нїдою. На лїнїї Босько — Бере зів—Ропчицї—Щуцїн пробували Москалї здержати похід союзників вперед, однак їх побито. Число полонених і добичі збільшило ся значно. Союзні війська перейшли Сян під Дверником і втягнули 8-у московську армію в невдачу. Коло Чернівцїв бідбито московський напад (620 пол.), натомість коло Городенки перейшли Москалї Днїстер і зачали ся сильні бої. 12-го здобули союзники Кольбушову, Ланьцут, Ряшів, Динів, Сянік і Лїсько та зробили значні поступи, коло Турки, над Оравою, Опором і Стриєм. В Польщі перейдено Нїду і знищено над Бзурою оден московський баталїон. Коло Шавлїв зачались знов бої. Таксамо на крайнім правім крилї пішли Москалї на офензиву коло Залїщик і Городенки, 13-го зайняли союзні війська Кєльци й Стопнїцу, полонили коло Одрехови ґенерала Корнїлова, дійшли під Турку й Сколє (4000 пол.) та відбили Москалїв коло Городенки. До 12-го виносила добича: 143.500 полонених, 100 гармат і 350 машинових крісів. 14-го виперто Москалїв з їх становищ між Кєльцами і Іновлодзом, армії Данкля і Войрша зайняли Лисі гори, армії Мєкензена й архикнязя Йосифа дійшли до долїшного Сяну й під Перемишль, армії Бороєвича, Бема і Лінзінґена до Добромиля, Старого Самбора, Турки, Сколього, Долини. Натомість на Покутю дійшли Москалї під Обертин, Снятин і Магалю. Під Шавлями трівала борба дальше, над Нїманом, Дубілою і коло Прасошна полонено 200 Москалїв. 15-го здобули союзні війська, слїдкуючи за йдучими в розсипку Москалями, Рудник, Лежайськ, Ярослав і Борислав. Х-тий перемиський корпус станув під брамами свого родинного міста. По здобутю мостового заборола в Ярославі отворила ся дорога до переходу через Сян. Під Августовом і Кальвариєю та над Дубілою відбито Москалїв, коло Шавлїв мимо страти трох гармат здержано ворога. 16-го зайняли союзники келецьку верховину аж по річку Камєнну, посунули ся здовж Висли аж до Клїмонтова, виперли останки Москалїв за Сян, побили Москалїв під звісною Маґерою (7 гармат, 11 машинових крісів, 1000 полонених) і увійшли побідно до Самбора. На північ від Коломиї здержано офензиву Москалїв. На північнім крилї відперто Москалїв над Омулєвом, коло Авґустова й Ейраґоли (370 пол.). Над Дубілою втрачено 2 гармати, за те коло Шавлїв знов відбито Москалїв і полонено 1500.
На західнім теренї війни
розпочали Анґлїйцї й Французи сильну офензиву, щоби зробити диверзию на користь побитих на сходї Москалїв. 10-го зачали чотирма сьвіжими корпусами офензиву в околицях Лїль. Перший день принїс їм однак лиш страту 500 полонених. Нїмцї зробили за те знов поступи в Фляндриї, де взяли 160 полонених і кілька машинових крісів, відперли француську атаку коло Штейпабрік у Воґезах і збомбардували Саусенд коло устя Темзи цепелїнами. 11-го зробили Нїмцї дальші поступи коло Іперн (5 машинових крісів) і коло Беррі о Бак (2 метавки), відбили всї атаки коло Лїль, Флїрей та над Мазою. 12-го здобули Нїмцї дальшу важну позицию під Іперн, бомбардували з віддали Дінкерх і відбили всї француські зусиля коло Лїль і у Воґезах. 13-го зробили Нїмцї знов деякі поступи коло Іперн і відперли кроваво всї зусиля француської офензиви коло Лїль, Беррі о Бак і між Мазою і Мозелею. 14-го відбили Нїмцї дальшу офензиву коло Іперн та між Мазою і Мозелею. 15-го взяли Нїмцї коло Іперн 60 полонених і 1 машиновий кріс, коло Єі 220 полонених, зробили деякі поступи в "пянотцевім лїсї" і відперли Французїв коло Льорето і Флїрей. День 16-го був днем скаженої, ворожої офензиви, однак її відперто з великими ДЛЯ ворога втратами коло Іперн, Лїль, Льорето, Арра й в Арґоннах (60 пол.). Дальші бої розвиваються дальше.
На турецькім теренї війни
концентрувались операциї знов коло Дарданелїв. 18-го затопили там турецькі кораблї анґлїйський панцирник Голїят (13.000 тон) і ушкодили сильно панцирник Імплекебл. Канонада проти фронтів тріває безуспішно дальше.
На мори
продовжали нїмецькі підводні судна своє дїло, але значно слабше. 12-го затопили знов оден великий анґлїйський пароплав. Впрочім анґлїйська торговельна маринарка обмежила сильно свій корабельний рух. 