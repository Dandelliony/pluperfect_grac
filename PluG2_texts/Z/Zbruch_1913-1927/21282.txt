◦ ◦ ◦ ◦ ◦ ◦ ◦ ◦ ◦ ◦

Наслїдник Сандовича. З Холма пишуть нам, що в кругах росийських патронів царо- і православної пропаґанди в Галичинї не має певности що до можности душпастированя батюшки Сандовича в найблизшій будуччинї. Оттомуто вже підготовляють наслїдника для него, а саме в особі "юноші" Стефана Клубока, котрого мають посьвятити як раз на Великдень. Нового душпастиря для Граба має висьвятити холмський архиепископ Евлогій. Сьміємо припускати, що Ексц. Коритовський анї не зложить новому росийському місіонареви "куртуазийної" візити та що не зложить на його руки заяви прихильности для його "культурної росийської роботи" в Галичинї…
Шкільний рік в краєвих низших рільничих школах в Бережници (пов. Стрий), в Городенці, Ягольници, Кобєрнїцах, Мілоцінї і Суходолї почнеть ся 1. липня.
Жертва званя. В Кракові помер д-р Станислав Дроба, доцент бактеріольоґії в краківськім унїверситетї та управитель ізоляцийного павільону шпиталя сьв. Лазаря. Д-р Дроба набрав ся від лежачого в ізоляцийнім павільонї сторожа Маслоня. Від Маслоня набрав ся отже сеї страшної недуги передше один хлопець та також помер. Заряджено всякі средства осторожности.
Краєве Бюро оплат шинкарських проти читальнї "Просьвіти". Пишуть: Наказом заплати з 22 сїчня 1914 р. ч. 55.263 вимірено читальни "Просьвіти" в Комарнї податок за “покутне пляшкованє пива”. Сего не було нікого. Мимо того на склепаря наяложено гривну — неправосильно, але мало ще сього. Рівночасно вимірено податок читальни “Просвіти” 160 кор. від 200 пива. Отсе нові засади правні! За недоказану провину слуги, кара на безвинного господаря. Всі вчинки кари гідні і треба… оподаткованя. Чим більше буде вчинків карних, тим більше буде податку. Кара окремо, а податок окремо. При таких засадах мирне пожити народів краю і придбанє фондів для краю запевнене. Просимо наших послів звернути увагу на сі нові нечувані практики автономічно-фіскальні. — Проти наказу заплати внесено рекурс, але він не полагоджений аж разом з рекурсами проти безправного урядованя хрунївських рад громадських, а податок тимчасом — стягне ся. 