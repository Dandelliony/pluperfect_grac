◦ ◦ ◦ ◦ ◦ ◦ ◦ ◦ ◦ ◦

Самостійна Україна. Полк ім. Грушевського.
БЕРНО (Ткб.) Українська Кореспонденція доносить, що сепаратистичний рух між українськими полками треває дальше. Утворено вже чисто український полк під іменем полку Грушевського.
Звідомленє ц. і к. ґенерального штабу з 2. серпня
Війна на сходї. Фронт ґенерала полковника архикн. Йосифа: Між долинами Ойтос і Кавіну ворог також вчера кинув в бій значні сили, щоби здобути Казінуль. Його наступи виконані по нагальнім огнї, не повели ся. Ворог кілька разїв наступав по обох сторонах долини Казіну. Цїлу годину тревала рукопашна боротьба. Росіяни по тяжких втратах подали ся.
Армія ґен. полк. Кевеша зискує на теренї в боротьбі. Гори в закутинї трьох країв на схід від Драґосез й околицї на північ від Кімполюнга в наших руках.
Війна з Італїєю і на Балканї. Нїчого нового.
Ромунська армія в руху.
ВІДЕНЬ (Ткб.) Пресова кватира доносить: Вчера Ромуни в незвичайно кровавій битві тричі пробували здобути наші становища коло долини Казіну, а о год. 6. по пол. пішли на них новим приступом. Рукопашна боротьба більше чим годину вагала ся то в одну, то в другу сторону, поки не відперто неприятеля, причім визначили ся секлєрскі війска. Коло год. 8. веч. поновив неприятель свій наступ під охороною найстрашнїйшого барабанного огня. Але осягнув тільки втрати.
В долинї Молдави й Сучави опирають ся Росіяни, але австро-угорські війска витревало сунуть вперед. По обох берегах Прута дійшли вони на 12. клм. від Черновець, опісля на віддаль арматного стрілу.
Подїї в Росії.
РОТТЕРДАМ. (Тбк.) 3 Петербурга доносять під датою 31. липня, що Керенський вчера вернув з головної кватири і що вигляди утвореня нового кабінету нерожеві. Кадети домагають ся між ин. відложеня розвязки земельної справи і форми правлїня, за те видїли виконуючої ради жовнїрів і селян постановили, що коалїційний уряд має зараз взяти до земельної реформи та перевести мир без анексій і контрібуцій на засадї, що народи самі мають становити про себе.
ПЕТРОГРАД. (П. Т. А.) Новий мінїстер внутрішних справ Церетелї видав обіжник до всїх правит. комісарів на провінції, щоби виступили проти всяких проб селянста, розвязаня земельної справи перед установчими зборами.
З Польщі.
ЛЮБЛИН (Ткб.) "Dziennik Narodowy" доносить, що в тих днях наступлять номінації президентів найвисшого судового трибуналу, суду апеляційного й окружних прокураторів і т. п. та що часть польських суднїв і урядників з Галичини перейде на етат ради стану. 