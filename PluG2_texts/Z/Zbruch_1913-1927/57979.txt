◦ ◦ ◦ ◦ ◦ ◦ ◦ ◦ ◦ ◦

Новий шеф ромунського штабу.
Париські дневники доносять, що новим шефом ромунського штабу ґенерального іменовано ґенерала Ляндевеско. Се іменованє має тільки формальне значінє, бо головну працю переняли француські і російські офіцири. До боку короля Фердинанда придїлено російського ґенерала Полїванова.
Присуд в справі Ґанадієва.
Болгарська аґенція доносить, що воєнний суд засудив 14 обжалованих, між ними бувшого мінїстра Миколу Ґенадієва за заговір, якого цїлю була державна зрада, а саме: Ґенадієва на 10 років примусових робіт і втрату прав після відбутя головної кари, прочих обжалованих на 8 років примусових робіт з тим самим заостренєм. 25 обжалованих увільнено.
Дальші покликаня у Франції. 
Війскова комісія французького сенату порішила підчас нарад над числом війска, просити правительство про негайні поясненя. Не взяті досї до війска з річників 1913—17 мають протягом 10 днїв ставити ся до нового перегляду. Посол Феррі предложив іменем війскової комісії палати пропамятне письмо з домаганєм, щоби вже тепер відбуто перегляд річника 1918.
Одна сукня для жінок. 
З огляду на теперішний воєнний стан і основні реформи, переводжені в усїх майже областях житя, предкладає анґлїйська ґазета "Daily Mail", щоби і в модї завести основну зміну. Виходячи з погляду, що боротьба з проявами моди не принесе богато успіхів, та що мода все зміняє ся і спричиняє нові видатки, анґлїйський дневник подає проєкт заведеня одної одинокої сукнї для усїх анґлїйських жінок. Се мала би бути дуже просто скроєна сукня, зложена з блюзки і спідницї в однім кусни. Таку сукню носять вже воєнні сестри милосердя, яких жіноча принада нїчого на тім не тратить. Постійне питанє, як убрати ся серед ріжних обставин, є тим самим полагоджене. Сукню таку можна убрати до працї, до реставрації і до театру. Найкрасше зробити її з темної матерії і прибрати білим ковнїром. Жінки, що люблять строїти ся, могли би після цїлодневної працї убрати иншу сукню, йдучи з хати на забаву чи до театру, а загал жінок буде мати без великих коштів і втрати часу відповідний стрій на кожду пору, в дома і поза домом.
Аскіт про поміч для Ромунїї.
ЛЬОНДОН (Райтер). На запит Карсона про положенє в Ромунїї заявив Аскіт в палатї громад:
Думаю, що не є можливим нї бажаним сказати тепер щось більше над те, що положенє в Ромунїї є предметом найпильнїйшої уваги анґлїйського правительства і всїх союзників. Від богатьох тижнїв не понехали ми нїякого можливого кроку і тепер робимо все, щоби помогти нашому хороброму союзникови, Ромунїї, в боротьбі. Сподїю ся, що не будемо руководити ся пересадним песимізмом. У Франції, Росії Анґлїї вже підприняті і будуть ще пороблені спільні зарядженя, у виконаню яких кождий з нас робить те, що в його силї, щоби дати поміч Ромунїї в її боротьбі за удержанє незалежности.
Воєнні комунїкати австро-угорського ґенерального штабу з 27 жовтня.
Війна на Сходї. Фронт арх. Карла: Наші наступи на північ від Камполюнґа і на південь від Предеалу роблять поступи. На угорсько-ромунській східній граници відперто ворожі протинаступи; коло Сарадорней наші віддїли здобули російську гірську точку Одори. Протинаступи Росіян не вдали ся.
Фронт кн. Лєопольда Баварського: В области австро-угорських війск не стало ся нїчого важного.
Війна з Італїєю. Артилєрійська і мінова дїяльність неприятеля проти наших становищ на височинї Красу і областей, положених за нею, зростала часами до великої нагальности.
Війна на Балканї. В Альбанїї нїчого нового.
Воєнні комунїкати нїмецького ґенерального штабу з 27. жовтня.
Західний терен війни. Ґрупа війск нїмецького наслїдника престола Рупрехта: При сильній огневій дїяльности артилєрії на північ від Сомми тільки вивідні віддїли зводили перепалки. На південнім березї нашим огнем, зверненим на неприятельські рови, спинено приготовлюваний Французами наступ в відтинку Fresnes-Mazancourt Chauines.
Фронт нїмецького наслїдника престола: Протягом дня артилєрійська боротьба на східнім березї Мози між Перцевим горбом і Воєвр була дуже сильна. В полудне Французи заатакували наші становища на схід від форту Дуомон, але їх відперто і спричинено їм значні втрати.
Східний терен війни. Фронт кн. Лєопольда Баварського: Над Щарою Росіяни ще два рази поновлювали свої наступи, але безуспішно. Залога ровів своїм огнем відперла компанїю, яка наступала. Дальше на південь при устю ріки Вездза шлеська краєва оборона здобула російські передні становища і полонила 1 офіцира і 88 жовнїрів. На фронтї під Луцком в відтинку Киселина був далї сильний російський гарматний огонь. В півночи наступив атак, який одначе зломано огнем перед нашими засїками.
Фронт архикн. Карла: В південній части лїсистих Карпат поновлені російсько-ромунські наступи скінчили ся нїчим. Наступи неприятеля на східну границю Семигороду відперто. На південь від Предеалу і в сторону Камполюнґа наші атаки зробили поступи.
Балканський терен війни. Ґрупа війск Макензена: Погоня за побитою армією Добруджі йде далї. Союзні війска дійшли до околицї Гарсови.
Фронт македонський: Не було особливих подїй. 