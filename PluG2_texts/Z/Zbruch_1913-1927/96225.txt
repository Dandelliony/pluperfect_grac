◦ ◦ ◦ ◦ ◦ ◦

Совітська Московщина і самостійна Україна. Московська «Правда», підчеркнувши це, що головною точкою польсько-большевицьких переговорів буде справа України, говорить від себе таке: Росія ніколи не визнасть самостійної України, бо це булоби для неї смертним ударом і відтялоби її від Чорного моря, не говорячи вже про вуголь і сирівці. Це булаби катастрофа. Без морських пристаней Росія не може істнувати і тому мусить в своїх руках тримати ціле побереже Чорного моря.   Соціялістична конференція в Ревелі.  В четвер 11. ц. м. виїхала до Ревеля делєґація Р.Р.S., зложена з послів тов. Зємєнцкого і Нєдзялковского на соціялістичну конференцію в Ревелі. На тій конференції буде обговорювана справа миру з большевиками.   Чесько-польська війна?  На тешинському Шлеску ситуація дуже напружена. З одного і другого боку були ексцеси. Дійшло до сутичок між населенням а навіть військом. Тешинський Шлеск стоїть в обличю нової війни.   Хліб за признання України.  З Брукселі доносять, що член української місії в Бельґії мав заявити дневникарам, що ціллю місії є здобути признання України та поінформування союзників про положення України, яка є правдивим шпіхліром. 4.903 українських кооператив відрубно від московських є готові розпочати висилку хліба й сирівців. (ПАТ.)   Нова мапа Европи.  Одно з найбільших скандинавських видавництв "Нют Нордіск Форляґ" (Копенгаґа Крістіянія) — випустило щойно мапу нової Европи по світовій війні. На мапі означені нові границі старих европейських держав, а також границі нових держав, що повстали після війни. Україна означена на цій мапі як найбільша з усіх нових держав. Границі України на півночі, сході і півдні визначені досить точно, лише на заході границя між Польщею та Україною проведена на користь Польщі.   Заборона похоронів в Америці.  Наслідком великого числа жертв інфлюенци комісар здоровля в Шікаґо заборонив справляти помершим публичні похорони. Не вільно помершого брати до церкви або якого иншого публичного місця. Не вільно робити процесій або збиратися коло катафальку помершого.   Що чувати в світі? Соціялісти Норвеґії заявилися проти вступлення Норвеґії до союза народів та в парляменті переголосували їх буржуазні партії. Вибори до ради родичів в Берліні, які відбулися цими днями, дали вислід: независимі соціялісти дістали 24.000 голосів; 10.000 голосів дістали праві соціялісти, а 39.000 голосів дістали "христіянські неполітичні" кандидати. Вибори в Чехословаччині мають відбутися в неділю 18. цвітня до палати послів, а в неділю 25. цвітня до сенату. Франція запротестувала через своїх делєґатів на конференції в Лондоні проти ревізії версальського договору. Вільсон обстає при удержанню Рєки при Югославії та домагається для Альбанії права самоозначення. Німеччина має дістати дозвіл на розписання заграничної позички для закупна поживи. Японський мікадо рішив розвязати палату послів. В цей спосіб остане Японія без парляменту. Це викликало велике обурення японської публичної опінії.   Вперед! 