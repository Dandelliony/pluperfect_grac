◦ ◦ ◦ ◦ ◦ ◦ ◦ ◦ ◦ ◦

Стало ся, чого можна було сподївати ся. Сербія дала на австро-угорську ноту відповідь, яку австро-угорська дипльоматия признала невдоволяючою, — і між обома державами наступило зірванє дипльоматичних зносин, за чим мають піти воєнні кроки, до яких обі держави приготовляють ся з найбільшим поспіхом.
А одначе ще на кілька хвиль перед відмовною відповідю Сербії запанував був на цілій лїнїї оптимізм. На основі голосу офіцияльної Самоуправи прийшло з Білгороду донесенє, що Сербія приймає умови Австро-Угорщини. Чи правдива верзия, яка каже, що сербське правительство з королем Петром і престолонаслїдником Олександром справдї мало намір згодити ся на австро-угорську ноту і аж протест офіцирського корпусу вплинув на зміну того наміру, — чи дати віру верзиї, що поголоска про згідливість Сербії була тільки тактичним (тут додають також і біржевим) маневром, — годї знати. Досить, що після недовгого оптимістичного настрою перед усїми стала жива дїйсність: дипльоматичні зносини зірвані, воєнні приготованя в повнім розгарі.
Серед сих приготовань — крім мобілїзациї — маємо цілий ряд виїмкових заряджень, між якими на особливу увагу заслугує розпорядок загалу мінїстерства про завішенє артикулів 8-13 основного закона з 27. грудня 1867, Вдз. 142, про горожанські права, як також инші цісарські й мінїстерські розпорядки, які оголошуємо на иншім місци.
Окрему увагу звертаємо на зарядженє в справі зелїзниць. Се зарядженє треба при кождій нагодї пояснити як найширшим кругам населеня, щоб не було нїяких нещасть, які можуть бути, коли населенє, несьвідоме справи, не буде приміняти ся до того зарядженя.
Так само треба при кождій нагодї поясняти як найширшим кругам населеня, що нема потреби бояти ся за ощадности, зложені в публичних банках і касах, а навпаки зложені там гроші в такі бурливі часи ще найпевнїйші. Инакше — масове вийманє ощадностий з банків і кас може принести не тільки економічному житю великі шкоди, але також тим одиницям, які виймають гроші — через утрату процентів, спекуляциї ріжних аґентів і т. д.
Треба також звернути увагу населеня, щоби вміло як слїд держати ся супроти підшептів ріжних провокаторів і аґентів, які особливо між нашим народом певне старати-муть ся ловити рибу в мутній водї: перші, щоби здискредитувати наш нарід в очах Австриї, другі, щоб ширити росийську пропаґанду.
Зірванє дипломатичних зносин.
Посол Ґісль покинув Білгород.
БІЛГОРОД. (Ткб.) Президент Пашіч явив ся перед 6. годиною вечером в австрийсько-угорськім посольстві і вручив невдоволяючу відповідь на нашу ноту.
Бар. Ґісль нотифікував сербському правительству зірванє дипльоматичних зносин і виїхав о годині 6.30 вечером разом з персоналом посольства з Білгороду.
Вже передтим, о годинї 3. пополудни сербське правительство зарядило мобілїзацію цілої сербської армії. Двір, правительство і залога покидають Білгород, правительство має бути перенесене до Краґуєвача.
БІЛГОРОД. (Ткб.) Бар. Ґісль разом з персоналом є вже в Земуни.
Опіку над австрийсько-угорськими горожанами в Білгородї обняв нїмецький посол.
Бар. Ґісль вже у Відни.
ВІДЕНЬ. (Ткб.) Австрийсько-угорський посол у Білгородї бар. Ґісль приїхав сюди о год. 1.40 сполудня.
Заява австрийського мінїстерства.
В суботу вечером о годинї 7.30 видало мінїстерство заграничних справ отсю заяву:
Саме одержали ми відомість, що сербське правительство о 3. годинї пополудни змобілїзувало цілу армію. Король, сербське правительство і всї власти опустили вже Білгород і гарнїзон вийшов зі столиці також.
Відповідь сербського правительства вручено бар. Ґіслеви, котрий признав її невистарчаючою і о годинї 6.30 вечером разом з персоналом посольства виїхав з Білгороду.
Супроти сього австрийсько-угорське правительство поробить усї приготованя, за котрі відвічальність спаде на Сербію.
Нотифікация зірваня дипльоматичних зносин.
ВІДЕНЬ. (Ткб.). Вчера пів до 12. перед полуднем нотифіковано тутешному королївському сербському послови Иовановичеви зірванє дипльоматичних зносин і рівночасно видано йому пашпорт.
Сербський посол з Будапешту виїхав.
БУДАПЕШТ (Ткб.). Сербський ґенеральний консуль Мілянкович і віцеконсуль Мінціч виїхали з родинами до Білгороду.
Сербський посол з Відня ще не виїхав.
ВІДЕНЬ (Ткб.). Відїзд сербського посла з Відня досї не наступив.
Частинна мобілїзация.
ВІДЕНЬ (Ткб.). Цісар зарядив частинну мобілїзацию австрийсько-угорської армії і частинне покликанє загального ополченя. Про близші зарядженя можна довідати ся з оповіщень, котрі у відносних територияльних війскових просторах будуть публично оголошені.
БЕРЛЇН (Ткб.). Австрийсько-угорський ґенеральний консулят видав оповіщенє, повідомляюче обовязаних до війскової служби про заряджену в Австриї частинну мобілїзацию. 