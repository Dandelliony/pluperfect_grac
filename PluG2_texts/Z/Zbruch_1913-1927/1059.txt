Територияльне відшкодуванє для Румунії.

Румунїя домагає ся, як звісно, за свою невтральність в часї балканської війни досить значного територияльного відшкодованя від Болгариї.
Румунське правительство домагає ся від Болгариї, щоби відступила своїй північній сусідцї не лише Сілїстрию з фортами (місто на північнім сходї болгарської териториї, над Дунаєм), але також значний пас землі на захід від Сілїстриї, здовж Дунаю аж до твердинї Тутракан. А знова відси від Тутракану мав пійти границя на схід до Чорного Моря (о 20 кільометрів на північ від пристани Варни). В той спосіб дістала би Румунія болгарський простір землї від Тутракану на заході до Чорного Моря аж по пристань Каварну і Бальчік. Отже на сїм просторі, який дістала би Румунїя, одержала би вона важне укріплене місто Сілїстрию на півночи, на захід від нього кріпость Тутракан, на схід місто Добріч (зване ще за турецького панованя Басарджік) і дві пристани : Каварну і Бальчік. Між Варною і Бальчіком мали би Болгари ще тільки одну малу пристань Евксіноґрад.
При такім вирівнаню границї румунська Добруджа (східна часть держави між Дунаєм і Чорним Морем) значно побільшила ся би, стала ся би провінциєю здатною до економічного житя, а вкінци була би забезпечена беред забором з болгарської сторони. Слід тут згадати про один інцидент, який оправдує побоюваня Румунії що-до забору Добруджі. Іменно недавно появила ся була в Софії урядова карта ґенерального штабу, на якій Добруджа фіґурувала як болгарська провінция. Проти сього виступило румунське правительство при помочи інтервенциї в Букарештї і наслїдком сеї інтервентиї болгарський мінїстер війни усунув сю карту з обігу.
Не можна дивувати ся вразливости Румунії. Бо за Добруджу вона солоно заплатила. Як звісно, посідала вона від париського конґресу більше урожайний і вартісний простір, а саме часть Бесарабії, яку мусїла по берлінськім конгресі в 1878 р. відступити Росиї. Була се „истинно-русская" нагорода для Румунії за її великі прислуги, які румунська армія віддала Росиї підчас росийсько-турецької війни в 1877 і 1878 р. Без румунської помочи Росия була би може і не здобула Плєвни.
Добруджа се безводна, мало урожайна країна, трохи степова, трохи гориста. Більша частина сього краю гориста і спадає стрімко на схід до Чорного Моря та на захід до Дунаю. З погляду економічного Добруджа не представляє більшої вартости, але має вона велике значінє із стратегічного погляду. Туди веде шлях воєнних походів з півночи проти Царгорода. Тому то вже римський цїсар Траян збудував там від Дунаю аж до Чорного Моря оборонний вал, по якім доси остали ся слїди в околицї між Черноводою і Кістенджем. Сей вал мав бути перепоною в поході варвар. Туди ішли також росийські війска на Адриявополь в 1829 р., а опісля в 1854 р.
Турки, котрі посїдали Добруджу від 1396 р. до 1878 р., поселили там Татар з Криму і Черкесів з Кавказу. Знамените стратеґічне положенє Добруджа має ще більше значінє через те, що беріг Дунаю від неї висший нїж західний, отже надає ся специяльно для артилєриї. Туреччина була там побудувала сильний оборонний чотирокутник: твердині Рущук і Сїлїстрию над Дунаєм, Шумлю в глибинї Болгариї і Варну над Чорним Морем. В тім чотирокутнику Туреччина збирала свої війска для оборони перед росийською інвазиєю.
По скінченю росийсько-турецької війни одержала Болгария сей чотирокутник твердинь, але з тим, що кріпости будуть знесені; та се стало ся лише в дуже малій частинї, щоби виглядало, що нїби то Болгария сповнила свої зобовязаня. Сїлїстрия, яка лежить над Дунаєм біля румунської границі, має дуже велике війскове значінє. Лежить проти румунської місцевости Каляраші на важнім шляху для переправи через Дунай, який в сїм місци широкий на півтретя кільометра. Населенє Сілїстриї має тепер понад 12.000 населеня, з чого половина в Турки, а решта Болгари, Греки і Жиди. Взагалі і в тій части Болгариї і в Добруджі мимо еміґрациї є ще значний процент Турків.
Сілїстрия в росийсько-турецьких війнах грала важну ролю. В 1829 р. здобув її росийський ґенерал Красовський аж по 6-місячній облозї. В маю 1854 р. ґенерал Паскевич приступив до облоги Сілїстриї з росийською армією, але відступив від облоги дня 26. червня. Також і в 1877 р. росийська армія не могла здобути Сілїстриї. Аж в лютім 1878 р. Турки уступили ся із Сілїстриї, яку одержала Болгария. Але замість після берлїнського договору знести фортифікациї сеї кріпости, Болгари їх ще скріпили і нинї Сілістрия є найсильнїйшою наддунайською твердинею. І се передівсїм промовляв за тим, що Болгари не хотять віддати сеї твердині Румунам.
Мала кріпость Тутракан, якої також домагав ся Румунія, має бути на будуче граничною точкою над Дунаєм. Тутракан мав до 10.000 мешканцїв. Крім того мала би Румунія одержати місто Добріч, яке має понад 15.000 мешканців і чорноморські пристани: Каварну (3.700 мешканців) та Бальчік (до 7.000 мешканців), з якого виходить богато збіжа на вивіз.
Отже Румунія домагає ся майже цілого сілїстрийського округа (3.010 квадратових кільометрів простору зі 112.000 населеня) та майже половини варнавського округа (2.820 квадратових кільометрів в 215.000 мешканців); значить — 5.000 квадратових кільометрів простору. 