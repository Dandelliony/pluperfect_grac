◦ ◦ ◦ ◦ ◦ ◦ ◦ ◦ ◦ ◦

Воєнна хроніка від 5. до 11. цьвітня.
Минулий тиждень минув серед завзятих боїв, які обняли однак лиш незначні простори обох довжезних фронтів. Великі зусиля Французів між Мазою й Мозелею та Москалїв в Карпатах не принесли нїяких більших успіхів.
На східнім теренї війни
не було 5-го нїяких більших операций, Московські атаки в північній Польщі та в Карпатах успішно відперто. 6-го відперто Москалїв коло Кальвариї та Авґустова, побито їх у Високім Бескидї над Лябірцем і полонено їх 7600. Під Оттинїєю відперто нічний напад Москалїв, коло Устя епископського знищено два московські баталїони. 7-го знищили Нїмцї коло Клайпеди московський баталїон і взяли з него 360 людий в полон, Московські атаки коло Кальвариї та Авґустова відперто. Над Лябірцем забрано Москалям 2 гармати, 7 машинових крісів, 5000 рушниць і 930 полонених. На Покутю були лиш канонади. 8-го закінчила ся великодна битва в Бескидї відпертєм всїх московських атак, при чім 10.000 Москалїв дістало ся до неволї. В Краківщинї й Польщі був цїлковитий супокій задля лихої погоди і страшних доріг. 9-го не було на долах, крім атаки Москалїв під Кальвариєю нїяких більших операций, у Високім Бескидї відбито Москалїв в кількох місцях і полонено їх 1600. 10-го відперто Москалїв з великими стратами під Кальварією. В Бескидї здобули Нїмцї важну позицию коло Тухольки. Над Стриєм і Опором відперто Москалїв. 2150 полонених і 15 машинових крісів дістало ся в руки союзників. 11-го відперли Нїмцї Москалїв коло Мариямполя, Кальвариї Клїмків і Плонська причім взяли 80 полонених і 3 машинові кріси. На південь від Висли зачали Москалї сильну канонаду. У Високім Бескидї полонено 720 Москалїв і здобуто 2 машинові кріси. На Покутю були лиш канонади і поменчі перепалки.
На західнім теренї війни
були 5-го лиш дрібнїйші перепалки. На отверте місто Мюльгейм кидали француські лїтаки бомби. 6-го були дуже сильні атаки між Мазою та Мозелею, однак не принесли нїяких вислїдів. 7-го відперто Французів в Арґоннах, коло Верден, Комбр, Флїрей і у Воґезах. 8-го трівала француська офензива дальше, однак всяка натуга пішла на дармо серед величезних втрат: коло Верден, Комбр, Ст. Мієль, Єї, Айрмон, Флїрей і в славнім "панотцевім лїсї". У Воґезах йшли дальші бої. 9-го посунули ся Нїмцї наперед над Ізерою причім забрали Бельґійцям 100 полонених і 2 машинові кріси. Ренс знов збомбардовано, під Лє Менїль здобуто 2 машинові кріси. Між Мазою а Мозелею відперто всї француські атаки. 10-го потерпіли Французи великі втрати між Мазою і Мозелею, 5 машинових крісів і сотка полонених дістала ся в нїмецькі руки. 11-го посунули ся Нїмцї вперед над Ізерою і відперли всї француські атаки між Мазою а Мозелею. 900 полониних і 11. машинових крісів попало в нїмецькі руки.
Дотеперішні здобутки Нїмцїв є 813000 полонених і 5510 гармат.
На південнім теренї війни
збомбардовано 6-го у відповідь за обстрілюванє Орсови, сербську столицю Бельґрад.
На мори
продовжалась бльокада Анґлїї. 5-го затоплено три англїйські кораблї, 6-го оден. 7-го прийшла вість о погибненю нїмецького підводного судна "U 29", 8-го інтерновано на власне бажанє нїмецький помічний кружляк "Ейтель Фрідріх" в Нюпорт Нюс в З'єдинених Державах. 9-го стратили Англїйцї малий кружляк Спайдер. 10-го два торговельні кораблї.
На турецькім теренї війни
закинули союзники форсованє Дарданелїв по ушкодженю ще двох їх кораблїв, 6-го відплила часть їх сухопутних сил до Сириї, часть до Єгипту. У Вірменїї, коло Ішкан прогнали Турки Москалїв по 18 годиннім бою за границю. 7-го пробували Англїйцї вийти на сушу коло Енос, але Турки їх прогнали. Тогож дня била ся турецька кіннота з Анґлїйцями коло Ель Кантара над суезьким каналом, 9-го обстрілювала анґлїйська фльота пристань Ґазу в Палєстинї. 