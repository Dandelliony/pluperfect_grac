 ◦ ◦ ◦ ◦ ◦ ◦ ◦ ◦ ◦ ◦ 

Цісар Вільгельм у Відни.
ВІДЕНЬ. (Ткб.) Цісар Вільгельм приїхав сюди вчера перед полуднем. На двірци в Пенцінґ повитав його цісар Франц-Йосиф, архикнязї і кн. Кумберлянд, також представники властий. Монархи привитали ся дуже сердечно і два рази поцілували ся. Німецький цісар привитав ся з архикнязями і кн. Кумберлянд, перейшов перед почесною компанїєю, почім монархи поїхали до Шенбруну. Там було привитанє двірських достойників і архикнягинь. Опісля Вільгельм пішов до кімнат цісаря Франца Йосифа, де перебув довший час.
ВІДЕНЬ. (Ткб.) В снїданю в Шенбрунї взяли участь крім монархів з двором всї перебуваючі у Відни члеви цісарського дому, члени нїмецької амбасади, мінїстер заграничних справ ґр. Берхтольд, президент мінїстрів Штірк і Тіса та найвисші достойники двора. В середині другого стола сидїли оба цісарі побіч себе, по правици Вільгельма архикнягиня Зита, по лївій цісаря Франц Иосифа архикн. Мария Анунцията. По снїданю оба монархи мали "cercie".
На мостї перед замком уставили ся співаки з Липска й уладили монархам овацию.
ВІДЕНЬ. (Ткб.) Цісар Вільгельм приняв вчера о год. 12.30 в полуднє князя Кумберлянд; при тім був і цісар Франц Йосиф. Опісля приняв нїмецький цісар ґр. Берхтольда і Тісу. В часї cercle-у розмовляв цісар Вільгельм довший час з ґр. Штірком.
По полудни цісар Вільгельм був на візитї у кн. Кумберлянд. Архикн. Педро Фердинанд одержав від цісаря Вільгельма ордер чорного орла.
ВІДЕНЬ. (Ткб.) Цісар Вільгельм був у кн. Кумберлянд зі своїм двором цілу годину і їв у нього підвечірок.
О год. 5.30 вечером відїхав нїмецький цісар до Триєсту.
Цісар Франц Йосиф відпровадив його на дворець. На перонї зібрали ся члени німецької амбасади з амбасадором Чіршким. Цісар Франц Йосиф підпровадив нїмецького цісаря до сальонового воза і дуже щиро з ним попращав ся; оба монархи поцілували ся. Цісар Франц Йосиф був на перонї аж до відїзду поїзду, почім попрощав ся з членами нїмецької амбасади.
В часї пращаня на двірци надав цісар Вільгельм амбасадорови Чіршкому ордер Червоного орла; се відзначенє амбасадора є висловом особливого признаня нїмецького цісаря для амбасадора за його дїяльність на поли зберіганя приявних і сердечних відносин між Австро-Угорщиною і Нїмеччиною.
ВІДЕНЬ (Ткб.) Wiener Abendpost витає приїзд цісаря Вільгельма як видимий знак союза обох держав, котрий то союз в осени буде сьвяткувати свій 35 літний ювілей істнованя. Сей зїзд привитають не тільки народи обох держав, але також всї приятелі мира. Союз між Австриєю і Нїмеччиною, котрий опісля через приступленє Італїї перемінив ся в потрійний союз, проявляв все мирні ціли і все був охороною сьвітового мира.
БЕРЛЇН (Ткб.) Vossiche Ztg., обговорюючи візиту цісаря Вільгельма у Відни і Венециї, бачить в нїй скріпленє потрійного союза і доказ сили держав, котрі він лучить. Тепер показуєть ся в цілій повни, що держави потрійного союза злучені не якоюсь мрачною полїтикою чутя, а спільними інтересами, супроти котрих мусять уступити всї противенства. Коли ж тепер всї переконають ся, що потрійний союз сильний, тодї зникнуть побоюваня і воєнні вісти. Хто одначе дійсно бажав би посварити ся з потрійним союзом, той мав би до згриженя не оріх, а крицю.
БУДАПЕШТ. (Прив. тел.) Pester Lloyd доносить, що цісар Вільгельм возьме участь в сьогорічних великих маневрах на Угорщинї.
ВІДЕНЬ (Прив. тел.) Morgen пише, що приїзд цісаря Вільгельма до Австриї є доказом добрих відносин між обома державами, а тим самим відповідають комбінациї про німецько-австрийський союз. Вправдї клєрикальні впливи в Австриї пруть до того, щоби Австрия оперла ся на католицьку державу, одначе сї впливи не зуміли досї відірвати Австрию від потрійного союза. 