◦ ◦ ◦ ◦

Від Анни до Каяфи. Ми одержали отсе письмо: Дня 30. січня ц. р. польські жандарми, приарештували у Лабовій Івана Вислоцького, закували в кайдани і відвезли до Нового Санча, де його асентирували, заприсягли і казали робити реклямацію. Реклямацію зроблено на підставі гіпотечного витягу на 96 морґів землі, з чого є около 32—35 морґів поля надаючогося до управи, решта ліс, пасовиска, луки та неужитки. Приділено його до запасової компанії польських саперів. Реклямацію польські власти відкинули, мотивуючи, що має більше як 40 морґів землі, та може винаймити собі господаря, а сам нехай служить. Справу реклямації віддано адвокатови, котрий по одержанню відмовної резолюції вніс спротив (рекурс) до Д.О.Ґ. в Кракові. Відповіди на цей рекурс досі ще нема. Кромі цього внесено представлення засадниче до міністерства у Варшаві, чи Українці з Лемківщини мають служити при польській армії. Відповіди не одержано. Дня 8.IV.1920. за телєґрафовано до п. Пілсудского у відомій справі, на що наспіла відповідь, що справа відступлено міністерству військових справ до полагодження, одначе досі справа не полагоджена і Іван Вислоцький служить дальше при польській армії.   Львівський маґістрат подає до відома, що купці районової продажі нафти повинні негайно зголоситися в XVII. Д. маґістрату вул. Пекарська ч. 11 II. п. в ціли відібраня карт побору нафти.   Додаткові рації для робітників. В ціли приділення додаткової рації апровізаційної для робітників на підставі розпорядку міністерства апровізації з дня 8/VI 1910. маґістрат м. Львова взиває власників зглядно управителів промислових заведень, які затруднюють що найменше 5 або більше робітників за виїмком млинів і пекарень, аби найдалі до 7. мая зложили в протоколі бюра XVII. Б. Деп. маґістрату вул. Пекарська, ч. 11., ІІ п., лісту робітників з поданням імен і назвищ, віку, роду праці, і місце замешкання. Лісти має потвердити Союз промислових і рукодільних стоваришень.   Львівський університет в соймовім будинку. В понеділок пополудни польські власти передали соймовий будинок на університетські ціли. Це відбулося в присутности членів академічного сенату, представників військових і цивільних властей та польської академічної молодіжи. Найперше буде перенесений до нового будинку правничий виділ.   Зловлення шайки бандитів в Перемишлі. В Боґушівці під Бірчею напала шайка бандитів на дім Франца Войтовича і зрабувала 1.600 долярів і 17.000 марок. На днях зловлено провідника шайки Ясінського і його спільників. Зловив аґент поліції на Загірю в Перемишлі. Ясінський в хвилі арештування боронився револьвером. Ціла шайка під ключем, буде відповідати перед наглим судом.   Шеф польського міністерства залізниць під ключем. Шефа секції міністерства залізниць інж. Кржижановського арештовано за перепачковування ліків досовітської Росії. В тій ціли часто виїжджав він "на інспекцію" до Проскурова. Кржижановський був шефом одної з найважнійших секцій т. зв. "експльоатаційної" і мав у богатьох справах рішаючий голос. Можна собі уявити, як той пан "експльоатував"!   Сьогорічна весна є найтеплійша з усіх на протязі 100 останніх літ. Загально ворожать, що й сьогорічне літо буде тепле і сухе.   Громадська думка 