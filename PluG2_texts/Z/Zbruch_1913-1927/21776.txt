◦ ◦ ◦ ◦ ◦ ◦ ◦ ◦ ◦ ◦

Війна в Мексику.
Конфлїкт між Злученими Державами і Мексиком увійшов у нову фазу. Республики полудневої Америки, з Арґентиною й Бразилією на чолї, запропонували своє посередництво в ціли мирного полагодженя конфлїкту. Як видко з телєґрам, президент Вільсон прихильно приняв се посередництво. Таким чином правительство Злучених Держав відступило від свого первісного становища, що воно властиво не має з ким вести переговори в Мексику. На таку зміну мусїв вплинути передовсім той факт, що бльокада портів, занятє Тампіка і Веракрузу зовсїм не зробили на Мексиканців того вражіня, якого сподївало ся правительство Злучених Держав.
Навпаки, становище Гуерти в країні є сильнїйше, нїж було перед тим, а Американці опинили ся перед тяжким питанєм — що робити далї. Думати про похід в середину країни нема чого при її величезних розмірах, при воєвничім дусї мешканців і слабости американських воєнних сил. А орґанїзувати війско, щоби розпочинати велику сухопутну війну — се підприємство яке потягне за собою величезні видатки й якого успіх є дуже сумнівний. Ось причини, що змусили президента Вільсона приняти посередництво полуднево-американських держав.
Війну з Мексиком розпочали Злучені Держави з виразно імпериялїстичними тенденциями. Мексико числить коло 2 мілїонів квадратових кільометрів, значить, є майже чотири рази більше від Австро-Угорщини. Але число населеня виносить по перепису з 1910 року лише 15 мілїонів, значить, лише трохи більше, як третину населеня Австриї. Таким чином, Мексико насамперед є богатою скарбницею добрих ґрунтів. Рільнича господарка там дуже екстензивна з панованєм лятифундий, а в додатку випас худоби переважає над рільництвом. Головним продуктом рільництва є кукурудза і три чверти населеня живуть з рільництва. Одначе в берегових низинах з тропікальнйм клїматом дуже добре вдаєть ся управа бавовни, тютюну, цукру, ванилї. Сї галузи сільського господарства потребують вкладу капіталу, і тому вони є дуже ласим кавалком для Американців. Та ще в більшій мірі притягає їх увагу гірництво. В Мексику знаходять ся дуже добрі копальнї срібла, і ще досї ціла третина сьвітової продукциї срібла походить з Мексика. Останнїми десятилїтями незвичайно зросла також продукция золота. Крім того є в Мексику богаті поклади міди, олова, цини, антімону й живого срібла.
Та найважнїйшим обєктом змагань американського капіталу є величезні жерела нафти, які відкрито перед десятьма роками. Вони знаходять ся здебільшого на побережу затоки коло Тампіко, і тому їх дуже добре можна експортувати. Тому власники американського нафтового тресту прикладають всї стараня, щоби забрати сї жерела в свої руки.
Війна Злучених Держав з Мексиком увійшла тепер в стадию переговорів. Треба дуже сумнївати ся, чи прибере вона більші розміри. Одначе не підлягає сумнївови, що Злучені Держави доложать заходів, щоби запевнити собі економічну геґемонїю в Мексику.
ВЕРАКРУЗ. (Ткб.) Від нинї має тут над головною кватирою контрадмірала Флечера американський прапор.
ВАШІНҐТОН. (Пр. тел.) Гуерта приняв посередництво полуднево-американських републик.
НЮ ЙОРК. (Пр. тел.) New York Herald доносить, що Бріян заявив, що вістка про розстріленє американських горожан Мексиканцями не є правдива. Також европейські посли заперечили сю вістку.
ЛЬОНДОН. (Пр. тел.) Наслїдком інтервенції полуднево-американських републик здержано воєнні операциї.
БЕРЛІН. (Пр. тел.) Berliner Tageblatt доносить з Ню Йорку, що принятє Вільсоном і Бріяном посередництва полудневих держав викликало між членами конґресу остру критику. Домагають ся там аґресивних кроків. Одиноким вислїдом медияциї буде мабуть проволока випо відженя війни. Незважаючи на посередництво правительство дальше готовить ся до війни.
Коли американська фльота в Тампіко відплила трохи від берега, вибухли заворушеня проти Американців в околици Аквас Калїєнтес. Мексиканці задержали і увязнили ґрупу збігців, між якими був також американський консуль.
Нїмецькі й анґлїйські воєнні кораблї перешукують мексиканське побереже і приймають на поклад збігців з Мексика. 