Ще про відокремленя Галичини.

Львів, 18. грудня 1916
Коли вірити віденським донесеням польської преси, а не вірити їм нема причини, — то міродатним польським полїтикам і звязаним з ними на сїй точцї певним державним кругам нинї дуже вже спішно з переведенєм відокремленя Галичини дорогою позапарляментарною. Змобілїзовано до сеї справи по польській сторонї всї можливі фахові сили в области державного права, статистики, економії, фінансів і з'орґанїзовано подїл працї задля швидкого і доцїльного поконаня великанських вимог, які до творцїв закона про відокремлену Галичину в рамах перебудованої австрійської конституції виступають з усїх сторін сеї тяжкої проблєми. Поки ходило тільки про полїтичний клич, про популяризованє гасла відокремленя Галичини, доти доволї було першого-лїпшого аґітатора, надїленого посольським мандатом, в родї Вольфа або Заморського, щоби відповідно голосно розповідати світови: ось чого нам хочеть ся — відокремленої Галичини! Але коли справа перейшла з обсягу пропаґанди і голословної аґітації в область здїйснюваня, в ту саму мить пішли в кут пп. Вольфи і Заморські, а на чергу прийшли люди знаня, фаховцї — не припадкові дилєтанти, а таки справдішні фаховцї в области державного права, економії, статистики і т. и., — і до них звернула ся держава з одного боку, польське коло з другого боку, щоби виконали велике і трудне дїло законодатної будови відокремленої Галичини. Що поміж сими людьми знаня і фахової наукової працї є послів тільки дрібний процент, про се легко може переконати ся кождий, хто гляне на склад відповідних комісій.
Проти клича відокремленя Галичини, а навіть можна сказати, рівнобіжно з ним, ставить українська полїтика домаганє національно-територіяльного подїлу Галичини. Коли як коли, а в нинїшних, може переломових днях, повинен сей клич уже стояти поза обсягом звичайної собі посольської і аґітаторської пропаґанди, а повинен вже виступати перед полїтичним світом у видї викінченого предложеня, з кождого погляду відповідаючого своєю обдуманістю і основністю тим правничим, статистичним, економічним і фінансовим вимогам, без яких поважно про таку річ нїхто тямучий не може говорити.
Питаємось: Чи покликані до сього українські полїтичні представники вже мають таке предложенє? Чи з'орґанїзували бодай підготовну фахову працю над виробленєм його?
Серед теперішніх відносин почтових і комунїкаційних не маємо відомостей з Відня, щоби катеґорично відповісти на сї подавляючої ваги питаня. А не маючи відомостий, не можемо сказати, як і на скільки українське представництво у Відни в сїй зворотній хвили розуміє і виконує накинену йому обставинами і національним інтересом велику задачу. Суспільність хоче вірити, що зроблено те, що треба було зробити, та що супроти всесторонно обробленого еляборату про відокремленє Галичини міродатні круги одержать бодай неменше основно виготовлене предложенє про нашу правно-полїтичну формацію в сїй країнї. Ходить очевидно о дїйсно фахову працю, а не о аґітаційну промову і не о дилєтантські, на колїнї писані "меморіяли"!
Знаємо, що перед спиненєм дїяльности Загальної Української Ради гурток людий з нашого наукового і полїтичного світа від довгих місяцїв тихо і основно працював день за днем з рамени З. У. Р. над зібранєм і опанованєм історичного, правно-полїтичного і передовсїм статистичного матеріялу для сеї цїли. Питаємось: Що стало ся з працею сею і з її дотеперішними вислїдами? Чи використали її наші представники полїтичні? Чи замість неї з якихсь причин з'орґанїзували наново ту саму, необхідну і неминучу роботу? Чи може нетільки люди сї, а й праця їх, попали ся в той проскрипційний круговорот, з якого від 5. падолиста до нинїшного дня не може висвободитись українська полїтика?
Не відповідаємо на сї питаня, не критикуємо нїкого і не докоряємо нїкому. Ставимо тільки питаня, які кождий тямучий, не заслїплений фразами український громадянин у сих критичних хвилях мусить ставити до себе і до своїх представників. Ждемо, щоби відповідь випала так, як повинна випасти відповідь полїтично зрілого представництва народу, який вже дорого заплатив "шкільну оплату" на своїм шляху до осягненя полїтичної зрілости. Відповідь — основною працею і переконуючими дїлами! 