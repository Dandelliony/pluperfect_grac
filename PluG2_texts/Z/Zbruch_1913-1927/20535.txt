◦ ◦ ◦ ◦ ◦ ◦ ◦ ◦ ◦ ◦

Державна позичка.
ВІДЕНЬ (Ткб.). Управитель мінїстерства скарбу уповажнив консорцию банків з почтовою касою ощадности на чолї до обнятя 4 і пів процентової позички в касових асиґнатах, котрі маєть ся амортизувати протягом 15 лїт льосованями в сериях. Номінальна вартість позички виносить 396,000.000 К. В ціли переведеня позички принято до консорциї ряд банків в Нїмеччинї, Голяндиї, Італїї і Швайцариї.
Збільшенє артилєриї.
ВІДЕНЬ (Пр. тел.) Die Zeit доносить, що як заявляє війскова адмінїстрація, показала ся конечна потреба виеквіпувати кожду дивізию піхоти 60 гарматами. Таке збільшенє артилєриї коштувати буде 150 мілїонів корон.
Листові телєґрами між Австриєю і Нїмеччиною.
ВІДЕНЬ (Ткб.) З днем 1. цьвітня введеть ся листові телєґрами між Австриєю і Нїмеччиною. Одно слово коштувати буде 3 сотики, але телєґрама буде коштувати найменше 60 сотиків.
Цісар Вільгельм на Корфу.
ВЕНЕЦИЯ (Ткб.) Цісар Вільгельм нинї рано на своїм яхтї "Гогенцолєрн" виїхав до Корфу.
АТЕНИ. (Ткб.) Королївська пара прибула на Корфу. Часописи доносять, що цісар Вільгельм відвідав Атени.
ЦАРГОРОД. (Ткб) Ходить чутка, що цісар Вільгельм візвав до себе на Корфу тутешного німецького амбасадора Ваґенгайма.
Анархія в Альбанїї.
ПАРИЖ. (Пр. тел.) Temps доносить з Дураца, що там панує справжня анархія, так, що треба буде запровадити воєнний стан.
Як зачувати з італїйських жерел, прийшло до великого непорозуміня між президентом мінїстрів Турканом пашою і мінїстром війни Есадом пашою, так, що грозить розлам в кабінетї і боротьба між прихильниками обох мінїстрів. Як скінчать ся сї непорозуміня, годї предвидїти, але можна сказати, що Альбанїя стоїть перед новими небезпеками.
ВІДЕНЬ. (Пр. тел.) Albanische Korrespondenz доносить з Дураца: В тутешних полїтичних кругах звертають увагу на се, що небавом минає реченець, який великі держави визначили Грециї до опорожненя Альбанїї. Альбанїя хотїла сю справу полагодити мирною дорогою, але коли се не вдало би ся, то ужиє енерґічних способів.
Два мілїярди на національну оборону.
ПАРИЖ (Ткб). Палата депутованих радила над проєктом закона, який уповажнює мінїстрів війни і маринарки до ужитя двох мілїярдів франків, яко одноразового видатку на національну оборону. По промові мінїстра війни переведено ґенеральну дискусию і проєкт ухвалено 394 голосами проти 95. В відповіди на відносне питанє мінїстер війни відповів, що сей кредит покриєть ся з маєткового податку; дальше ухвалено вибір субкомітету з посеред палати депутованих і сенату, котрий має контролювати видатки на ціли армії і маринарки.
Мобілїзує чи нї?
БУКАРЕШТ. (Ткб.) Румунська Аґенция називає нїсенїтницею вістку про задуману мобілїзацию румунської армії.
БУКАРЕШТ. (Пр. тел.) Хоч офіцияльно заперечують вістку про мобілїзацию, фактом є, що мінїстерство війни робить приготованя до неї.
Робітники проти переслїдуваня преси.
ПЕТЕРБУРГ (Ткб.) Робітники в тутешних фабриках застрайкували, щоби запротестувати проти переслїдувань робітничої преси. З 300.000 робітників страйкує 30.000. Задумані демонстрациї ударемнила полїцая.
ПЕТЕРБУРГ (Ткб.) Число страйкуючих зросло протягом дня до 45.000. 