◦ ◦ ◦ ◦

До російської, польської і жидівської демократії на Україні. (В мові російській, польській і жидівській).   Українська демократія не могла з тим помирити ся, щоби в хвилі визволення народів цілого світа з соціяльної і національної неволі, українська буржуазія з ґенералами і бюрократами на чолі, знищивши Росію, узяла ся за нищення останків свободи Української Народньої Републики.   Зі збруєю з руках вона встала до оборони святих прав кожного народу, вибране нею нове правительство Української Народньої Републики — Діректоріят, зложений з пяти осіб веде боротьбу за загальні ідеали демократії усіх народів України, о зверненнє демократичних здобутків революції. Про вузьку націоналістичну політику навіть не може бути мови. На Україні усі народи вільні. На рівні з урядовою мовою українською повинні користувати ся повними правами мови всіх народів, що замешкують Україну.   Стоячи на становиску повного самоозначення народів, Діректоріят є гадки, що квестія федерації з Росією повинна бути розвязана українською констітуантою, а так само й аґрарне питаннє. Одначе заходить потреба як найскоршого переведення: 1) корінної реформи користування землею безземельних і малоземельних, передовсім тих, що потерпіли на війні і в боротьбі за волю — на рахунок скасування великої посілости й обмеження середньої і 2) поліпшити умови праці для робітників.   В перші дні свого істнування Діректоріят відновляє діяльність закону про національно-персональну автономію народів України, привертає діяльність демократичних орґанів самоуправи скликує передпарлямент і принимає середники до як найскоршого скликання Українських Конститууючих Зборів.   Українська демократія вірить в цей рішаючий момент боротьби з реакцією на Україні, російська польська і жидівська демократії енерґічною підмогою нового правительства Української Народньої Републики докажуть, що і для них загально людські ідеали, здобуті революцією вищі над національні змагання.   Хто не з нами, той проти нас.   Хай живе єдине демократичне правительство.   Інформаційне бюро армії Укр. Нар. Републики.   Міжнародне положеннє. (Радіотелєґрами з 27. XI.)   Французький комунікат. (Париж) Французькі армії машеруючі через Люксембурґ осягнули німецьку границю на схід від Welswampaels і Heinerscheid. Місцеві власти витали сердечно ґенерала команданта 48 дивізії, входячої до міста.   Ґенерал Franchet d'Esperey в Царгороді. Прихід Генерала Franchet d'Esperey, що висів ві второк в Царгороді, дав почин до зворушаючої народної маніфестації. При ентузіястичних окликах, побідники сходу перейшли головною вулицею, щоби удатись до французької амбасади.   Війська коаліції в Брукселі. Ві второк святкувала Брукселя прихід перших француських військ до міста. Ціла дивізія інфантерії, з ґенералом Berlon на чолі вимашерувала дорогою "Ninove" і передефілювала по бульварі реґента перед французьким посольством. Піхота, кавалєрія, артилєрія і сапери машерували серед привітів, окликів і співу марсиліянки. Ґенерал Demoutte, Командант стояв підчас дефіляди коло міністра. На його честь вносили оклики.   З Варшави подають слідуючу радіотелєґраму: Положеннє в Каліши є серіозне. До міста зближаєсь уоружений німецький відділ. Прошу, якщо се правда і якщо ґенеральна команда (заступство) має на се вплив, приняти міри. Про зарядження прошу мене через "юс" повідомити. Уповновласнений для сходу Ritter Major.   Торжество злучення Альзацїї з Францією. Вмашеровання військ французьких до Штрасбурґа.   Сегодня відбув маршалок Фош торжественний вїзд до Штрасбурґа а в неділю генерал Gourand вмашерував на чалі своїх війск до міста. В столиці Альзації, де згромадились також тисячі селян, запанував незвичайний ентузіязм. Ніколи не було подібного триюмфу. Ґенерал Gourand висказав ся: Цей вид винагородив всі наші терпіння. Ґенерал Gourand оголосив слідуючу відозву:   До мешканців Штрасбурґа, до жовнірів 4 Армії! Надійшов день слави по 48 літах найтяжшої розлуки, по 51 місяцях війни віднайшлись сини і братя великої Франції і це чудо зробили ви штрасбурці і Альзатці, зберігаючи в своїм вірнім серці любов дорогої вітчини; помимо всіх гнетів, лихого обходженя, ненависного ярма (в істориї без сумніву нема приміру такої гідної подиви вірности). Ви жовніри, що боролись хоробро в найтязших битвах, які колинебудь були, і з яких ви вийшли вкриті славою, ви є охоронним валом; орли граничних стовпів звалено на все. Франція витає вас Шрасбурців, як мати любу дутину, згублену і віднайдену. Вона не лиш шануватиме Ваші звичаї, Ваші місцеві традициї, Ваші реліґійні почування, Ваші економічні інтереси, але також буде гоїти Ваші рани і запевнить Вам доставу живности в цих тяжких часах. В тій торжественній і славній годині, що проголошує триюмф права справедливости і свободи над брутальною силою, злучили ся Альзатці освободжені і жовніри освободителї в одній і тій самій любови. Нехай живе Франція, нехай живе армія, нехай живе Република!   Український голос 