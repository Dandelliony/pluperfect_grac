◦ ◦ ◦ ◦ ◦ ◦ ◦ ◦ ◦ ◦

Митрополита Шептицького не вільно відвідувати. Московська "Gazeta Polska" доносить: Посол до Думи Черновісов, перебуваючи в Ярославли, звернув ся до ґубернатора з просьбою відвідати митрополита Шептицького, який є тепер інтернований в однім з ярославльських монастирів. Ґубернатор відмовив сїй просьбі.
Централя добродїйности у Львові. В справі одноцїльности добродїйної акції у Львові відбули ся вчера в сали львівського маґістрату збори, на яких явили ся численні представники добродїйних товариств м. Львова. Іменем українських добродїйних корпорацій явився на зборах д-р Стефан Федак, директор "Днїстра". Зібраним предложив референт справи радн. маґістрату Островський готовий проєкт статута з внесенєм, щоби його учасники нарад таки на вчерашних зборах затвердили. В дискусії над рефератом більша часть бесїдників заявила ся проти того внесеня. Таке саме становище заняв у своїй промові д-р Федак. Вкінци ухвалено отсї резолюції: 1) Збори відпоручників всїх добродїйних інституцій приймають думку зєдиненя добродїйної акції. 2) В цїли остаточного зредаґованя статута в подробицях покликують збори комітет з сїмох. 3) Відкликують ся до всїх товариств щоби в як найкоротшім часї предложили референтови свої конкретні внесеня, а за два тижнї відбудуть ся знов збори в цїли ухваленя статута. До комітету сїмох, що має перевести редакцію статута, вибрано: д-ра Федака, кан. Баденїя, п. Чапельську, п. Дулємбу, радн. дв. Фідлєра, д-ра Шляйхера і радн. дв. Сирочинського.
Народна торговля, як союз торговельних спілок, звертаєть ся до торговельних спілок з таким повідомленєм: Роздїл нафти так гуртом, як і до подрібної продажи зістав придїлений ц. к. старостам, котрі мають означити гуртівників і предложити їх до затвердженя ц. к. намісництву. Гуртівники дістають нафту просто з рафінерій на основі континґенту, означеного через нафтову Централю, і мусять її роздїлити після порученя ц. к. староств подрібним купцям. Головно до дрібної продажи мають бути допущені передівсїм споживчі орґанїзації, то значить і наші торговельні спілки. Нехай отже наші повітові спілки постарають ся о гуртову на повїт, а подрібну на свою місцевість, а знова торговельні спілки о подрібну продаж нафти. Також закупно і продаж цукру є тепер в реорґанїзованю: так як при нафтї цїлу справу віддано ц. к. староствам. Спілки торговельні і споживчі мають мати першенство в розпродажи. Не занедбувати хвилї, тільки сейчас звернути ся до місцевих ц. к. староств з прошенєм о придїленє для повітових згл. міських спілок гуртової продажи на повіт, а подрібної на місто, а для сїльських о придїленє подрібної продажи для сїл. Коли торговельні спілки задумують підняти ся скупованя і пакованя яєць, належить безпроволочно віднести ся в сїй справі до молочарського Союза в Стрию по інформації. Справа дуже важна, длятого належить спішити ся. Всї спілки, котрі зголосять ся по інформації до Стрия, просимо повідомити о тім "Народну Торговлю", як Союз торговельних спілок. Просимо всїх оо. священиків, щоби о скільки є відповідні відносини в селї, заняли ся сею справою і віднесли ся за інформаціями до Молочарського Союза, а саме заздалегідь щоби старали ся о зорґанїзованє малої місцевої спілки. Важною під нинїшну пору є справа виживленя, длятого повинно наше священство пропаґувати збиранє збірних замовлень на ріжні товари, як мило, мармоляди, свічки, сїрники і т. п. і такі товари замовити або в найблизшій спілцї, або вислати замовленє до "Народної Торговлї", котра займеть ся висилкою. На жаданє висилає "Народна Торговля" цїни і інформації.
Заборона держати Поляків у фабриках мунїції в Нїмеччинї. Польські дневники доносять: Нововиданий розпорядок забороняє держати робітників з чужих держав і Поляків в фабриках мунїції й вибухових матеріялів, як також в робітнях і частях заведеня, що виробляє предмети, які в інтересї оборони краю повинні бути збережені в тайнї. Роботодавцї, в яких працюють робітники з чужих держав і Поляки, повинні вести докладний спис сих робітників і дати його в відписї полїції. Крій того повинні вести точну контролю над сими робітниками, доносячи полїції, коли хто з них не прийшов до працї або невідповідно поводив ся. 3 донесеня польських дневників не знати тільки, чи сей розпорядок відносить ся до всїх Поляків взагалї, чи тільки до Поляків, які не є горожанами Нїмеччини.
Коритовський президентом Депозитового Банку? "Nowa Reforma" за віденськими дневниками доносить, що на становище президента Депозитового Банку у Відни має бути покликаний б. намісник Галичини Коритовський. 