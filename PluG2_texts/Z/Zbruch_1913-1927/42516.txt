Вісти з Сибіру. — Перенесеннє москвофільських часописей зі Львова до Київа.

Вісти з Сибіру.
Від російського Українця Піддубного, що перебуває тепер в Австралії, отримав канадійський "Робочий Народ" таку цікаву допись:
Один Українець з Поділля, перебувши довший час на засланню у далекій Ленській "тайзї", утїк нарештї звідтіля. Йому довело ся переїздити через багато сибірських сїл і Іркутськ саме в часї, коли вїйна була вже в повнім розмаху, а на Сибіру була сила австрійських бранцїв.
По селах скрізь велике незадоволеннє сею війною. Нїхто не здержуєть ся у висловах острого незадоволення навіть проти царя, особливо жінки, котрим позабирано до війни їх чоловіків. Велике число солдатів уже повернуло ся з війни, ранені або покалїчені.
Навпаки по містах панує патріотичний настрій. Усї газети підвисшують той настрій, розповідаючи про геройські вчинки Росіян і Нїмцїв. Але по кутках часом чують ся розмови, що російські козаки ще недавно робили щось не краще від Нїмцїв, навіть гірше, бо то робилось над підданими царя.
Як тепер фабрикуєть ся громадська думка та ховають правдиві подїї, видно з того, що в Вологдї на Московщинї був суд над участниками в бунтї запасних, в часї котрого згинуло кільканадцять людей від жовнїрських куль, а проте в жадній часописи ся вістка не згадувалась. Так само російські газети мовчать і про те, що на сибірській залїзницї було декілька вибухів, декілька соток людей у Ново-Миколаївську та Барнаулї, томської ґуб., було вбитих, зранено й арештовано. Про се розповідає у приватнім листї з Ново-Миколаєвська знайомий нам Українець, котрого самого в часї тих подїй забрали на війну. Правда сї повстання не мали нїчого зорґанїзованого, се був скорійше стихійний вибух, котрий торощив усе перед собою і називав ся по московськи "безпорядки запасних".
Український театр за сей час ще не загинув: уряд царський сього не заборонив, та й не мав рації, бо сї артисти мають Україну, котра "гине" під Австрією. У пєсах колишнїх Турція, де страждають невольники Українцї, усунулась тепер на друге місце, а перше займає Австрія, "гнобителька" галицької України: чи се робить ся для тих великанських зборів, котрі робить Кармелюк, Каменський в Іркутську, чи може справдї сї артисти вірять в тую надзвичайну брехню, котру розпускає російська преса про "Підяремную", брехню, нахабство якої нїяка воєнна брехни не перевисшить.
Коло Іркутська серед плїнників є багато Українцїв, інтелїґентних й освічених, котрі викликали цїкавість у деяких Росіян і Росіянок. Сї приходили та приносили инодї якісь там цукерки або білий хлїб, але се так не сподобалось патріотичним писакам, що вони навіть почали газетний похід проти сеї гостинности та доводили, що сї ввічливі Українцї або Австрійцї стріляли на наших братів.
Усї бранцї мешкають у низьких "землянках", у яких дим від чеських файок висить хмарою над густою купою нещасних, напів голодних, напів обідраних плїнників. Від тісноти, вохкости "землянок", поганого повітря і кепської їжі серед них розширені хороби й багато з них помирає.
Російський уряд дає дарові квітки (білєти) на проїзд з Галичини до Сибіру, а потому скрізь здовж сибірської залїзницї по великих і малих містах блукає немало інтелїґентних Українцїв із Галичини, котрі, щоби не вмерти голодовою смертю, шукають працї за саму низьку платню та й того не лехко находять. Перенесеннє москвофільських часописей зі Львова до Київа.
Як доносять київські часописї "Кіевлянинъ", "Кіевская Мысль" і "Dziennik Kijowski", став тепер Київ головним осїдком галицьких москвофільських провідників, дїячів і публїцистів, які "примусово" нїби виїхали зі Львова. Пробувають тут між иншими маститі др. Вол. Дудикевич, др. М. Глушкевич, др. Ю. Яворський, о. І. Костецький, др. С. Ґрабский, Зиґмунт Васїлєвский, Kop. Макушиньский, Ю. А. Алексевич, Г. С. Малець, радник Захарієвич і ин.; вони й роблять живі заходи коло того, щоби відновити в Київі видаваннє москвофільських видань "Прикарпатская Русь", "Zjednoczenie" і "Slowo polskie". Найскорше увінчали ся заходи що до дневника "Прикарпатская Русь": на прощеннє, внесене від "Pyсскаго издательскаго общества во Львовѣ" дістав др. М. Глушкевич як видавець дозвіл видавати "Прик. Русь", яка й виходить від 15 липня CT. CT. (28. VII.) с. р. в Київі під редакцією свого давнїйшого редактора д-ра Ю. Яворського. "Кіевлянинъ" з 22 липня ст. ст. (ч. 190) подає звістку, що на днях прибув до Київа професор львівського унїверситету др. С. Ґрабский і внїс прошеннє до властей о дозвіл видавати польську газету "Zjednoczenie", що передтим видавалось при його участи у Львові. Перше число відновленого "Zjednoczenia" мало вже появити ся. Зате справа видавання "Slowa polsko-го" ще не поладнана, бо між членами редакції приготовлюєть ся нова орієнтація. 