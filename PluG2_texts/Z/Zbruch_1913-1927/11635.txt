Проти зелїзничих катастроф.– Жертви балканьских воєн. – Ворохобня в Китаю. – Нагорода Нобля. – Знесенє зелїзничих дзвінків в Росиї.

Проти зелїзничих катастроф. Винахідник човна прямованого з віддалї, учитель Вірт, винайшов недавно спосіб, при помочи якого за потисненєм ґузика в відповіднїм приладї можна здержати моментально кождий поїзд, хоч би він був в найбільшім розгонї без огляду на віддаль єго від приладу. Головною цїхою сего сензацийного винаходу є елєктричні филї, такі самі, як в телєґрафі без дроту. З порученя баварского мінїстерства комунїкациї відбула ся недавно проба нового винаходу на зелїзничій лїнїї Норимберґа-Ґрефенберґ, причім гальма і прилад дїлали без заміту, а ціла проба випала знаменито. Специяльні гальми, які находять ся при поїзді, дїлають певно і лагідно, не спричинюючи майже нїякого потрясеня поїзду, хоч здержували єго в протязї 25—30 секунд, а в надзвичайних випадках в разї конечної потреби можуть час своєї працї обмежити навіть до 15 секунд. З заведенєм в житє сего винахода, чого можна надїяти ся вже в недалекій будучинї, зросте незвичайно безпека подорожуючої публики, а число нещасливих випадків і зелїзничих катастроф без сумнїву сильно зменьшить ся.
Жертви балканьских воєн. "Corriere della Sera" обчисляє жертви першої визвольної війни на Балканї ось як: Болгари змобілїзували були 350.000 жовнїрів і втратили 80.000 в самих убитих. Грошеві кошти виносять 1.200 міл. франків. Сербія змобілїзувала 250.000 а стратила в убитих 30.000. Воєнні кошти виносили у неї 620 міл. франків. Греция стратила на 150.000 всего війска лише 10.000, і видала 280 міл. фр. Чорногора змобілїзувала 30.000, стратила 8.000 і видала 16 міл. фр., а Туреччина змобілїзувала 450.000, втратила 100.000 і видала 1.600 міл. В другій війнї представляють ся числа ось як: В Болгариї 60.000 убитих і 720 міл. коштів, в Сербії 40.000 убитих і 400 мілїонів франків, а в Грециї — після обчислень "Tempsa" згинуло 40.000 жовнїрів. До тих великих чисел треба ще додати жертви холєри і инших пошестий, що разом з попередним творить велике число 460.000 трупів, при загальних коштах воюючих сторін 5.200 міл. франків.
Ворохобня в Китаю. "N. Jork Herald" доносить з Пекіна, що Юаншікай припоручив арештувати д-ра Сунянтсена, який був властивим творцем китайскої републики. Сунянтсен утїк до Япанїї. Нїмецка ескадра на китайскім морю, яку вислано там, щоби хоронила інтереси нїмецких горожан, лишить ся там і на дальше. Можливо, що прийде до спільного посередництва держав.
Нагорода Нобля. "Wien. Mg. Ztg." доносить, що сегорічну нагороду Нобля з лїтератури має одержати нїмецкий письменник Петро Розеґер.
Знесенє зелїзничих дзвінків в Росиї. Росийске мінїстерство комунїкациї повідомило заряд зелїзниць, що рівночасно з переходом до зимового розкладу їзди зел. поїздів і з заведенєм 24-годинного численя часу, має наступити на тамошних зелїзницях також знесенє дзвінків. Намість дзвінків буде уладжена на помостах поїздів елєктрична сиґналїзация. На 3 мінути перед відїздом кождого поїзда буде на окремій таблицї сьвітляна напись і в тій самій хвилї буде давати ся автономічний сиґнал. 