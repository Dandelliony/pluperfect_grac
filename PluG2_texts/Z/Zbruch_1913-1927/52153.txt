Іван Франко і "Дїло".

Львів, 30 мая 1916.
В житю й дїяльности Івана Франка окремий роздїл творять Його зносини з нашим дневником, заложеним власне тодї, коли великий Покійник почав здобувати собі славу одного з найвизначнїйших людий тодїшного молодого поколїня.
Про ті маси пише Покійний в своїй автобіоґрафії з 29. цвітня 1890 р., поміщеній в збірці оповідань "В потї чола" (1890), ось що:
"Зимою з початком 1883 р. я приїхав до Львова саме перед смертю Володимира Барвінського і по його смерти якийсь час працював у "Дїлї". До нього кликав мене Барвінський ще з самого початку його видаваня 1880 р., але ми не могли погодити ся. Пїзнїйше, з села, я дав для "Дїла" пару новель, а 1882 р. коли Барвінський був у Карльсбадї, ширшу статю про галицьку індемнїзацію. Але й по смерти Барвінського я не довго був у "Дїлї", а поїхав уже в цвітнї до Вікна, куди запросив мене В. Федорович... В осени я вернув до Львова, щоб користати з біблїотек, і мене запрошено до редакції "Дїла" і "Зорі". В обох сих часописях я працював від осени 1883 р. до початку 1885 року. В "Дїлї" я головно наляг на краєві, економічні і громадські справи, випрацював реферат про справи економічні, що був виголошений Нагірним на вічу 1883 р. і зробив в цїлій Галичинї велике вражінє. На статї "Дїла" про краєві справи почали звертати увагу і посли і краківські станчики".
Так з початком 1885 р. дороги "Дїла" і Покійного розійшли ся. В 1890 р. з прихильників ідеольоґії Покійного повстала українська радикальна партія, якої фронт в українській суспільности був звернений головно проти народовцїв. А що Покійний був нетільки духовим батьком, але також полїтичним провідником і публїцистичним речником радикальної партії, то се рішало також про взаїмні відносини між ним і орґаном народовцїв.
Такий стан був до кінця 1899 р. Протягом того року відлучуєть ся від радикальної партії найперше соціяльно-демократична ґрупа, яка засновує окрему українську соц.-дем. партію, а потім також націоналїстична ґрупа, яка прилучаєть ся до народовцїв на основі реорґанїзації народовського табору в національно-демократичну партію. 3 визначнїйших дїячів радикальної партії, які дали почин до реорґанїзації табору народовцїв в національно-демократичну партію, треба згадати В. Будзиновського, д-ра Е. Левицького, д-ра В. Охримовича. До їх думки приєднав ся також Іван Франко і проф. Михайло Грушевський. До вибраного на Народнім З'їзді дня 26. грудня 1899 р. Тїснїйшого Народного Комітету ввійшов також Іван Франко.
Се знов означило відносини між Покійним і "Дїлом". В ч. 5. з 8 (20) сїчня 1900 р. поміщена передовиця п. н. "Хто кого взяв за лоб", де відпирається закиди, роблені народовцям "Ґалїчанїном" і "Русланом" за злуку з радикалами і особливо з Іваном Франком; автором сеї передовицї був Покійний.
З того часу, хоч Покійний що-раз більше усував ся під полїтичного житя, зносини між ним і "Дїлом" не переривала ся. Особливо, що тимчасом відносини змінили ся, світогляд широких кругів громадянства — в великій мірі під впливом писань Покійного — перетворив ся, а в редакції нашого дневника почали працювати люди, що розвивали ся в сонци творчости Покійного.
Останні роки перед недугою плоди пера Покійного часто прикрашали шпальти нашого дневника, а сих зносин не перервала також недуга. Ще минулої осени й зими, вернувши з еміґрації до Львова, помістили ми ряд дрібнїйших віршів і дві і поеми Покійного.
І тепер, коли вся Україна прощає Покійного на вічний відпочинок, прощаємо й ми в Нїм нашого співробітника, яким від заснованя "Дїла" аж до своєї смерти промовляв з його шпальт до нашого громадянства.
З приводу смерти Покійного наша редакція вислала Видїлови Наукового Товариства ім. Шевченка кондолєнційне письмо, а на Його домовинї зложить вінок. 