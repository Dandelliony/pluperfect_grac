◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з 12 серпня.
Війна з Росією. Фронт ґенерала кавалєрії Архикнязя Кароля: Наступ нїмецьких і австро-угорських війск, які бють ся в Карпатах, успішно поступає вперед. Полонили вони вчера 700 неприятельських жовнїрів і добули три машинові кріси.
На південний схід від Ворохти зовсїм відперто проби російських протинаступів.
Поза тим в области фронту Архикнязя ще тільки над долїшною Золотою Липою і на південь від Залізцїв була значнїйша боєва дїяльність.
Фронт Гінденбурґа: Армія Бем Ермолїя відперла на захід від Залізцїв кілька сильних наступів. На захід від Кашівки підчас наступу на неприятельске становище, що находило ся перед головною позицією, полонено 170 бранців і добуто три машинові кріси.
На південь від Стобихви знова ударемнено проби Росіян переправити ся через ріку.
Війна з Італїєю. У відтинку між морем і долиною Віпних ударемнено огнем кількакратні зусиля Італїйцїв наблизити ся до наших становищ. На верхах на схід від ҐорицІЇ наші війска знова виперли сильний наступ і полонили при тім 10 офіцирів і 140 жовнїрів. Монте Сан Ґабрієлє і Монте Санто були в нагальнім огни неприятельської артилєрії. На тирольськім фронтї менші наші виправи принесли нам 89 бранцїв, в тім 5 офіцирів і один машиновий кріс.
Війна на Балканї. Нїчого особливого важного.
Подїї на мори. Гідропляни в ночи з 11. на 12. с. м. обкинули дуже успішно бомбами неприятельські батерії коло устя Сочі, неприятельску стацію лїтаків Ґорґо і адрійські зеведеня коло Монфальконе і мимо дуже завзятого острілюваня вернули без шкоди.
Воєнні комунїкати нїмецького ґенерального штабу з 12. серпня.
Західний терен війни. Між Тієпваль і лїсом Феро, як також коло Ґільомон наступили великі анґлїйські сили. На північ від Овіляр і коло Позієр відкинено їх у бою зблизька і протинаступами. На північ від Басентен лє Пті розбили ся ті наступи в огни нашої артилєрії, піхоти й машинових карабінів. Між Морена і Соммою зломив ся завзятий наступ Французів. Вдерли ся вони на північний схід від Ем до малого кусня лїса. На південь від Сомми не вдав ся частинний неприятельський наступ коло Барлєз. На право від Мози відперто в ночи на 11. с. м. наступи при помочи ручних ґранатів на північний захід від форту Тіомон, а вчера вечером сильні наступи піхоти на сам форт, що наступило при важких втратах для Французів.
Східний терен війни. Фронт Гінденбурґа: Коло Дубчиць над Струмінем, на захід від озера Ковель і на південь від Заріча безуспішно наступали російські віддїли. В луку Стоходу на схід від Ковля і підчас короткого наступу полонено 170 Росіян і здобуто кілька машинових карабінів. Відперто сильні неириятельські атаки по обох сторонах Тростянця. Наші ескадри летунів знов знайшли в останніх днях поплатну цїль в просторих таборах війск над зелїзничою лїнїєю з Ковля до Сари, які обкинули видатно бомбами. В воздушнім бою на північ від Сокола зістрілено ворожий самолет.
Фронт архикн. Карла: На південь від Залоча ще вечером ішли живі бої. Зрештою на північ від Карпат не прийшло до акції піхоти. Заряджені рухи переводять ся пляново. В Карпатах полонили ми в наступі, який розвиваєть ся наперед, на південь від Жабя 700 Росіян і здобули 3 машинові карабіни. По обох сторонах гори Капуль виступили до бою нїмецькі війска.
Балканський терен війни. Вчера повторили ся слабі удавані атаки неприятеля на південь від озера Дойран, одначе зломили ся швидко в нашім огни артилєрії.
Росіяни перед Станиславовом.
Російське звідомленє з 10 с. м. Наші війска, котрі обсадили правий беріг Коропця, укріпили занятий терен і наблизились до зелїзницї Монастириска-Нижнїв і до устя Золотої Липи. В околицї Тисьменицї війска наші гонили ворога, котрий подаєть ся взад у неладї, і посувають ся дальше вперед на північ і на захід. Вони обсадили західн. беріг Бистрицї Надвірнянської на лїнїї Надвірна-Станиславів. Ми заняли дворець у Хриплинї. Здовж зелїзницї на півночи ворог висадив у воздух всї переходи через ріку. В околицї Ворохти війска наші над Білим Черемошом і Сучавою посунулись дальше кілька верст. 