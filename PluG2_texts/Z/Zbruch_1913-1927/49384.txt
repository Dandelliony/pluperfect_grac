◦ ◦ ◦ ◦ ◦ ◦ ◦ ◦ ◦ ◦

На російсько-нїмецькім фронтї
Нїмецькі надцеппелїни. ВІДЕНЬ. (Пр. т.) "Korrespondenz Rundschau" доносить з Копенґаґи: Війсковий співробітник "Нового Времени" пише: На цїлім російськім фронтї розвивають ся нові великі бої. В боях коло Риґи інтензивна праця лїтаків заповідає поважні подїї. Війсковий співробітник "Рєчи" підносить, що на рижськім теренї йде особлива праця нїмецьких лїтаків. Нїмцї мають надцеппелїни, з яких кидають горючі бомби із страшними наслїдками. Сї воздушні кораблї мають мати форму циґар а поставу корабля і є сїро-срібної, алюмінїової краски, яка губить ся в воздусї.
Російська офензива на Литві. БЕРЛЇН. (Пр. т.) "Norddeutsche Allg. Ztg." доносить: Росіяни пішли мабуть за француським покликом о поміч і почала офензиву проти широкої части фронту армії Гінденбурґа. Всюди одначе їх відкинено. Часто йшли наступаючі російські маси під страшний огонь піхоти й артилєрії. Падали вони в густих купах, не здобуваючи на нїякім місци нїмецьких становищ. Що Росіяни сподївали ся із своєї офензиви великих успіхів, вказує те, що вони побіч значних мас приготовили кавалєрію, яка мала гонити утїкаючих. Настрій нїмецьких оборонцїв, які мають дивно малі втрати, є вповнї добрий. Тисячі росийських трупів і ся легка певність, в якою доси відпирано наступаючих, підносять ще сей настрій.
Збори польських послїв.
ВІДЕНЬ. (Ткб.) "Polnische Nachrichten" доносять: Анальоґічно до відбутих д. 16. серпня 1914 в Кракові повних сходин усїх послів до державної ради й сейму будуть скликані до Кранова повні збори на суботу 15. цвітня с. р. На тих сходинах має бути затверджена умова заключеня з польським колом в справі одностайного веденя польської полїтики, почім по уступленю з теперішних членів відбудеть ся новий вибір Н. К. Н.
Жидівська депутація у Архикнязя Фрідріха.
ВІДЕНЬ. (Ткб.) Сими днями приняв архикнязь полевий маршалок Фрідріх депутацію австрійського Центрального комітету до береженя інтересів жидівського населеня на північнім терені війни, яка представила архикнязеви ряд бажань в справі полїтичних і культурних інтересів Жидів на окупованім теренї. Начальний командант армій, що приняв депутацію в як найласкавійший спосіб, заявив, що хоча після гаґської умови окупаційним тереном адмінїструєть ся після російських законів, то одначе остає в силї прінціп рівноуправненя всїх признаних в Австро-Угорщинї віроісповідань, оголошений начальною командою армії зараз по введеню ц. і к. війскової адмінїстрації розпорядженєм з 7. марта 1915, який і доси обовязує.
З російських комунїкатів.
ВІДЕНЬ. (Ткб.) Комунїкати неприятельских штабів.
Росія, 20. марта. В Галичинї над Днїстром наші війска по гарматнім приготованю заняли в сильнім наступі рови коло примістка на схід від Михальча, 4 км. на захід від Устєчка.
21. марта. При здобутю примістка коло Михальча на захід від Устєчка забрали ми 2 гармати й иншу воєнну добичу. Більшість оборонцїв примістка впала в боротьбі з близька.
Заборона вивозу збіжа з Ромунії.
БУКАРЕШТ. (Ткб.) Палата приняла закон, що передвиджує заборону вивозу збіжа й мливо.
ПАРИЖ. (Ткб.) Ґен. Кадорна співробітникови дневника "Petit Journal", що нова офензива пічнеть ся енерґічно на одинокім фронтї, на якім Італїйцї можуть тепер виступати, але треба, щоби погода на се позволила. Тепер найстрашнїйшим ворогом є лявіни, які нараз засипують італїйських жовнїрів.
Потішають ся словами.
ПАРИЖ (ТКБ). На банкетї в Елїзейській палатї в честь сербського наступника престола, в якім взяли участь також президенти обох палат, члени правительства і представники союзників, президент Пуанкаре виголосив промову, в якій сказав, що Франції не віддїляє сербської справи від справи союзників. При помочи новоутвореної сербської армії союзники увільнять сербську територію, привернуть основи незалежности Сербії і знов нададуть значінє подоптаному праву. Наступник престола відповів, дякуючи за обіцянки для Сербії.
Болгарія й Ромунїя.
СОФІЯ (Ткб.) "Утро" містить розмову з мінїстром фінансів Тончевом про відносини з Ромунїєю. Міні стер заявив, що про приявні відносини свідчить факт, що ромунський посол рішучо заявив болгарському правительству, що Ромунїя бажає далї одержати дотеперішні добрі сусїдські відносини. Ту заяву ромунського посла приняло болгарське правительство з великим вдоволенєм.
Положенє в Ромунїї.
БУДАПЕШТ. (Пр. тел ) "A Villag" доносить з Букарешту: Наради в ромунській презідїї ради мінїстрів нагадують ті днї в Софії, які безпосередно випереджували приступленє Болгарії до війни. Посли антанту крутять ся дуже часто в мінїстерстві заграничних справ і відбувають живі наради. Велику несподїванку і невдоволенє спричинила в краю остання нота антанту, в якій жадаєть ся розоруженя ромунської армії. Всї партії годять ся в тім, що правительство мусить рішучо відкинути се жаданє. Реконструкція управи армії є вже вповнї переведена. Руссофіли стратили зовсїм свій вплив на армію.
Комунїкат нїмецького ґенерального штабу з 23. марта 1916.
Західний терен війни. Наш успіх під лїсом в Авокур доповнили ми занятєм француської позіції на хребтї горбів на південний захід від Окур; ми полонили коло 450 Французів. Зрештою загальний образ положеня не змінив ся.
Східний терен війни. Головний свій атак виконали Росіяни вчера вечером і в ночи. Кілька разів рушали з великими силами проти наших становищ коло примістка в Якобштадтї, по обох сторонах зелїзничої лїнїї Мітава-Якобштадт, а чотири рази вдарили на наші лїнїї на північний захід від Відзів. Понехавши проби сильнїйших атаків на фронтї на північний захід від Постав, де число полонених нами зросло до 14 офіцирів і 489 жовнїрів і де ворог мав великі кріваві втрати, Росіяни наступали кілька разів при ужитю нових сил на наші становища між озерами Нароч і Вишнїв. Мимо ужитя великих мас війска й мунїції Росіяни анї в сїм атаку, анї в инших численних акціях в инших місцях не могли осягнути найменшого корисного для себе вислїду, супроти незрушимої нїмецької оборони. 