◦ ◦ ◦ ◦ ◦ ◦ ◦ ◦ ◦ ◦

Намісник ґен. Діллєр остане у Львові до недїлї. В пятницю виїздить на огляданє довколичних повітів, а в суботу буде далї удїляти авдієнцій.
Плямистий тиф в Галичинї і на Буковинї. Урядово оголошують, що від дня 4. до 10. червня сконстатовань в Галичинї 438 случаїв плямистого тифу, у 32 повітах (101 громадах) а на Буковинї 2 случаї в однім повітї (1 громадї) у місцевих осіб. В инших адмінїстраційних областях не було у згаданім часї нїякого случаю занедужання на плямистий тиф.
Важне для школярів. Дирекція полїції в порозуміню з війсковістю подає до відома, що для школярів, котрі їдуть на ферїї, буде видаватись, як то було в часї святочних ферій, звичайні синї лєґітимації з важністю також для тіснїйшої воєнної области. Зголошуватись в Палатї Торговельній при вул. Академічній.
Авдієнції у краєвого маршала Незабітовського, який приїхав на кількадневни побут до Львова, розпочали ся вчера. В пятницю від 10 год. рано буде кр. маршалок удїляти дальших авдієнцій.
Нові роди занять. Як останні воєні подїї вплинули не тільки на настрій мешканцїв м. Львова, але також на промисловість в области заробітків, видно хоч-би з оголошень, міщених в місцевих дневниках. I так хтось оголошує, що "пошукує поважного чоловіка, Жида, який вже постійно остає у Львові, в цїли відданя йому більшого підприємства". В иншім знов оголошеню читаємо: "Опіку над урядженим мешканєм в середмістю обійму під ґарантією за комнату й кухню".
Фундація Рокефеллєра. Ся фундація заснована і зорґанїзована після законів новойорської держави має на цїли відповідне спомаганє своїми грошевими засобами усїх страждучих з приводу війни людий в усїх частях світа. Джон Рокефелєр для здїйсненя тої цїли дав з власних фондів 101 мілїонів долярів. Фондами завідує окремий адмінїстраційний видїл, якого уряд є почесний. Видїл той після вибуху війни установив апровізаційну комісію, якої завданєм є інформувати фундацію, де доля людий не будучих жовнїрами на усїх теренах війни є найтяжша; вона предкладає теж способи, якби сю долю облекшити. Члени тої комїсії обїздять воюючі держави, при чім вони обовязані виключно займати ся своїм завданєм, перестерігати стислу невтральність, вистерігати ся якого небудь осуду про вислїди війни та заховувати дискрецію про війскові зарядженя і подїї. Для апровізаційних цїлий дала згадана фундація досї ось такї квоти: 1,200.000 долярів для Бельґії, 800.000 долярів для хорих на тиф в Сербії, 600.000 долярів для Турції, 600.000 для воєнних бранцїв. Тепер фундація наміряє видати 1,000.000 долярів на закупленє рільничих машин і знарядів для тих селян, що тяжко потерпіли наслїдком війни. Також має вона постарати ся про одїнє для бідного населеня. На днях порішив видїл фундації посвятити більші суми для Польського Королївства. 