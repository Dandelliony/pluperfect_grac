◦ ◦ ◦ ◦

Прійоми. На основі розпорядку про превенційну цензуру не підлягають цензурі передруки з преси, яка вже перейшла цензуру. У вчорашному числі подали ми кореспонденцію зі Львова у півофіціяльному варшавському "Наруд-і" про відносини у східній Галичині. Цензор сконфіскував не тільки наші кінцеві замітки, а й саму кореспонденцію...   Семен Мазуренко іменований головою української совітської місії в Празі.   Траґічна смерть летуна. У вівторок 31. м. м. о год. 3 по полудни злетів з воздушних висот літак, що уносився над янівськими оболонями при чому поніс смерть на місци американський летун сотник І.С. Кілім. Вибух бензини в розбитому апараті попарив жовніра, який стояв на місци катастрофи перед головним двірцем. Цілого обандажованого перевезено його до шпиталю. Горіючі останки літака зібрали довкола себе товпу цікавих, які кинулися в ростіч з хвилею, коли огонь спричинив вибух набоїв, які були на літаку. Підчас паніки санітарне авто переїхало якогось малого хлопця прямо через голову. На місце катастрофи осталися тільки недогарки літака і кістяк нещасного летуна.   Грошеві кари. ПАТ. доносить, що в останніх днях покарано гривнами редакції варшавських часописів "Дер Таґ", "Наш Курєр", "Ґазета Варшавска", "Ґазета Поранна", "Курєр Польскі" і "Ржечпосполіта" за те, що вони не предложили до цензури статей, що торкалися війська та справ оборони держави. — За те саме покарано у Львові редакції 4 денників, між ними й редакцію "Громадської Думки".   Жертви війни. З Ляшок королівських перемишлянського повіта привезено до шпиталя у Львові Марію Кіш ранену відломком ґранату, Катерину Ґоршецьку ранену шрапнелевими кульками в руку і бік і Миколу Божейко раненого в голову і руки.   Кріваве арештування бандитів. В селі Ґорайцах під Тарновом скрилися узброєні бандити в військових одностроях на горищі стодоли господаря Стахури. Командант місцевої жандармерії вишукавши бандитів, які привитали його стрілами, пробив одного з них Йосифа Махоту баґнетом, другого зранив а третого роззброїв і при помочі других жандармів відставив до наглого суду в Тарнові. Пробитий жандармом Махота мав на совісти кілька розбоїв і смерть двох жандармів.   Громадська думка 