Вчерашний концерт в честь д-ра Івана Франка – Академічна ґімназия у Львові. – На тему виборів у Львові.

Вчерашний концерт в честь д-ра Івана Франка згромадив в салї польского Музичного Інститута дуже численну громаду і був великою манїфестациєю молодшого та старшого поколїня. Війскова орхестра під проводом наслїдника пок. Ролля, п. Якубічка зібрала грімкі оплески за влучно відіграну увертуру з опери "Oberon". Студент унїверситету п. Струтиньский витав Ювілята іменем україньскої молодежи, після чого вручено єму гарний, срібний вінець а зібрані в салї гостї встали з місць та уладили д-рови Франкови таку сердечну овацию, якої хиба від ювілею Лисенка у Львові нїхто у нас не бачив. "Бандурист" під управою п. Артимовича відспівав при супроводї орхестри Людкевича "Гимн" а при фортепянї два твори Сїчиньского "Непереглядною юрбою" і "Нудяга ґнітить". Всї твори підготовано дуже старанно, а специяльно подобало ся виведенє двох перших композиций. Менше удачно запродуковав ся "Львівский Боян" Лисенковими "Веснянками", мабуть тому, що чимала часть членів бавить вже поза Львовом. Декляматори, п. Л. Розлуцкий і п. Л. Курбас виголосили цїлий ряд творів Франка. Дуже подобав ся п. Курбас, артист україньского театру, що з великим талантом віддав поезиї Ювілята та зібрав щирі, довготревалі оплески. Окреме слівце належить ся солїстам. Звісний артист-скрипак, п. Евген Перфецкий захоплю-вав своєю чудовою грою серця публики, чи то твором Баха: "Ария", чи "Dieuxtempsa "Fantasia аapposionata". Як колись акомпанїювала артистови мати, так тепер явила ся на естрадї єго молоденька жена і обоє збирали заслужені заяви признаня. Панна Р. Білиньска віддала зі зрозумінєм на фортепянї твори Шуберта і Лїшта. Дуже щиро витано готового артиста опери з України, п. М. Микишу, одно го з найлїпших учеників Олекс. Мишуги. Голос дуже гарний і широкий, скінчено повний, головно у високих реєстрах, дикция виразна, міміка удачна, стать дуже симпатична. Співав молоденький артист головно твори Лисенка з таким сердечним теплом, а пісню Вахнянина "Помарнїла наша доля" з таким одушевленєм, що двічи її повторяв, та серед безнастанних оплесків додавав одну пісню за другою. Щасть Боже артистови в єго оперовій кариєрі! Перед нашими очима відживав голос Мишуги, такий щирий, сердечний, симпатичний і ясний. На концерт наспіло чимало телєґрам і привітних письм з України, а один з угорскої Руси. Настрій був дуже сьвяточний і величний.
Академічна ґімназия у Львові. Як що року появив ся нечатаний звіт дирекциї академічної ґімназиї у Львові за шк. рік 1912/13. Звіт попереджує цїкава розвідка на 45 сторонах д-ра Олександра Тисовского п. з. "Пласт в україньских школах". Пласт в наших школах ще в пеленах, але підростав скоро і поширює ся навіть по селах. Підручник д-ра Тисовского є і на часї і зладжений ясно і зрозуміло.
На тему виборів у Львові. Нинї відбувають ся вибори шести послів до сойму із столицї Галичини Львова. Величезна скількість виборцїв зневолила власть до розміщеня виб. комнат не тільки в ратуши а також по инших публичних будинках. Голосованє іде дуже пиняво з тої причини, що кождий виборець найперше віддає свою лєґітимацию, опісля чекає, аж єго з черги закличуть до голосованя. В декотрих комнатах натовпило ся виборцїв по береги. Переступаючи з ноги на ногу ждуть терпеливі виборцї цїлими годинами, щоби сповнити свій горожаньский обовязок. Кождий викликаний диктує голосно писарям, на кого віддає свої шість голосів. Тут кождий має нагоду прислухати ся, хто і на кого віддав голос. Русофіли всї однодушно форсують лїсту всеполяків із додатком д-ра Волод. Антоневича "врача" у Львові. Із загальної більшости виборців падуть голоси на всепольску лїсту і ся лїста імовірно має шанси вибору. 