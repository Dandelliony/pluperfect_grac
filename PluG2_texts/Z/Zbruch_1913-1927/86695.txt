◦ ◦ ◦ ◦

Всеславянський зїзд в Київі.   Представники всіх славянських націй, які зараз є в Київі, рішили скликати всеславянський зїзд до одного із міст України, щоб на нім в мирний спосіб перепровадити всі суперечности між славянськими народами на основі самоозначення. В цій справі віднеслись представники Славян до Директорії з проханнєм дозволення на скликання такого з'їзду.   Причина наступу большевиків на Україну.   КИЇВ. Большовицький діяч Каменів в розмові з представниками преси відкрито заявив, що для розвязання економічної крізи в Росії мусить Совітська Росія сполучити всі бувші країни російської імперії, хочби для переведення цего треба було вжити якнайкрайніщих способів.   Боротьба з коммуністами.   КИЇВ. По донесенням заграничної преси в бою під Нарвою, естонські і анґлійські війська розбили цілковито війська совітської Росії. На фронті був Троцький і сам загрівав свої війська до бою. Нарву заняли анґлійські війська. На Сибірі боротьба із російськими військами іде успішно. Американці доставили на цей фронт велику скількість танків і муніції. В військах совітської Росії дасть ся відчувати великий брак муніції і оружа. Тому правительством Росії видано приказ відібрати оруже у всіх цивільних осіб і доставити його армії. По донесенням анґлійських часописий антанта думає побороти Совітську Росію як найменшим витрачуваннєм сил. Зараз зарядили війська коаліції бльокаду на всіх границях Росії Совітської в ціли перешкодження довозу поживи в Росію. Крім цего вишле вона негайно на всі фронти проти Коммуністів значну скількість танків та осліплювателів. Транспорти цих воєнних знарядів є вже в дорозі.   Участь жінок у війні.   ВАРШАВА. По донесенням польських часописий, польске правительство зарядило орґанізованнє жіночих боєвих відділів. В найблизшій будучности відділи ці відійдуть на український фронт.   Торговельний договір з Болгарією.   В найблизших днях відбудеть ся нарада Директорії з представниками болгарських урядових кругів в ціли заключення торговельної умови між Україною а Болгарією. В слід за цим Болгарія зложить заяву признання Самостійної Української Нар. Республ.   Селянсько-господарські школи на Україні.   Міністерство земельних справ видало зарядження, щоб по всіх містах і волостях України утворити негайно взірцеві господарські школи, крамниці і читальні. Видано проєкт ведення цих закладів маючи на увазі сучасний духовий і економічний стан на Україні. Всі ці заклади матимуть для культурного і економічного розвитку величезне прямо значіння.   З фронту Лупків — Перемишль.   Краківські часописи інформують, що на відтинку залізниці Лупків—Загірє—Хирів оперує ґрупа полк. бриґад. Мінкевича і лучить ся лівим крилом з ґрупою ґен. Зєлінського. В склад ґрупи Мінкевича входять баталіони з Королівства, бориславська (?) компанія, сяніцька, ясєльська, кроснєнська, бохенська, підгалянська і новосандецька. Ся ґрупа оперує трьома панцирними поїздами "Ґромобуй", "Галлєрчик" і "Козак". Гармати оослуговують майже виключно офіцири. "Ґромобуй" як прибічна ескорта шефа бриґади, є майже безнастанно в огни, бо тутешній шеф в противенстві до австрійських штабовців, займає все становище в першій лінії і своїм приміром тягне за собою офіцирів і жовнірів. В часі битви роєвої, коли жовніри лежуть в лінії в приписанім віддаленю від себе, офіцири кермують боєм стоячки. До сих зачислити годить ся чет. ґр. Тишкевича, хор. Страдіна (черкес! б. офіцир російських військ), підхор. Завадової, Сташіца і багато інших. Офіцири в двійку або трійку без жовнірів нападають на українські патрулі — все з гарним вислідом.   Орґанізованнє польської армії в Познани.   В прискоренім темпі орґанізуєть ся польська армія в Познани. "Nowa Reforma" число її подає на 28000 людей. Висших офіцирів набираєть ся з штабовців і ґенералів б. російської і австрійської армії. Ся армія в злуці з армією Галєра, яка вже в дорозі з Франції до Ґданська, буде основою великої армії польської держави.   Український Голос   