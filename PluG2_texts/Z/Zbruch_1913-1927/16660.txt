Не вільно збирати жертв для Галичини. — Заборона хоронити попіл небіщика.

Не вільно збирати жертв для Галичини. На поданє зложене іменем ширшого круга осіб бар. Лєопольдом Кроненберґом і кн. Матієм Радивилом о позволенє збирати в росийській Польщі складки на діткненє неурожаєм населенє в Галичинї слїдувала відмовна відповідь. Відмовну відповідь умотивовано сим, що загальні карні приписи не містять заборони збирати жертв на якусь ціль, о скільки, розумієть ся, та ціль сама в собі не має злочинних прикмет. Нема сумнїву, що накормити голодного не є злочином. Тому теж збирати жертви на голодних в Галичинї, з точки погляду загальних карних приписів, не є злочином. Зате послїдна обовязуюча постанова заборонює взивати до збираня жертв і саме збиранє жертв і участь в жертвах, коли на збиранє не виєднало ся властивого дозволу заборонене. Заборону збирати і давати жертви, на що не дістало ся дозволу, треба розуміти, як часть зорґанїзованої діяльности в краю. Зате вільно одиницям пересилати жертви просто за кордон і за се їм не грозить нїяка відповідальність.
Заборона хоронити попіл небіщика. Синод займав ся справою похороненя попелу тїла, спаленого в крематориї. В Швайцариї умер російський купець Вайсман, його тїло на бажанє вдови спалено в крематориї а урну з попелом перевезено до Росиї, в курську ґубернїю, щоби її там похоронити. Не зважаючи на сьвідоцтво швайцарських властий при спаленє тїла Вайсмана, сьвященик не хотїв похоронити урни. Справа опинила ся перед курським архиепископом Стефаном, котрий признав розпорядок сьвященика правосильним. Справу передано в синод, котрий пояснив, що одинокий дозволений похорон для православних хоронити тїла в землї а не палити. Що спаленим доконано вже непредвидженого церковними законами похоронного обряду, тому другий похорон з церковною відправою неможливий. Але що покійний був православний і умер не відступивши від православної церкви, то синод позволив відбувати по покійнім панахиди і заупокійні лїтурґїї. 