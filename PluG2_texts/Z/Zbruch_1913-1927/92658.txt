◦ ◦ ◦ ◦ ◦ ◦ ◦ ◦

Про плєбісцит і університет в Галичині. В варшавськім "Robotnik-y" помішає д-р Адам Прухнік передовицю в справі плєбісциту у східній Галичині і в справі українського університету у Львові. Після нього на плєбісцит ще час, бо нема признання независимости України і не знати, що з нею станеться. Як повстане українська держава, тоді Польща порозуміється з нею що до границі — натомість Росія не має ніяких прав до східної Галичини. На всякий случай до кого небудь буде належати Галичина, треба у Львові заложити український університет. Університет поза Львовом, це глум над наукою і українським народом.   Міжнародний соціалістичний конгрес. Міжнародний соціялістичний конґрес відбудеться 2. лютого 1920 р. в Женеві. Українцям, як це вирішила люцернська конференція, прислугує право висилки 30 делєґатів. З числа цего наша партія вишле 15 делєґатів, а других стільки місць обсадять українські соц.-революціонери, які на внесення наших товаришів, приняті теж до Інтернаціоналу.   Старанням Українського Горожансьного Комітету у Львові відбудеться в четвер, дня 9. жовтня 1918 концерт арт. Софії Стадникової і співака Романа Орленка. В програму входять музичні твори Лисенка, Січинського, Людкевича, Барвінського, Ярославенка, Лопатинського й Кошіца, по більшій частині невідомі досі львівській громаді. Блищі інформації подадуть афіші.   Заборона "Впереду" в Микулинцях. Як нам доносять, якісь власти в Микулинцях заборонили тамошньому бюрови дневників продавати наш часопис. Проти тої самовільної заборони ми внесли скаргу до висших властей у Львові.   Польська академічна молодіж грозить світови. На суботнішних зборах польської академічної молодіжи у Львові принято резолюцію, в якій заявляється цілому світови, що молодіж чинно супротивиться рішенню мирової конференції, як вона не признасть східної Галичини Польщі. На тих самих зборах заявилася польська академічна молодіж проти заснування українського університету у Львові.   Напади на українські ґімназистки. Від двох тижнів повторюються регулярно напади на українські ґімназистки в часі, як вони опускають школу при вул. Мохнацького. Кількох по польськи говорячих ґімназіястів, під проводом якогось грубого хлопця, на вулиці бють наші діти і визивають їх найординарніщими словами, так що дівчата з плачем і синцями вертають домів. Можеби поліція схотіла положити кінець тим некультурним поступкам вуличників.   Вперед! 