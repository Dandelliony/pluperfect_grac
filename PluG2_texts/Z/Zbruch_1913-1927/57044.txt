◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з 5 жовтня
Війна на Сходї. Фронт проти Ромунїї: В околици Оршови відіпхнено наші війска в західнім напрямі. На південь від Петрошени неприятель уступає в напрямі граничних провалів. Союзні оружні сили, які поступають наперед коло Фоґараш, посунули ся наперед поза місто.
З Семигородського східного фронту крім відпертя сильного ромунського атаку коло Сешата нема що донести.
Вислїд оголошеного антантом зі звичайними перехвалками посуненя Ромунів наперед через долїшний Дунай є відомий зі звідомлень, союзних ґенеральних штабів. Неприятель опустив землю болгарську швидше, нїж вспів на неї вступити. В ходї тих подїй хоробрий виступ нашої хороброї Дунайської фльотилї мав міродатне значінє.
Фронт архикн. Карла: Не було нїяких особливих подїй.
Фронт кн. Лєопольда Баварського: На Волини остали також вчера зовсїм безуспішними всї зусиля неприятеля захитати лїнїями четвертої армії. Росіяни понесли тяжкі втрати. Над Долїшним Стоходом підприняв неприятель так само безуспішно слабші наступи.
Війна з Італїєю. На височинї Красу артилєрійська боротьба є в повнім ходї. Місцями пробувала неприятельська піхота рушити до атаку, одначе наш гарматний огонь спинив її. На фронтї долини Фляймс ведуть ся далї гарматні бої. Положенє остало незмінене. На Чімоне наші війска в часї від 23. вересня до 2. жовтня видобули 35 засипаних італїйцїв. Загалом полонили 482 жовнїрів і здобули 5 машинових карабінів, 3 метавки мін і богато карабінів.
Війна на Балканї. В Альбанїї нїчого важного.
Подїї на мори. Дня 4. с. м. вечером ескадра гідроплянів обкинула неприятельську стацію гідроплянів коло Ґрадо, а потім війскові предмети в Монфальконе, Сан Канціяно і Старанцано, тяжкими, середними й легкими бомбами з дуже добрим успіхом. Самолети мимо сильного острілюваня вернули всї неушкоджені.
Воєнні комунїкати нїмецького ґенерального штабу з 5. жовтня.
Західний терен війни. Ґрупа війск нїмецького наслїдника престола Рупрехта. На полї битви на північ від Сомми дїяльність артилєрії зросла, а безпосередно перед наступами неприятельської піхоти осягнула найвисше напруженє. В більшій части точок неприятельська піхота, яка рушила до приступу, лягла вже в нашім огни. Так зломано анґлїйський наступ між хутором Муке і Курслєт. Так між Курслєт і Окурлє Абнї неприятель, який пер наперед, тільки коло Лє Сарс дійшов до нашого становища, де анґлїйська піхота в рукопашнім бою, понїсши важкі втрати, улягла нашій. Так і французький наступ, ведений через лїнїю Ранкур-Бушавен, розбив ся о наші лїнїї. Між Фрежікур і Ранкур вчера рано йшли завзяті бої. Там утратили ми окремі рови.
Фронт нїмецького наслїдника престола: По обох сторонах Мози значні артилєрійські бої.
Східний терен війни. Фронт км. Баварського: На фронтї над Стоходом було кілька безуспішних наступів слабших неприятельських віддїлів. Все на ново повтаряли Росіяни завзяті атаки на захід від Луцка. Та зовсїм нїчого не осягнули ними.
За кождим разом огонь нашої артилєрії, піхоти і машинових карабінів нищив ряди їх атакуючих війск. Тільки на північ від Зубильна слабі віддїли дотерли аж до наших становищ, з яких їх зараз знов викинено.
Наші летуни, які також попередних днїв завдали неприятелеви шкоди успішними атаками на обози, війскові поготівля і зелїзничі урядженя, вчера киненєм богатьох бомб счинили пожари на двірци в Рожиши і в етапових урядженях, положених близько сеї місцевости.
Фронт архикн. Карля. Не стало ся нїчого особливого важного.
Фронт в Семигородї. На захід від Парайд відперто кількаразові наступи Ромунїв. Друга ромунська армія, яка по 2. с. м. в околици Бекектен (Баранікут) була перейшла до наступу, уступала за Сінку і також далї на північ знаходить ся в відворотї. По даремних зусилях в горах Гецінґ, по обох сторонах долини Стріґі, де неприятель понїс значні втрати, уступає він на пограничні гори. Коло Оршови над Дунаєм ромунський наступ зискав на теренї.
Балканський терен війни. Ґрупа війск Макензена: Неприятельські атаки на схід від зелїзницї Кара-Орман-Цебадіну, подібно як 2. с. м відперто.
Фронт македонський. На горі Нідзе Пляніна неприятель держить ся. Поза тим положенє від озера Проспа до берега Струми не змінило ся. В боротьбі, яка ведеть ся далї на лївім березї Струми, втрачено знов село Єпікей. 