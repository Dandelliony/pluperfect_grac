Українські манїфестації, польські провокації і террор.

Самбір 18. лютого 1918.
Признанє самостійности Української Народної Републики і заключенє з нею мирового Договору загадала українська самбірська громада відсвяткувати народною манїфестацією з походом.
На те вибрано день 17. лютого і повідомлено села з зазивом, щоб взяли участь в тім святї.
Того дня зібрало ся більш як 10.000 народа переважно жінок, старих ґаздів і молодїжи. По величавім здвизї сїчовім 1914 р. показалися в Самборі перший раз сїчовики на возах і нїщо з тими нечисленними прапорами, яких не вспіла забрали царська охрана в часї інвазії.
Народ зібрав ся коло церкви, де кінчала ся благодарна Служба Божа з відповідною високопатріотичною проповідью о. Ф. Рабін.
За час як відправлювано молебен, впорядчики погоду уставляли до походу шкільну молодь, інтеліґенцію, сїчовиків і народ.
Піднести належить, що хоч уряд парохіяльний запросив усї власти до участи в богослуженю, то явили ся в церкві лише судовики і урядники фінансові української народности і війсковість, натомість з староства не було нїкого, що дуже усїх вражало.
Похід рушивши від церкви задержав ся коло суду, де делєґація української полїтичної орґанїзації зложила на руки ц. к. старости чолобитню для монарха.
З трибунальської улицї завернув похід на львівську улицю, відтак попри почту і сокола під українську Ризницю, з відсїля на Ринок під Народну Торговлю, де по промовах похід розвязав ся.
Сприяла нам чудова погода, і все відбуло ся величаво і поважно мимо тих диссонансів, які хотїла викликати патріотична хулїґанія.
Промов було три: о. Петрика під церквою, д-ра Стахури і д-ра Чайковського з балькону Народної Торговлї. В промовах піднесено оклик в честь Цїсаря Карла І.
На провокації, яких допустила ся польська шумовина, ми зовсїм не реаґували, бо могло прийти до проливу крови, і лише вирозумілости учасників і повазї аранжерів треба завдячити, що до того не прийшло.
Вже коло церкви якийсь патріотичний "чтердзєстах" так поводив ся, що затрудюючий жандарм вважав за відповідне заложити йому жандармські бранселєтки і відвести куди треба.
Під ризницею виступила товпа походови дорогу і доперва під енерґічним напором кінних сїчовиків з вереском і криком розступила ся. Друга товпа думаючи, що промови будуть під Ризницею, зібрала ся в бічній улицї Качковського напроти Ризницї і тут стала вити і кричати. Сю товпу патріотів розігнала жандармерія.
Кромі того сипались під адресою аранжерів походу, України, Австрії і Нїмеччини проклони, обиди, які повторити соромно. Кільком дївчатам на бічних улицях позривано відзнаки, одного хлопця за синьожовту відзнаку побито до крови, а одного хотїли польські хулїґани кинути з моста в воду, ледви його прохожі відбили. В українській бурсї вибито вікна. Питаємо, чи довго нам прийдеть ся ще на нашій прадїдній землї зносити наругу від зайдів.
Польська патріотична молодїж підчас польської манїфестації дня 18. лютого припинала собі синьожовтї кокардки із заду повисше пояса, або на запятках. Здаєть ся, що ми живемо в польській Азії.
Ось послухайте на що зважити ся може польська культура.
І таке дїєть ся в Галичинї, та ще в часї війни тої самої, в котрій одного війта з турчанського повіта повішено лише за се, що в боязни перед москалями відкинув війтівську (отже не цїсарську) бляху і кинув під постїль."
Не наша річ в те мішати ся. До того покликанї польські прокуратури і суди, які чейже що дня аж до скутку стрейкувати не будуть.
Поляки кидають межи польську неосвічену масу такі кличі, що як в Галичинї буде Україна, то всїх Поляків повиганяють з відси з ґрунтів і маєтків. Такими большевицькими кличами викликують у польської неосвіченої маси скажену ненависть до Українцїв, що може спровадити небажані наслїдки. Бо вже тепер дають ся чути погрози на нашу адресу.
Учасник. 