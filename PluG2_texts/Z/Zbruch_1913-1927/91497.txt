◦ ◦ ◦ ◦ ◦ ◦ ◦ ◦

Оперативний звіт Штабу Головного Отамана з 18. VIII. 19. Наша боєва група, що поступає вздовж залізнодорожної лінії Вапнярка-Бірзуля, побила вчора знова в завзятім бою великі большевицькі сили і видвигнулася із лінії ст. Попелюхи, Піщанка, Студене значно наперід. Другі частини осягнули біля Рай-города лівий беріг ріки Бур і дійшли до Ситковець. Ми заняли також місто Брацлав. На північ від залізної дороги Прилуки, Калинівка, Янів, Хмельник, опісляж із району Полонне, Жмеринка операції поступають пляново вперід. Містечко Самгородок, що лежить 17 верств на полудне від Козятина, є в наших руках. Отаман Квартирмайстер КУРМАНОВИЧ, ґен. чет. в. р.   Приїзд українських старшин з Коломиї. Цими днями повернув більший гурт українських старшин з Коломиї, яким перешкодила польська боївка в дни 24. V. с. р. відійти з своїми частинами. Вказаним булоб, аби наш Уряд постарався у румунських властей о дозвіл звербувати до нашого війська ще й оставших стрільців і підстаршин. Це скріпилоб боєву вартість нашої Армії, бо Гуцули це найхоробрійші борці.   Ляцькі насильства в Галичині. Біженці доносять: Ляхи силують погромами і побоями старших, менше свідомих українських селян підписувати заяви, що в Галичині не воювало жадне правильне військо, лише розбишацькі банди. Ті заяви висилають відтак мировій конференції в Парижі.   Польська відозва. Як повідомляє "Україна", Поляки перейшли р. Збруч і окупували м. Волочиська та видали таку відозву: 1) За поновне появлення панцирного поїзду відповідає населення м. Волочиська (!!). 2) Приказується взяти 10 закладників української народности, які відповідають за появлення панцирного поїзду або панцирного авта. 3) Шпіонажа на користь більшовиків та Українців буде каратися смертю. Підпис: Дешампо, нач. 6 стріл. дивізії. (З того виходить, що нпр. за польський напад на Лякцкорунь повинна відповідати польська людність того міста).   Пропаганда української ідеї за кордоном. Українська місія в Швайцарії широко поставила справу інформації Західної Европи з українською справою. Видано багато книжок у сій справі, французькою мовою. Видані між ин. такі книжки: Стебницький — Україна й Українці; Тишкевич — Українська література; М. Т. — Україна перед конґресом; Шульгин — Україна, Росія і держави Антанти. Крім цих розпочалося видання великої праці Тишкевича "Історичні документи про Україну в її відносинах до Польщі, Росії та Швеції". Досі вийшов 1-й том великого формату, гарно виданий, з вступною розвідкою С. Шелухина. — ("Тр. Гр.")   Польова почта Галицької Армії організується на ново при допомозі фахових почтових урядовців і в найблищих днях пічне свою діяльність. Дуже відрадний це факт, бо це дасть спромогу урядам успішнійще вести службову переписку, а приватні особи змажуть далеко вже лекше листуватися зі своїми рідними тай правильно діставати ґазети і книжки.   Стрілець   