◦ ◦ ◦ ◦ ◦ ◦ ◦ ◦ ◦ ◦

Жидівські часописи в Галичинї. Oesterreichische Postzeitung подає отсей виказ жидівських часописий в Галичинї: Der Jud, виходить гебрейським письмом в Кракові, Der Jud, в Станиславові, Der Judische Arbeiter, у Львові, Der Judische Freund в Богородчанах, Judische Gemeindezeitung в Коломиї, Der Judische Handelsangestellte у Львові, Judische Volkspolitik в Коломиї, Judische Volksstimme в Кракові, Der judische Wecker в Бучачи, Das judische Wort в Дрогобичи, Judische Zeitung у Львові, Judisches Illustriertes Familienblatt в Надвірній, Judisches Volksblatt в Тисьменици i Der judisch religiose Arbeiter в Кракові.
В справі убитя інжініра Унтершіда в Станиславові переконані в Станиславові, що тлом убийства є любовні справи. Трикутник подружя мало становити разом з інж. Унтершідом подружє Ґроховських. Ґроховський з фаху масажист, мав дві дочки, одну 14, а другу 7-лїтну. Гроховська належить до місцевої краси. Оповідають, що убитий вже від кільканайцять лїт мав удержувати з нею зносини. Критичного дня, себто в понедїлок вечером, Ґроховські пійшли до купелї в Бистрици, а потім разом з Унтершідом на преферанса. Гра затягнула ся до пізної ночи. Підофіцир, що переходив около півночи Кнїгинином Кольонїєю, почув крик і харчінє. Се кричав Унтершід, котрого випорені тенеса волїкли ся по земли. Обоє були коло раненого, нїби ратуючи його, але Унтершід помер. Жандармерия почала слїдство. В кухни Ґроховських найшли кров і закровавлений різницький ніж, тому обоїх Ґроховських арештовано. Вони не признають ся до вини, але не вміють пояснити таємничого випадку. Арештовано також шваґра Ґроховського, Ровіцького, зелїзничого машинїста з Теребовлї, котрий приїхав до Станиславова без урльопу і мав грозити Унтершідови.
Дотация на мелїорациї. Нинїшна Wiener Zeitung оголошує цісарський розпорядок в справі признаня надзвичайної державної дотациї 2,500.000 корон на державні мелїорацийні ціли. Сим розпорядком узгляднено пильну конечність, що стоїть в звязи з широко розвиненою дїяльностю більшости соймів і широких кругів населеня головно хлїборобського в послїдних часах.
Вулицею ім. Шевченка назвала міська рада в Чернівцях дотеперішну вулицю Лелїйну. У бурмістра явила ся була свого часу депутация і передала меморандум, в якім просило ся, щоби вулицю руську (Russischegasse) названо вулицею Шевченка. Та наші приятелї в радї громадській використали нагоду і назвали вулицю руську вулицею архикнязя Франца Фердинанда і княгинї Софії Гогенберґ, хоч Панська вулиця красше надавала ся, щоби її назвати іменами сих високих осіб. Вулиця Лелїйна веде з Ринку попри ратуш, першу державну ґімназию на площу Австриї.
Пожежа в Старім Самборі вибухла позавчера пополудни в домі Тисовського й обняла цілу часть міста. З трудом зльокалїзовано огонь, що тривав цілу годину, а ще й рано тлїло пожарище. Згоріло 23 доми з господарськими забудованями. Згорів також ратуш з усїми актами. Була обезпечена лише часть домів.
Промоция. П. Олександер Барвінський, син радн. Ол. Барвінського, одержав у львівськім унїверситетї степень доктора всїх лїкарських наук.  