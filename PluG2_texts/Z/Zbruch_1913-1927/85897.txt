◦ ◦ ◦ ◦

Офіціяльне звідомлення за 16. ХІІ. На північ від Львова. На північ від Сокаля заняли ми Літовичі і Біличі. На фронті Угнів—Рава спокій. Наші частини від Яворова підійшли до зелізниці Львів—Перемишль (Хоросниця на півн.-схід від Мостиск). Наші частини заняли Зелів. На схід від Львова. Ворожа артилєрія обстрілювала Винники, Підбірці, Малехів, Чортову скалу. На південь від Львова. Наші розвідчики ведуть бій коло Сокільників. Наші стежі доходили аж до Зимної Води і взяли у ворога 1 скоростріл. В Городку Поляки дуже окопують ся. В Польській міліції богато жінок. Дві кольони Поляків наступали з боку Брюхович, Кальварії. Наступ відбито з втратами для ворога. Зелізничий міст у Медики висаджено нами. Начальник штабу військ Полк. Мишковський.   Позір! Всіх Українців — робітників всякого рода взиває ся на загальні збори в день 19. XII. 1918. о 2. г. по пол. до льокалю "Читальнї Просьвіти", вул. Косцюшка (проти української ґімназії) в ціли обговорення маючої заснувати ся "Спілки Споживчої" для Українців міста Тернополя. Справа важна і надзвичайно пекуча. Виділ: Мельничук голова, В. Сеник, М. Гнип, Кінаш, Л. Атаманчук.   Подаєть ся до прилюдної відомости, що маґістрат в власнім заряді продає кінське мясо на Казимирській площі в будці ч. 25. по 2 К. за kg.   Остерігаєсь горожан міста Тернополя, що спалений 3-поверховий будинок Адлєра при вул. Міцкевича грозить заваленнєм. Кождоразове городженнє переходу в ціли оминення небезпеки нищать ночю незвісні одиниці. Комісарят міста не бере на себе жадної відвічальности за можливий нещасливий випадок.   Український голос 