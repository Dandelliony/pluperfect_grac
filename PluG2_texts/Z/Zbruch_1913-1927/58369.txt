Виїмкові хвилї.

Львів, 4 падолиста 1916,
Бувають в історії кождої нації тяжкі, переходові хвилї, в яких повна єдність і одноцїльність національних думок і дїл є, правда, признаваним і проповідуваним усїми партіями і верствами полїтичним домаганєм, але в той час є таки домаганєм нездїйснимим. Бо мимо найлїпшої волї одиниць і гуртів, з яких складаєть ся нація, — волї дійти до повної консолїдації духових і матеріяльних сил народу, мимо найгорячійших закликів і проповідий, виявляють ся ріжницї в розуміню основних принципів національної полїтики в данім положеню занадто протилежними, щоб мож було осягнути цїлковиту концентрацію національної душі. Ся неможність — явище прикре для сучасних, нераз і шкідливе, а одначе неминуче і природне.
Але приходять на кожду націю також такі виїмкові хвилї, де без закликів до єдности і проповідий солїдарности — стоїть цїла суспільність як один муж. Природно і самозрозуміло піднїмаєть ся тодї з душі народу його думка і воля, одна і незахитна. Стихійно і самозрозуміло виростають тодї рішеня і постанови, цїнованя і осуди. Немає тодї сумнївів нї хитань. Кождий член нації, де-б він не був — думає тодї й почуває одно й те саме: що всї инші його земляки.
А за одноцїльними думками й почуванями йде — одностайна воля.
Кождий нарід світа переходив такі незабутні моменти. І хоч-би навіть дані обставини були такі, що гадка й воля народу мусїли-б остатись хвилево невисловленими, хоч-би треба було хвилево здавити в грудях голос, то — нїхто про се не смів нїколи сумнїватись — сила і повага такого мовчаня може бути могутнїйша від найголоснїйшого навіть крику. 