Перед миром.

Відворот Сербів зпід Скутарі. Білгородські часописи доносять, що справа Скутарі для Сербії полагоджена. Відворот сербських війск зпід Скутарі вже почав ся. Бомбардованє міста вже від кількох днїв не відбувається і здаєть ся, що по відході сербських війск уже не буде починати ся на ново. Вважають певним, що король Микола згодить ся на пропозициї рекомпенсати, предложені Анґлїєю й Італїєю.
Кандидатура на альбанський престол. В віденських дипльоматичних кругах запевняють, що справа альбанського престола не є ще тепер актуальна, як довго нема випрацьованого статута будучої держави. Всї вісти часописий про все нового кандидата безосновні. Певне є, що під увагу можна брати лише такого кандидата, котрий дістане апробату тридержавного союза.
На мори. ЦАРГОРОД (Ткб.). Позавчера вечером стрінули ся два турецькі торпедовцї на полуднє від Седільбар з двома неприятельськими торпедовцями. Стріляли з обох сторін чверть години, потім надплили ще два неприятельські торпедовцї. Турецьким торпедовцям поспішив на поміч кружляк і дав кілька стрілів у неприятельську фльотилю, потім переслїдував її якийсь час.
Кошти балканської війни. Льондонський Economist подає цїкаві подробицї про кошти балканської війни. Він обчисляє, що воюючі сторони коштує один жовнїр на день около 12 корон. Для дотеперішного часу треваня війни, 25 тижнїв включно з роземом, який щоправда здержав воєнні операциї, але кошти іно трохи зменшив, а в якім Греция не брала участи, кошти так виглядають: Болгария (300000 люда) має коштів около 400 мілїонів, Греция (150000 люда) около 300 мілїоиів, Ч орн ог op а (40 000 люда) 80 мілїонів і Туреччина (400.000 люда) около 800 мілїонів корон, отже загалом 1,090.000 війска майже 2.180 мілїонів корон воєнних коштів. Загалом воюючі сторони втратили 110.000 убитих і таке саме число ранених. Коли візьмемо за основу пересїчний річний заробок 600 корон, то дістанемо загальну втрату в продуктивній праці щонайменше мілїон корон, які треба дочислити до повисшої суми. Для самої Болгариї втрата в конях, ослах і т. д. перед кількома тижнями виносила більше як 200.000 штук. До сих шкід треба ще зачислити загальне спустошенє краю, що потягнуло за собою застій цїлого економічного житя на Балканї і в сусїдних краях.
Убите францїшканина о. Палїча. БІЛГОРОД. (З урядового сербського жерела). Дня 12 цьвітня відбула ся в Джаковій обдукция францїшканина Палїча. Обдукцию перевели два чорногорські і один сербський лїкар в присутности консулїв. Стверджено, що Палїча убито на більшу віддаль кількома стрілами з рушниць. Слїдів пробитя багнетами не найдено. 