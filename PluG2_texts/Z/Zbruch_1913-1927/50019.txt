◦ ◦ ◦ ◦ ◦ ◦ ◦ ◦ ◦ ◦

Вистава українських вишивок у Львові буде відкрита вже в 1-ій половинї мая с. р. кружок У. П. Т. ім. Ганни Барвінок просить всїх, що хотять взяти участь в сїй виставі, прислати визначені на виставу предмети не пізнїйше, як в 2-ій половинї цвітня с. р. на адресу: Марія Крипякевичева, Львів, вул. Мохнацького ч. 12. Виставцї повинні повідомити Кружок, чи і за яку цїну можуть бути продані їх виставові предмети, та чи можуть приймати замовлення на їх виготовленє.
Ґонор. адютант цїсаря ґр. Пар — як доносять дневники — від кількох днїв занедужав.
Львівські трамваї. З днем 13. цвітня 1916 розпочинаєть ся лїтний розклад їзди на лїнїях міскої елєктричної зелїзницї, а саме: 1. Перші вози будуть від’їжджати: а) з Гетьманських Валів до всїх кінцевих стацій год. 5.40 рано, б) від кінцевих стацій в напрямі до Гетманських Валів год. 6. рано, 2. Остатні вози будуть від’їзджати а) з Гетманських Валів до всїх кінцевих стацій год. 10.40 в ночи, б) від всїх кінцевих стацій до Гетьманських Валів год. 11. в ночи, в) з Гетманських Валів до пристанку ул. Льва Сапіги побіч жандармерії год. 11.30 в ночи, г) з Гетманських Валів до рогачки Жовківської год. 11.30 в ночи.
Памяти поляглих студентів віденського унїверситету. Українське академічне тов. "Сїч" у Відни оголошує: Сенат віденського унїверситету звернув ся до всїх студентських корпорацій у Відни, між инш. і до укр. академічн. товариства "Сїч" із зазивом подати по можности найточнїйші данї про всїх, що коли небудь були слухачами віденського унїверситету і полягли в теперішній війнї. Щоби допомогти сенатови в його намірі вшанованя памяти поляглих слухачів віденського унїверситету, звертаємо ся з горячою просьбою до нашої суспільности: родичів, кревних, товаришів та знакомих полеглих — подати нам як найскорше і вірно отсї дані: 1) Імя і назвиско поляглого студента віденського унїверситету, 2) рік уродженя, 3) в яких роках був слухачем віденського унїверситету і на якім факультетї, 4) коли пішов в поле, 5) війсковий степень і евент. відзначеня, 6) при якім полку служив, 7) де і коли поляг, 8) по можности обєктивну характеристику поляглого. Щоби і українські борцї знайшли належне місце в тім пошанованю, просимо ще раз горячо допомогти нам в тій справі. Інформації треба слати на адресу: Богдан Пристай Відень XVIII, Semperstrasse 8/5. 