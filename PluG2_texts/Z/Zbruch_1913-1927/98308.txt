◦ ◦ ◦ ◦

В концерті оперового співака п. С. Маслюка, заповідженім на 17. с. м. — візьмуть участь відомий наш композитор — пяніст, який відіграє серію власних нових творів і співачка — п. Чабанівна. Сам п. Маслюк виконає ряд арій з італійських опер і серію пісень. Білєти на концерт продаються від суботи в книгарни Тов-а Шевченка.   Вічно голодна гієна. Україножерне "Слово Польске" взиває в останнім числі польські військові і цивільні власти, аби усіх українських полонених, випущених з полону і конфінованих, потягати до строгої відповідальности за усі "проступки", яких вони допустилися, як українські жовняри. Вшехпольська гієна радить розвести широку контролю над українськими полоненими дорогою кореспонденції з тим місцем, звідки даний чоловік походить, або де перебував. "Це — пише "Сл. Пол." винні Поляки жорстоко помордованим братам; вони повинні старатися о те, аби ніоден бандит і розбійник не остався без кари..." — Як бачимо, вшехпольській гієні за мало тих мук і кар, які переживає під цю пору ціла українська людність — вона накликує до нових переслідувань. Одначе чи таке розятрювання й так отвореної рани може мати добрі наслідки?   Цікава процедура. В Станиславові арештовано 21. падолиста 1919. учителя Татуха. На його просьбу переслухувати його з вільної стопи прокураторія спротивилася. Після 6 місяців тюрми 21. мая його випущено на волю: прокуратор цофнув акт оскарження проти п. Татуха. І защо чоловіка мучено пів року?   Ґен. Тарнавський, як зачуваємо з добре поінформованого жерела, виїхав щасливо за границю.   Оборона Гуцулів. Обороною арештованих Гуцулів займеться Український Горожанський Комітет в Коломиї. Всі інтересовані повинні тільки туди зголошуватися. Оборона безплатна.   Іван Кревецький, відомий історик, виїхав під весну з матеріялами до історії Гал. Армії (дві паки) разом з хор. Ткачівським з Балти до Київа. Там мав посвятитися обробітці матеріялів.   Громадська думка   