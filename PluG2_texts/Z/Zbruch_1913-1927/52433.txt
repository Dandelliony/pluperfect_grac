◦ ◦ ◦ ◦ ◦ ◦ ◦ ◦ ◦ ◦

Велика битва розгорілась на цїлім галицько-буковинськім фронтї. Довго підготовлювана російська офензива на українську Галичину й Буковину розпочалась врештї, прискорена мабуть італїйськими закликами о поміч. Битва, котра ведеть ся на тернопільськім фронтї, розмірно недалеко Львова (декому навіть причувають ся стріли гармат...), викликує, розумієть ся найживійший інтерес серед людности нашого міста: nostra res agitur. Одначе про дїйсне, глибоке занепокоєнє людности не можна говорити. Навпаки, панує тепер у Львові почуванє певности перед ворожим наїздом — більше навіть, нїж можна було помітити в часї осїнної й зимової офензиви російської на нашім фронтї. До скріпленя самопевности і довіря широких кругів причинила ся видана нинї міродатними війсковими кругами звістка, що "всї дотеперішні наступи Росіян на наш східний фронт, як сього і було можна надїяти ся, гладко відперто".
В справі продажі ґрунтів. Ц. і к. 1. корпусна команда видала такий розказ: Дійшло до відомости, що безсовісні спекулянти використовують непорядність сїльського населеня і намовляють до дешевої продажи ґрунту, який нїбито через війну втратив на вартости. Треба повчити жовнїрів, що ґрунт тепер власне подорожів і нехай жовнїри остережуть своїх кревняків перед продажю ґрунтів, а проти спекулянтів нехай вносять скарги.
В справі дзвонів повідомляють урядово: Коли вийшов клич до народу, щоби непотрібні предмети з металю віддавати до мінїстерства війни на переробленє їх на артилєрійні цїли, католицькі владики заявили зараз свою готовість полишити війсковій управі церковні дзвони. На підставі пороблених списів зачнеть ся тепер забиранє церковних дзвонів; війскова управа платить за кождий кільоґрам по 4 корони. Разом оставить ся кождій церкві третину дзвонів; дзвони, котрі походять з часу перед 1800 роком, виключені від відданя.
Стан складок на Зелїзного Лицаря м. Львова виносить з нинїшним днем 86.582 К. 60 сот.
Попис музичний. Дня 4. червня с. р. відбув ся в школї фортепяну панї Лопатинської-Россовської в присутности родичів і запрошених гостий, з яких прибув також композитор проф. Колесса, іспит учениць і учеників, котрі своєю вповнї вдоволяючою грою дали доказ пильности в науцї і здібностий музичних. Дуже доброю грою відзначили ся ученицї: Л. Бартківна в Sonat-ї А-dur Mozart-а і M. Борисівна в Nocturn-ї F-moll List-а, та в Scherzo В-moll Chopin-а. Ся коротка замітка нехай буде ученикам заохотою до дальшої витревалої працї на полї музики, а учительцї подякою за щиру працю. — Гість.
Укр. педаґоґічне Товариство зложило в Кр. Союзї Кред. 100 К. а жіночий Кружок У. П. T. ім. Ганни Барвінок 50 корон на стипендійний Фонд ім. Івана Франка. На домовину покійника зложили були в день похорону величавий вінець: Великому учителеви свойого народа — Ученицї шкіл У. П. Т.
Друга збірка вовни і кавчука. Предмети збірки вовни і кавчуку з р. 1915 вже переблонено та видано до ужитку армії і населеня. Щоби і на будуче зарядити недостаті вовни і кавчука в краю та заосмотрити армії в полї, уряд воєнної опіки в мінїстерстві війни звертаєть ся до населеня з відозвою про нове жертвуванє предметів з вовни, бавовни, ґумових відпадків, отже: полотен, одягів, біля, пончіх, хусток, — і ґумових предметів всякого рода. Головними днями збірки будуть: 13. і 17. червня 1916 р. В обох тих днях будуть відбирати згадані предмети, які повинні бути добре опаковані. Почтові пересилки принимає ся все під адресою: Відень XX. Berggasse 16 і Відень IX. IX Wäringerstrasse 32. 