◦ ◦ ◦ ◦

До відома! На своїм засіданні з 17. 1. Ширша Українська Народна Рада бажаючи стати дійсним демократичним представництвом рішила змінити дотеперішний свій склад і перевести реорґанізацію Повітової Української Ради на підставі проєкту п. пр. І. Бриковича. Після цего нового проєкту в склад Ширшої Повітової Укр. Нар. Ради входять представники всіх сіл тернопільського повіту і то села з мешканцями в числі до 2000 посилають одного представника, а села, які числять мешканців більше 2000 посилають по двох представників. Представників тих мають вибирати всі мешканці без ріжниці пола від 20 літ почавши. Вибори мають перевести сільські комісарі. В склад Ш.П.У.Н. Ради входять дальше начальники всіх урядів, 3 представників священників, 3 учителів, 3 трудової інтеліґенції, 3 державної служби, 3 робітників, 4 міщан і представник війська. Просить ся всі вичислені стани до 1. ІІ. вибрати своїх представників, а вибраних подати голові Ради (мійській комісаріят маґістрат). Про найблизше засіданнє повідомить ся в часописи. За Президію У.П.Н.Р. С. Сидоряк голова. Евген Мацелюк секретар.   Подяка. Повітова Українська Народна Рада в Тернополі з радостію витає сю так конечну і так в догідну пору післану підмогу українського "Червоного Хреста" в Києві і в імени цілого населення города і тернопільського повіту за цей гуманний доказ з'єдинення цілої України та щедроти наших братів з над широкого Дніпра. Повіт наш в наслідок довгих позиційних борб підчає світовї війни і з причин евакуаційних населення уляг цілковитому знищенню. З гарних 30 цвітучих сіл зістались лиш сумні згарища-руїни; а мешканці їх вернувши з прогнання приневолені в стрілецьцих ровах і ямах, виритих ґранатами, шукати захисту серед острої зими. Про брак средств поживи нема що говорити, бож він наглядний. Майже половина піль лежала облогом. Що було — забрали таборуючі війська. В подібних важких відносинах живуть наші брати в сусідних повітах: Зборівськім, Брідськім, Бережанськім, Станиславівськім і прямо гинуть з голоду. Мущини з сих повітів радо станули в ряди визвольних полків і з оружєм в руці стоять на сторожі України та здобутків революції, а женщини їх і діти коротають своє життє в підземних ямах серед горя та нужди. Тож дійсна радість огорнула всіх присутних членів Повітової Української Народньої Ради, коли то на їх Зборах дня 17. 1. з'явив ся делєґат Українського "Червоного Хреста" в Києві п. Павлик і заявив, що приїхав з помочию бідному українському населенню Тернопільщини і ратувати єго від голодової смерти. Тож єще раз відзиваємось з горячими словами подяка в імени бідного Терподільського населення, а знаючи, що се значить нужда і голод, просимо о ласкаву підмогу і для наших братів в сусідних знищених війною повітах. З глубини серця витаємо так довго вижидану злуку всіх Українських земель і кличемо: Слава Українській Народній Республиці! Слава єї правительству Директорії! За Президію У.П.Н.Р.: Семен Сидоряк голова. Евген Мацелюк секретар.   Повітове віче. Дня 20. січня відбуло ся в великій салі "Міщанського Брацтва" повітове віче, скликане Пов. Нац. Радою до Тернополя. На вічу явило ся понад 500 делєґатів від сіл а надто стількож інших селян, що прийшли послухати голосу своїх провідників, познакомити ся з їх діяльностю, висказати свої домаганя і подати напрям дальшій праці. Віче отворив голова П.Н.Р. пр. С. Сидоряк і свою промову закінчив окликом в честь Директорії, Секретаріяту і Української Армії. Порядок денний віча був ось такий. Звіт з діяльности Краєвої Нац. Ради. (реф. пр. М. Малицький.). Загальне положеннє (реф. Л. Галущинський) і справа земельна (реф. др. Іл. Брикович). По рефератах розвинула ся дуже оживлена дискусія, особливож над земельною справою. Присутні виявили не тілько велике заінтересованнє сею справою але також незвичайно ясне зрозуміннє ваги сеї пекучої справи. Само віче і спосіб ведення дискусиї дало виразний доказ високої політичної зрілости нашого селянства. На вічу вибрано Земельний Повітовий Комітет, зложений з 15 людий. Сей комітет має нарадити ся над способом переведення весняних засівів по полишених панських землях і видати відповідні зарядження Громадським Земельним Комітетам. По відспіванню "Вже воскресла Україна" розійшли ся вічевики в піднесенім настрою домів.   Згублено коралі в понеділок 20. с. м. (три шнурки) на ул. Шевченка (давнійше Міцкевича) межи кіном "Сьвітезь" а фіґурою св. Теклі. Хто знайшов, зволить ласкаво зложити в редакції Укр. Голосу в домі "Народньої Торговлі" за високою винагородою.   Український голос   