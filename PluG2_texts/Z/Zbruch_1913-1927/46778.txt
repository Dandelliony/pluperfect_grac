◦ ◦ ◦ ◦ ◦ ◦ ◦ ◦ ◦ ◦

Війна з Росією.
На горбі Довжок, на північ від Бояна над Прутом перед учора вечером ми висадили мінами російський рів. Із залоги 300 людий лише кількох можна було видобути живих.
В ночи з учора на нинї війска наші в тім самім просторі виперли ворога з одного його шанця.
На півн. захід від Устєчка один із уладжених нами примістків є від довшого часу предметом численних російських наступів. Майже що дня приходить до рукопашних боїв. Хоробрі оборонцї відпирають усї наступи.
На південь від Дубна ворог нинї рано по сильнім артилєрійськім підготовленю наступив проти наших становищ.
Війна з Італїєю.
Коло примістка Тольмайну, в зах. части Карнїйських гір і в декотрих частях тирольського фронту вели ся артилєрійські бої. В просторі Флїчу відперто наступ слабшого ворожого віддїлу на стоцї гори Ромбон.
Один з наших летунів кинув бомби на італїйські маґазини в Борґо.
Війна на Балкані.
Відбуваєть ся далї складанє зброї Чорногорцями. В богатьох місцях країни зложено зброю. На півн. східнім фронтї Чорногори в останнїх днях здало ся звиш 1.500 Сербів.
Війска наші обсадили адрійскі пристани Антіварі і Дульчінїо.
На бесарабськім фронтї.
З ц. і к. воєнної пресової кватири доносить 21. с. м. кореспондент Лєнгоф:
Також пята російська проба пролому в околици Топорівцї-Боян зовсім розбилася. Після того, як ведені з великою хоробрістю наступи мали тільки той вислїд, що втрати сильно збільшили ся, почали атаки що-раз більше слабнути, щоби в кінци вчера й нинї рано обмежити ся на канонаду. Також в 27. дни зимової битви фронт армії Пфлянцера-Бальтіна зовсїм незахитаний. Російські війскові прикази і навіть — як кажуть — присутність царя на фронтї не змогли перевести пролому. Російські втрати зросли на 80.000.
Анґлїйська бльокада.
ЛЬОНДОН (Ткб). Внесене в справі енерґічнїйшої бльокади, яке має бути поставлене в середу в низшій палатї, звучить: З огляду на те, що палата дізнала ся, що до невтральних країв, які граничать з ворожими державами, ввозить ся богато товарів, потрібних ворогови до веденя війни, взиваєть ся правительство урядити як найуспішнїйшу бльокаду, одначе без шкоди для нормального ввозу невтральних в цїли заспокоюваня їх внутрішних потреб.
ЛЬОНДОН (Ткб). "Times" пише: Дискусія в парляментї про бльокаду заповідаєть ся як подїя найбільшого значіня. Сподївають ся, що правительство прийме внесенє, яке буде поставлене в парляментї. Принятє того внесеня низшою палатою дасть правительству сильну підпору для його нової полїтики. Та нова полїтика може бути означена як полїтика правильної бльокади контрабанди зі сторони чотирох великих держав. Парлямент підіпре полїтику, яку плянують мінїстри для знищеня Нїмеччини. Підчас дискусії зложить Ґрей важну заяву.
Будучність Чорногори.
ФРАНКФУРТ н. М. (Пр. тел.) "Frankf. Ztg." пише: Король Микита був, що правда, до недавна нашим противником, але полїтичний розум наказує перемінити його в нашого приятеля і в тій цїли розширити круг його впливу і власти віддаючи в його руки сповненє тих задач, які Сербія в злочиннім заслїпленю хотіла розвязати насильними способами. Тими задачами є заспокоєне національних бажань сербського народу, який має свою історію, проявляє великі житєві сили і не може бути знищений війною. Сербія і Чорногора були фактично незалежними від себе провідниками сербського національного руху; довго було спірне питанє, котрій з тих держав і котрій династії припаде провід? Під опікою Росії справа рішила ся в користь Караджорджевичів в Сербії, і то способом, який загрожував цїлости Австрії. Доля рішила инакше: Росія і потомки Караджорджа усунені з балканського півострова, а Чорногора разом зі своїм володарем забезпечила собі можність дальшого істнованя.
Коли представляємо собі будучність Чорногори як балканської держави, сильно і постійно опертої о центральні держави і звязаної з ними війсковими й економічними інтересами, то се тому, бо така розвязка обіймає також адрійську сторону чорногорського питаня. При великім розрахунку за Адрію між Австро-Угорщиною й Італією Чорногора не може бути поминена. Відносини Чорногори до Італії, спричинені подружєм короля Віктора Емануїла з кн. Оленою, мусять основно змінити ся.
Ловчен остане при Австрії, чому навіть не противила ся Чорногора підчас переговорів за Альбанїю, на скільки за се дістала би Скутарі. Чи се бажанє чорногорського короля сповнить ся тепер, не знати. Але се певне, що Чорногора також в своїй адрійській і альбанській полїтицї мусить остати вірною охороною центральних держав, і то проти Італїї, доки та не виречеть всякої думки про перевагу на Адрії. 