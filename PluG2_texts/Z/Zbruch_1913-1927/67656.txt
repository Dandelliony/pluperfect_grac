◦ ◦ ◦ ◦ ◦ ◦ ◦ ◦ ◦ ◦

Неприятелї Німеччини. 
Досї зірвали дипльоматичні зносини з Нїмеччиною отсї держави: Росія, Франція, Бельґія, Анґлїя, Сербія, Чорногора, Японія, Портуґалїя, Італїя, Ромунїя, Зєдинені Держави, Куба, Панама, Китай, Бразилїя, Болївія, Ґватемаля, Гондурас, Нікарагуа, Лїберія, Гаіті і Сан Домінґо — разом 23 держави. З того перших 13 держав остає у воєннім станї з Нїмеччиною.
Димісія кабінету ґр. Кляма-Мартініца.
Як доносять віденські дневники, кабінет ґр. Кляма Мартініца 18. с. м. подав ся до димісії наслїдком становища польського кола. Президент мінїстрів зобразив монархови полїтичне положенє, спричинене ухвалою польського кола, і поставив від себе предложеня в цїли розвязки крізи. Цїсар не видав ще нїяких рішень. Того самого дня відбувала ся до пізного вечера рада мінїстрів, на якій ґр. Клям Мартініц звіщав про вислїд своєї авдієнції у цїсаря.
Як на наслїдників ґр. Кляма вказують на намісника Чехії ґрафа Куденгове, намісника Долїшної Австрії бар. Бляйлєбена, бувшого президента мінїстрів ґр. Бека і Білїнського, бувшого презеса кола. Не є виключене, що ґр. Клям Мартініц утворить другий кабінет. В новім кабінетї мали би остати мінїстри: Ґеорґі, д-р Урбан, Гуссарак, Ценкер, Шпіцміллєр і Герер.
Чи буде російська офензива?
СТОКГОЛЬМ (Ткб). Француський мінїстер Тома сказав у розмові зі співробітником дневника "Даґенс Нігетер" (Стокгольмський дневник прихильний почвірному порозуміню. — Ред): В часї мого двомісячного побуту в Росії положенє значно поправило ся. Зменшив ся дуалїзм у начальнім проводї. В деяких напрямах положенє дуже прикре, але не розпучливе. На питанє що до можливости російської офензиви, відповів Тома: Несподївано можуть наступити наглі випадки, що можуть змінити стан річи.
Анархія в Росії.
ПЕТРОГРАД (Ткб.) Анархісти опанували льокаль і друкарню републиканського дневника "Русская Воля".
Куропаткін під воєнним судом.
СТОКГОЛЬМ. (Ткб.) З Петрограду доносять, що Куропаткіна поставлено в стан обжалованя за роздаванє оружа населеню Туркестану.
Праця підводних лодок.
БЕРЛЇН (Б. В.). В маю затоплено 869.000 тон брутто торговельних кораблїв, а від початку необмеженої дїяльности підводних лодок 3.665.000 тон неприятельських торговельних кораблїв.
Кабінетова кріза
ВІДЕНЬ (Ткб). Цїсар приняв нинї на послуханях м. и. президента мінїстрів Клям Мартініца, б. мінїстра Дулємбу і членів палати панів Мойсу, маршалка Незабітовського, Старжинського і Яворського.
Таки не поїдуть на з'їзд у Стокгольмі
ЛЮГАНО. (Ткб) "Сorriere della Sera" доносить, що італїйський уряд не видав соціялїстам паспортів на подорож до Стокгольму і постановив нїкому їх не видавати.
З західного фронту.
БЕРЛЇН. (В. Вольфа). У Фляндрії та в західній Шарпанії в богатьох місцевостях віджила боєва дїяльність. Впрочім нїчого нового. 