◦ ◦ ◦ ◦ ◦ ◦ ◦ ◦ ◦ ◦

Відкликанє приїзду архикнязя. Приїзд архикнязя Кароля Франца Йосифа до Станиславова відкликано телєґрафічно дня 17 с. м. наслїдком недуги сестри архикнязя. Ювилейні торжества 7-го полку драґонів, заповіджені на 18 і 19 с. м., відбудуть ся після програми уложеної попередно. Рішенє в справі евентуального приїзду намісника ще не запало.
Нове нещастє хлїборобів. По двох а властиво по трох роках неурожаю селяни стягнули ся з остатного, щоб обсїяти на сей рік поля, в надїї, що преці настануть раз лїпші часи. І з початку засїви виглядали добре, аж нараз — як пишуть нам з Богородчанщини — кинули ся хробаки. Є се сиві гусениці, довгі на 1 цм., а зїдають всякі земні плоди, як жито, ячмінь, горох, а навіть коноплї, лен та капусту і т. д. Та нова язва знищила цілком засїви так, що жнива пропали, а кинула ся такою масою, що хробаки лазять скрізь, по земли, та дорогою не дають перейти. Хлїбороби безсильні супроти сеї язви.
Стараня дістати росийське підданство робить — як нас інформують — для себе і дїтий своїх вдова по пок. ґр. Андрею Потоцькім.
Конець шкільного року. Після істнуючих постанов наука в школах середних, в лїцеях женських, мужеських і женських семинариях учительських як і в школах торговельних та навтичних (морської плавби) переважної части коронних країв має кінчити ся вже на десять днїв перед кінцем шкільного року т. є дня 6 липня. Тому що той день припадає сего року шкільного на понедїлок, розпорядив п. Мінїстер віросповідань і просьвіти, щоби наука в згаданих школах скінчила ся вже дня 4. липня. Отже в тім дни мають відбути ся шкільні богослуженя і розданє сьвідоцтв.
Конфлїкт Ватикану з Росиєю. Ватикан предложив росийському правительству зміну способу вибору католицьких епископів в Росиї, бо теперішний противить ся канонїчному праву. Ватикан грозить навіть зірванєм зносин з Росиєю, коли не сповнить його бажаня. Над сею справою мають радити в росийськім мінїстерстві внутрішних справ. 