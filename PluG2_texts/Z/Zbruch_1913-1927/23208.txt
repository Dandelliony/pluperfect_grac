◦ ◦ ◦ ◦ ◦ ◦ ◦ ◦ ◦ ◦

З Біблїотеки Наукового Товариства ім. Шевченка. З причини переносин до нового льокалю Біблїотека Н.Т. ім. Ш. буде замкнена для публики від дня 15-ого червня аж до відкликаня.— Управа.
Національний Музей у Львові одержав від Товариства "Днїстер” 5.000 корон на закупно артистичних і історичних предметів. Крім того рішило Товариство "Днїстер" утворити сталий фонд 10.000 корон, відсотки з якого в висотї 500 корон річно уживались би на ту саму ціль. Сим щедрим даром, як висловом глибокого зрозуміня стремлїнь Національного Музея із сторони найбільшої фінансової української інституциї в краю, Музей зможе певнїйше розвиватись, без згляду на доходи з закладового фонду Основателя Національного Музея И.Е. Високопреосьвящ. Митрополита Андрея ґр. Шептицького. Куратория Національного Музея рішила набувати з сего фонду найціннїйші памятники старини і новітних творів українського артизму, яких послїдними часами предложено Н. Музеєви значне число.
Ексц. Митрополит Шептицький виїздить на довший час до Риму, де стрінеть ся з еп. Ортинським. Потім разом вернуть до Галичини.
Еміґрация за місяць май представляєть ся так: Виїхало до Америки через Краків 6020 галицьких і 3780 росийських підданих, вернуло з Америки 3950 Галичан і 1996 ізза кордону. До Прусиї еміґрацийний рух зменшив ся: з Галичини виїхало ледви 1160 людий, ізза кордону 3550. З Прусиї вернуло 2413 Галичан і 721 росийських підданих.
П. Модест Менцінський, придворний співак воєводи з Ангальту, приїде з Кольонїї до Львова, щоби взяти участь в привітнім вечері до Шевченкового Здвигу 27. VI. в Спортовій Палатї.
Розправа за шпіонажу. В Кракові почала ся нинї перед карним трибуналом під проводом радника суду Айдукевича розправа за шпіонажу проти Антона Рудкевича, б. асистента почти в Сокали, перенесеного в часовий стан відпочинку. Замешкав в Кракові і жертвував свої услуги росийському штабови, одержав порученє шпіонувати перемиську кріпость і инші міста під оглядом війскових уладжень. Найдено при нїм дві адреси полковника Батюшина з Варшави. Сьвідки подають, що бачили Рудкевича в канцеляриї варшавського штабу. Головним сьвідком є також шпіон, жовнїр австрийської артилєриї Палюнек. 