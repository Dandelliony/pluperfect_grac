Нова розправа проти о. Полошиновича. — Утеча Ганїча перед судом. — Дрібні вісти.

Нова розправа проти о. Полошиновича і тов. за обманство сповнене на б. дїдичеви Осолінськім розпічнеть ся в понедїлок та потриває два тижні.
Утеча Ганїча перед судом. Вчера відбула ся розправа проти Івана Домбровського, Ромуальда Стаднїцького, Юлії Цьвік і Апольонї Розборської, котрим акт обжалованя закинув, що укривали Ганїча, коли він утїк з вязниці. Ганіч станув також перед судом, бо державна прокуратория закидає йому співвину у згаданім злочинї. Дня 29. серпня с. р. утїк був Ганїч з вязниці, де відсиджував 10 лїтну кару за злочин убивства і крадежи. Арештували Ганїча щойно 4. вересня на стриху Апольонїї Розборської, замешкалої при Бляхарській улици у Львові. Дня 1. вересня крутив ся Ганїч коло гори Вісньовського і Капусцінського і стрінув там свого знакомого Івана Домбровського, котрий мав також се щастє, що утїк дозорцеви, який відставляв його до суду. Домбровський завіз Ганїча до свого товариша, караного більше разів, Ромуальда Стадніцького. Тут Ганїч перебрав ся в шляфрок і хустку Мариї Стойко, коханки Стаднїцького і так перевезли Ганїча до мешканя Івана і Мариї Цьвіків, при ул. Ленартовича ч. 14. Коли тут прибули за Ганїчем 3. вересня поліцийні аґенти, кинув ся на них великий пес Цьвіків, ізза чого аґенти мусїли подати ся. З сего скористав Ганїч і утїк до сусідних огородів, а відси сховав ся на стриху у Розборської, де його арештували. Розборська за нічліг для Ганїча дістала 2 кор. Домбровський і Стаднїцький признали ся, що знали Ганїча яко злочинця і нарочно улекшили йому втечу. Цьвікова і Розборська кажуть, що не знали, що переховували у себе якраз Ганїча, що утїк з вязниці. Перший зізнавав Ганїч, описуючи мальовничо свою утечу. Домбровського і Стаднїцького засуджено на 6 місяців вязниці, Розборську ва 2 місяці, Цьвікову увільнено.
Дрібні вісти. В Римі помер скоропостижно на удар серця видавець Ру. освователь Stamp-а і Tribun-и. Свою кариєру почав Ру яко складач. — З Славська, Ворохти й Доря доносять, що там упали з суботи на неділю снїги. — Майно Козину купив від відомого співака Дїдура директор краєвої спілки рільничої А. Лїсовський. 