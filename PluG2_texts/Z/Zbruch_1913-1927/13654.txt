Пресова реформа в Росиї. 

Новий законопроєкт про пресу складаєть ся з 152 ох §; перше було їх 165. Часопись після нового законопроєкту має виходити тільки в присутности одвічального редактора. Одвічальними редакторами можуть бути тільки особи не молодші 25 літ, з осьвітою не низше середньої, та такі, що їх судовим присудом не лишено права підписувати часопись. Чужоземці можуть бути редакторами тільки за згодою мінїстра внутрішних справ. Заяву про бажанє видавати ґазету чи журнал треба подавати інспекторови або комітетови справ друку, а де їх нема, ґубернаторови. Дозволу не дадуть, як програма буде суперечити законови, або як видавця обмежено судом в правах. Скаржитись можна мінїстрови внутрішніх справ у місячнім реченци. Значно змінено відділ про догляд інспекторів і комітетів для справ друку. Цензуру закордонних видань доручуєть ся варшавському та тифлїському комітетови. Їм також доручаєть ся видавати дозволи на постанову пєс, писаних не росийською мовою. Інспектори, що доглядатимуть за печатию, будуть обовязково з висшою осьвітою або будуть відомі своїми літературними, публіцистичними або науковими працями. Відділ духовної цензури виключено з законопроєкта. Перші примірники виданя треба буде зараз після надрукованя подавати інспекторови для справи печати. Малюнки подаватиметь ся на 24 години до випуска ґазети. Видавати богослужебні книжки може один тільки синод. Оголошеня і реклями про ліки та хороби дозволятимуть ся на підставі лікарського статуту. Забороняєть ся довсїм реклями про лїки на венеричні хороби. Про прийом хорих на сї хороби дозволяєть ся оголошувати тільки лікарям. Неперіодичні виданя в розмірі пяти аркушів треба буде подавати інспекторам для справ друку на сїм день до випуску виданя. Секретні відомости, і навіть не урядові, подавати заборонюєть ся. Уміщуванє справоздань про засіданя Д. Думи і Ради і взагалї відомостий про діяльність сих інституций не забороняєть ся. Відповідає виданє виключно редактор і тільки, коли редактора не відшукають, відвічальність переходить на видавця. Коли одвічальний редактор втратить право або спромогу виконувати обовязки, то часопись припинюєть ся до часу усуненя перешкод. Видавець завішеної або припиненої часописі не може видавати сам або за посередництвом других осіб иншої часописі, яка заступала би завішену. 