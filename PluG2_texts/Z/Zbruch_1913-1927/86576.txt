◦ ◦ ◦ ◦

Офіціяльне повідомлення ґенерального Штабу за 23 січня 1919.   Ліво-бережний фронт. Катеринославщина. В районі Катеринослава наступ большевиків на Нижнє-Дніпровськ відбито нашими частинами. На Полтавському напрямку без змін. На Чернигівщині йдуть упорні бої в районі Ніжина та Церковиці. Холмсько-Галицький фронт: В напрямку Коростень-Каленковичі після упертих боїв большевики розбиті у Коростеня і з великими втратами відкинуті до Іванполя. Нами захоплено панцирний потяг. У Домбровиці без змін. Володимир-Волинський взято нашим військом. В Галичині без значних змін. Начальник Оперативного Відділу Ґенерального Штабу (підпис).   Сільветки з мирового конґресу.   Палата міністерства заграничних справ на побережу д’ Орзей представляє в послідних днях дуже рухливий вид. В понеділок почались в тім будинку наради найвисшоі воєнної ради союзників, — сей прольоґ мировоі конференциї. Міністер заграничних справ Пішон виступає в ролі господаря дому. В єго робітни відбувають ся засідання. Він сам сидить на першому місці, побіч него якийсь рудий француз, що сповняє функциі товмача. Фотелі для головних делєґатів творять підкову. За ними сидять секретарі. По середині кімнати стоїть магоновий стіл зі скляним верхом прикритим ріжними приборами до писання. Делєґати сидять по азбучнім порядку: Велика Британія сидить між Франциєю а Італією, а Америка проти Японії. Японці поводять ся дуже тихо і уважно всему прислухують ся, з їх безчувственного лиця годі пізнати чи они з бесідником годять ся чи ні. Довга суха стать Вальфура так само уложена як в льондонськім парляменті. Видно що йому прикро, що він своix довгих ніг не може витягнуть далеко під стіл як в парляменті. Льойд Жорж як звичайно очи примкнені, лікті оперті о рами фотелю руки зложені на колінах. Час від часу дрожить йому праве лице а дієть ся то в хвилі, коли говорить ся про фінансові справи. Французи говорять часто і богато. Ix запальчивість здержує Клємансо своїм звісним бурмотаннєм гнівного тигра. Італійці здержують ся від дискусиї головно тому що ix провідник Орляндо єще не прибув.   Останні дні Лібкнехта і Рози Люксембурґ.   Лібкнехта і Розу Люксембурґ арештовано 15. січня арештовано між 9—10 год. вечером в домі робітника Маркусена. Арештованих мало відвести ся до слідчої вязниці, щоб правительство могло рішити, що з ними має стати ся. До вязниці доставлено їх осібно. По списаню протоколу випроваджено Лібкнехта з готелю "Един" і посаджено в авто. Проводячий офіцер заявив, що сейчас ужиє зброї коли Лібкнехт буде пробувати тікати. Коли Лібкнехт всідав до авта хтось зі згромадженої товпи ударив єго сильно по голові так, що з рани почала течи кров. Провідник транспорту старав ся видістати ся з товпи і тому манівцями через звіринець їхав до слідчої вязниці в Махбіт. По дорозі авто зіпсулось. Провідник транспорту хотів отже попровадити Лібкнехта через вул. Шарльотенбурґ, там взяли иньше авто і дальше повезли арештованого. Коли Лібкнехт віддалив ся на яких 50 метрів від авта почав нараз утікати. На поклик "стій" не задержав ся лишень кинув ся в корчі парку, щоб зникнути з очий сторожі. За втікачем дано кілька стрілів і оден з них перейшов поміж плечі і шию Лібкнехт впав і сейчас помер. Коли відпроваджувано Лібкнехта в тім часі списувано протокол з Розею Люксембурґ. Єї мали також відвести до слідчої вязниці. Тимчасом перед будинком збирали ся величезні маси людий які спинювали транспорт. Транспортуючий офіцер вступав з розспістертими раменами, щоб зробити місце для Рози Люксенбурґ, котра ішла за ним. Але товпа кинула ся на неї і повалила єї на землю. Умлілу засаджено в авто. Коли віз рушив, прискочив якийсь мущина і вистрілив, до зімлілої. Щоб не допустити до дальших насильств, рушило авто повною силою в перед. Однак коло моста "Гіціґ штрасе" задержала товпа віз, кинула ся на него витягнула тіло Рози Люксембург з воза. Досі не удало ся тіла винайти, правдоподібно кинено єго до каналу "краєвої оборони."   Український голос 