Робітниче сьвято у Відни. — Два діточі трупи в одній трумнї. — Хто „освободить“ Галичину. 

Робітниче сьвято у Відни. Вчерашний день 1. мая перейшов у Відни спокійно. Социяльні демократи уладили більше як 20 публичних зборів, на котрих по рефератах принято резолюциї в справі економічного положеня і в справі заграничної політики. Резолюция висловлює погляд, що питанє Скутарі дасть ся полагодити дорогою терпеливого вижиданя, а не дорогою проливу крови. Участь робітників обчисляють на 15.000. Збори і прохід до Пратеру відбули ся цілком спокійно. З провінциї доносять також про спокійний перебіг робітничого сьвята.
Два діточі трупи в одній трумнї. В місце- вости Новий Тичин на Угорщинї померла кількатижнева дитина одної зарібницї. Тіло виставлено в цвинтарній каплици і звідси мав відбути ся дальший похорон. Кілька годин перед сею останною прислугою мати, бажаючи вложати до трумни якусь забавку, прийшла до цвинтарної каплиці. Якеж було її здивованє, коли по отвореню трумни побачила в нїй два дїточі трупи; один власної дитини, і другий чужої і зовсім незвісної. Повідомлені про се полїцийні власти вже на перший погляд сконстатували, що мають до дїла зі злочином. І майже рівночасно віднайдено робітницю, яка признала ся, що вродила дитину, яку зараз задушила і завинувши в плахту, занесла на цвинтар, щоби там її позбути ся. Колиж в каплиця побачила трумну, вложила до неї тїло. Убийницю, яку численно зібрана на цвинтари товпа хотіла зневажити, відставлено до тюремного шпиталя.
Хто „освободить“ Галичину. Голосъ Москвы в полїтичнім запалї пускаєть ся на дуже далекі комбінациї. „Прийшовши до сил по понесених втратах балканський союз, злучений пролитою братньою кровю, остане на все могучим полїтичним чинником, котрий у відповідній хвилї і в тїсній єдности з великою державою північних Славян легко розвяже не лише питанє Скутарі, але й питане Хорватиї, Боснїї, Герцеговини, Галичини і т. д, і т. д.“ Чи не забогато сих квестий відразу? 