◦ ◦ ◦ ◦ ◦ ◦ ◦ ◦ ◦ ◦

Заведенє цивільної управи в Галичинї? ВІДЕНЬ, 12. падолиста 1917. Виринули на ново вісти, що Поляки скріпили свої заходи в цїли усуненя війскового намісника і здаєть ся, се таки осягнуть. Говорять вже про наступників ґр. Гуйна, а саме про д-ра Бобжинського або ґр. Здзїслава Тарновського як про намісників Галичини, що приготовляли би на місци справу прилученя Галичини до Польщі. Мав би відійти також і полковник ґр. Лямезан, теперішний начальник краєвого уряду господарського, до мінїстерства краєвої оборони як начальник бюра війскових звільнень в Галичинї.
Громадянський розпорядок перемиського Владики. Наша суспільність з повним признанєм прочитає відпис отсього консисторського розпорядку: "Ч. 7244. Всеч. Урядови деканальному. Поручаємо Вашій Всечесности, щоби в урядованю як з властями церковними і світськими, так і з иншими деканальними і парохіяльними урядами і самі уживали української мови і фонетичної правописи, і завізвали всїх Всеч. Отцїв кондеканальних, щоби те саме заховували. Відпис cего обіжника, підписаний всїми кондеканальними священиками, належить тут предложити, а ориґінал зложити до деканальних актів. Від гр.-катол. Еп. Консисторії. Перемишль, дня 20. жовтня 1917 — † Йосафат Еп."
Пожежа. Нам пишуть: Дня 31. жовтня с. р. вибух значний огонь в Яжові новім, повіт Яворів, де згоріло кільканайцять будинків вправдї опущених селянами, що збаламучені звіреним о. Головкою, пішли до Росії, але замешкалих виселенцями зі сходу. Нещасливі переселенцї, що стратили все своє добро через евакуацію, стратили тут все, що придбали через лїто, особливо пашу, котрої тепер нїде нема. 12 родин остало без даху, а визбули ся многі й одежі, бо наслїдком вітру ратунок був неможливий. Огонь повстав з іскри від машини славної "польської зелїзницї" (власність банку гіпотечного), котра вславила ся своїми порядками і особлившою "прихильністю" свого руху.
Українські проспекти і внески розіслали ми по цїлім краю; хто не має ще в своїх руках, просимо звернути ся до наших повітоких мужів довіря і обезпечити ся на житє. Дуже корисні удогідненя при обезпеченю з VII. воєнній поЗичцї дає тільки "Ц. к. австрійський війсковий фонд для вдів і сиріт". А беручи під увагу його гуманну цїль, горожанським обовязком є підпирати се товариство.
Важне для правників. Загальні збори Товариства українських правників у Львові, відбудуть ся в суботу, дня 17. с. м., о годинї 5. по полудни в сали товариства Бесїди у Львові при вулици Костюшка слїдуючим дневним порядком: Відчитанє протоколу з послїдних загальних зборів, звіт уступаючого видїлу, вибори голови і нового видїлу, внесеня членів. Товаришів правників просимо о численну участь. — За видїл: д-р Евген Гвоздецький, заступник голови; ц. к. суди Володимир Целевич, секретар. 