Нїмеччина і Росія.

Чи дороги заграничної полїтики Нїмеччини і Росії перехрещують ся в Царгородї?
В свій час ми занотували (в ч. 247 з 10. с. м.) відповідь, яку дала петербурська "Рєч", орґан конституційно-демократичної партії, нїмецьким т. зв. "неоруссофілам", себто полїтикам, які бачать можливість тривкого порозуміня між Нїмеччиною й Росією по війнї. Супроти твердженя сих полїтиків, які кажуть, що одиноким спірним питанєм між Нїмеччиною й Росією є питанє польське, яке можна компромісово полагодити, "Реч" заявляє, що найважнїйшим спірним питанєм між обома державами є питанє Царгороду й Туреччини, бо Росія мусить мати Царгород, а тимчасом Нїмеччина хоче з Туреччини зробити нїмецьку Австралїю, себто поставити її в таке відношенє до себе, в якім знаходить ся Австралїя до Анґлії. Отже — кінчить "Рєч" — дороги заграничної полїтики Росії й Нїмеччини стикають ся в Польщі й Курляндії, але перехрещують ся в Царгородї.
До сеї статі "Рєчи" навязує в "Vossische Zeitung", орґанї протиканцлєрської опозиції, професор полїтичної економії Ґеорґ Бернгард, автор студій про польське питанє і дорадник пруського правительства в славянських справах. Зазначивши спокійний тон виводів "Рєчи", в якім він бачить один з симптомів бажаня мира, проф. Бернгард пише:
"Всяка спокійна дискусія є на нашу думку вже добрим куснем наперед по дорозї до порозуміня, хоч би воно лежало ще дуже далеко. Чи справдї дороги заграничної полїтики Росії й Нїмеччини перехрещують ся в Царгородї? Се було би тільки тодї, коли Росія плянує подїл Туреччини, Нїмеччина зовсїм не має наміру зробити з Туреччини Австралїю. Ми не хочемо нїчого більше, тільки вдержати Туреччину як державу, хоронити її проти завойовницьких пожадань і нашою частю причинити ся до того, щоби утворити для Туреччини також економічно самостійне і цвитуче істнованє. Нашою частю, а не ми самі. Ми хочемо дозволити кожному на його участь в ново зростаючій турецькій економічній силї. Висока Порта повинна бути для кождого миролюбивого отвореними дверми. Адже Росії в першій мірі залежить на тім, щоби могти економічно розширити ся і здобути ринки збуту для своїх товарів також у Туреччинї і краях її впливу. Яка їй користь в тім напрямі з посїданя Царгороду? Коли Росія хоче мати Царгород, щоби тільки сповнити відому мрію Петра Великого, то наші дороги справдї перехрещують ся, і порозуміня між Росією й Нїмеччиною не можна буде осягнути. Та коли клич "Царгород" є в Росії тільки символом розумних і зрозумілих економічних домагань, то Росія вкінцї повинна зрозуміти, що тільки дїти й варвари думають, що тільки посїданє справляє радість. Від коли держави виросли з дїточих черевиків і купець не йде виключно за завойовником, тільки може йти мирно також у чужі краї, цивілїзовані держави знають, що для розвитку торговельних зносин таке саме значінє, як право посїданя, має також запоручене право уживаня. Що до сього Росії повинно властиво більше на тім залежати, щоби мати в Малій Азії за сусїда сконсолїдовану Туреччину, нїж Анґлїю і Францію. Коли б удало ся полагодити питанє Дарданелїв иншими договорами нїж дотеперішні, які все відповідали тільки анґлїйським інтересам, то Туреччина стала би для торговельних зносин Росії не перешкодою, тільки мостом. Тодї також не перехрещували ся би в Царгородї ворожо дороги Нїмеччини й Росії. В кождім разї багато менше, нїж дороги Росії й Анґлїї в близшій і дальшій Азії." 