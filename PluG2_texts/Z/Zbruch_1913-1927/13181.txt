Чорний рік Ярославщини.

Загальна катастрофа, що стрінула весь наш край, прибрала в Ярославщинї з огляду на окремі відносини, витворені рікою Сяном та її допливами, розміри, що перевисшають все, що бачить ся в других повітах краю. Увага нашого загалу привикла звертати ся головно на Подністрянщину як найбільш експонований терен, між тим як Ярославщина, що терпить від Сяну чи не більше як Подністрянщина від Днїстра, остає якоюсь далекою, мало звісною, мало-що не чужою землею, про котру і не згадує ся. Між тім се наша стара земля, по обох боках Сяну аж до російської границі густо обсаджена руськими селами, що, розкинені на сянськім низі, мають що-правда єгипетську землю, але в сянських повенях мають і свою єгипетську язву. Новина Сяну, що починає ся під Перемишля та йде вздовж Сяну кількакільометровим, а дальше кільканайцятькільометровим пасмом аж до границь держави, так мало піднесена понад нормальну уровень Сянового зеркала, що при 3—4-метровім піднесеню води заміняє ся в одно непроглядне море. Коли-ж вода дійде до 5 метрів понад нормальний уровень Сяну, повінь розливає ся на милю а то й півтора милї ширини. Повени сї спричинюють дощі і зливи в Турчансько-сяніцьких горах та лїсько добромильськім підгірю. Вся маса води з тих оголочених гір спадає нагло в долину Сяну, де розливає ся широко наче море, заносячи т. зв. „мадою" (намул) а то й рінею тисячі і тисячі морґів найкращих піль. Ріжниця між повенями Сяну а инших рік та, що инші ріки (як Дністер) або заливають багнисті простори або знов, стиснені яром, підносять ся і до 10 метрів, даючи вид дикої гульби вод та роблячи в тім вузкім ярі великі, хоч льокальні шкоди — між тим як Сян розливає ся по плодовитім низі доволі спокійно в широчінь, чим робить кольосальні шкоди в найкращім збіжу та найкращій паші. Коли ж до високої води в Сянї долучить ся вилив його допливів Шкла, Вишнї, Любачівки, Любінї і Любінка — то катастрофа приймає неімовірні розміри, бо сперта вода сих допливів вертає горі ними в їх порічя, нищучи вноз найкращі поля. Сего року саме навістила Надсянщину в місяцях липни і серпні девятикратна скомбінована повінь Сяну та його допливів, котру збільшило ще замітне явище, що вода з наддністрянської вишини перелила ся через низький діл водний між Дністром а Вишнею та збільшила і так уже небувалу катастрофу в Ярославщинї.
Як парляментарний посол сего нещасного повіту обїхав я при кінци серпня та з початком вересня с. р. всю Надсянщину від межі перемиського повіту аж до росийського кордону та мушу сконстатувати, що те, що я бачив, потрясло мене до глибини душі. Можна їхати вздовж Сяну милями і днями та бачити лише вчорнїлі і згноєні, „мадою" привалені збіжа і сіна, поки око засягне. Нема там ефектовних вирв, обвалів, круч, забраних берегів і т. д. Але монотонні тисячі і десятки тисяч морґів пшениці, конюшини, цукрового бурака і т. д. гниють під „мадою”, тисячі родин не зібрало ні одного зерна, ні одного стебла паші. Де инше забрало господарям сїна то що, решта-ж подальше ріка оцілїла. Над Сяном як пропадало – то все. Люди оставали як на пустини.
Ось кілька дат з сіл, де я був та наочно бачив страшне нищень: Сосниця знищених зовсім 600 морґів, Грабовець 350 м, Лази (у вилах Сяну, Вишнї та Шкла) 2.000 м., Ветлин (Сян і Шкло) 400 м., Сугорів (Сян і Шкло) 200 м., Вязовниця 300 м., Монастир (Сян і Любачівка) 1.000 м, Червона Воля (Любачівка) 400 м., Лежахів 600 м., Дибнів 200 м., Вилева 200 м., Пискоровичі 1.500 морґів і т. д. Господарі тих сіл не зібрали жадного сїна і нї зерна збіжа. Все покрила “мада” з Сяну.
Одним з діймаючих наслідків повений Сяну є многі озерища, величини і по кількасот морґів, що повстали в так званих “сяновищах” (колишних руслах Сяну, тепер ужитих під найкращу культуру), а то і подальше від ріки (по 4—5 кільометрів), звідки вода з повений не може вернути до ріки. Як ті озерища не будуть ще в осени осушені (через копанє ровів до Сяну) то годі буде за весну сотів морґів залятих ними засіяти, бо через зиму та весну вони не висохнуть.
Обїздячи названі громади, як також на вічах в Порохнику, Ярославі та Сїняві, я радив громадам вносити сейчас викази шкід та прошеня о запомоги до староства та намісництва, самже інтервенїював у п. старости в Ярославі, в референтів запомогової акциї в намісництві п. ком. Монастирського та п. радн. Шультіса та вкінци у п. намісника. П. намісник вже поінформований про страшні розміри катастрофи в Ярославщинї і призначив доси на Ярославщиву 29.000 К на поправу доріг і копанє ровів для спущеня озерищ та заявив, що готов дати ще підмоги тим громадам, де треба спускати озерища, коби тільки ті громади внесли поданя прямо до намісництва. Тому наші інтеліґенти в дотичних громадах повинні відповідно поінформувати начальників громад. Крім того поручив п. намісник староствам зорґанізувати комітети повітові, до котрих мають бути покликані також представники вашого населеня („Сільського Господаря" то що). Річию ярославської філії „Сільського Господаря” буде, щоби ваші репрезентанти засіли в комітеті Ярославщини та щоби допильнували там інтересів надсянських сіл. Треба се зробити тям більше, що як я зміркував з розмов з пп. старостою, радн. Шультісом та намісником — в старостві та намісництві на основі представлень з Порохнеччини виробив ся погляд, немов-то найбільші шкоди поробила річка Млєчка, між тім як шкоди від Млєчки є мінїятурою в порівнаню в тими шкодами, що зробив Сян на десятках тисяч морґів від Перемищини до росийського кордону. Я вважав своїм обовязком звернути увагу у п. старости і п. намісника на се хибне вхопленє пропорциї віл Млєчка та Сяну — а річию наших заступників в комітетї Ярославщини буде треба сю справу допильнувати in concreto.
На конець замічу, що одиноким способом на повени Сяну було би обвалованє ріки від Перемишля до її впаду в Вислу. Сама реґуляция виявилась безуспішною, а хто зна, чи не збільшила наглості та розмірів повений, несучи всю масу води з гори з більшою скоростию. Тому справа обвалованя мусить бути приспішеною.
Д-р Л. Цегельський.  