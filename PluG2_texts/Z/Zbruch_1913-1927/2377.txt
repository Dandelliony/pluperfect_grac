Сучасне межинародне положенє. — Справа соймової виборчої реформи. 

Сучасне межинародне положенє.В одній з попередних статей вказували ми на численні знаки питаня, яким під теперішну пору наїжене полїтичне положенє в Европі.
Жаден з тих загадочних знаків до нинї не розвязаний, деякі тілько починають потрохи розяснювати ся.
Так приміром показує ся, що Болгария була би готова віддати Румунам Силїстрию та боїть ся, щоби не викликати обуреня народу. Болгари дотепер принесли найбільші жертви мольохови війни, а в порівнаню з такою хитро-мудрою Грециєю здобули мало.
А ту від них жадають ще уступки на річ Румунії. Нарід болгарский — нарід хлїборобский, він хоче брати, не давати і саме в тім лежить причина прикрого положена болгарского правительства. Ще, коли би так повело ся Болгарам здобути Адриянопіль, то може нарід, врадуваний тим величезним і такими жертвами окупленим здобутком, згодив би ся на відступленє Силїстриї, а так справа дійсно трудна. Болгарске правительство має тілько оден вихід, а саме не відступати Силїстриї, але й не протестувати, коли би Румунїя її заняла, і хто зна, чи на тім оно й не скінчить ся, коли розуміє ся не наступить якась инша розвязка ґордийского вузла европейскої полїтики.
Той вузол кождої хвилі може перетяти нїмецько-анґлійське поровумінє.
Ми вже не раз вказували на те, що довкола взаємин двох держав, мов довкола оси крутить ся цїла теперишня полїтика.
Поступ Нїмцїв на сході, особливож їх апетит на завойоване впливів в Малій Азиї не подобав ся Анґлїйцям, котрі південну половину Азиї вважають областию своего розширеня.
Тому, щоби спинити нїмецко-австрийский похід через Солунь на Еґейске море і дальше, они допустили до борби малих балканьских держав з Туреччиною, котра так покірно крила ся під опіку Анґлїйцїв. (В полїтиці нема сентиментів).
Було се звичайне зашахованє противника. Тимчасом показало ся, що з того „шаху“ може і хоче користати хтось третий Росия, котра з одного боку витягає свої яструбині кігті на богату в мясо Монґолїю, а з другого пхає в Малу Азию. Для Анґлїї такий неприродний апетит того півдикого союзника не єсть і не може бути на руку і она починає надумувати ся, чи не лучше з мудрим згубити, як з дурним найти.
Будувати дреднавти і видавати величезні гроші на воєнні приготована на те, щоби Росия розпихала своє ненаситне черево новими здобутками, се прецїнь не дуже мудро і тому анґлїйске правительство добуло тамтогорічну нїмецку предлогу фльотового порозуміня, на основі котрої морскі сили Нїмеччини й Анґлїї мали би стояти напроти себе як 10 проти 16.
На перший погляд така пропорция виходить на некористь Нїмцїв, але коли зважити, що нїмецка фльота є зібрана переважно на нїмецькім побережу, а анґлійска розкинена по всїх усюдах і коли додати до того величезну сухопутну перевагу Нїмцїв, то покаже ся,- що оно так не є.
Нема сумнїву, що коли би такий ключ майстровано в полїтичних варстатах Льондону і Берлїна, то відчинено би ним зовсїм нове політичне положенє. Тодї мир в Европі був би обезнечений на довгі часи і европейскі держави могли би спокійно, одні вирівнувати свої недостачі і занедбаня в культурі й адмінїстрациї, другі мали би спромогу сповнити своє культурне завданє в сусїдних частях сьвіта, в Азиї й Африці.
Розумів ся, що й відносини Австриї до Росиї цілком змінили би ся. Війна Австриї з Росиєю не була би для Німеччини бажаним дїлом і Нїмеччина здержала би свою союзницю від того кроку, лишаючи їй вільну руку на полудні, де не треба таких зусиль до упорядкованя відносин. Росия, щоби удержати ся при своїх добутках в Азиї, мусїла би тоді послухати „володарів сьвіта“ і покинути свої нечисті наміри супроти Австриї.
Для нас, Українців, така розвязка була би незвичайно корисною, бо запевнила би нам вигляди спокійної праці на занедбаних просторах нашої величезної народної области.
Справа соймової виборчої реформи.
Вчера радив у Львові від проводом др. К. Левицкого україньский сеймовий клюб в справі сеймової виборчої реформи. Наради були довірочні і тревали 4 години. Голова укр. парлям. Союза подав широкий звіт з перебігу і теперішного ставу україньско-польских переговорів в справі виборчої реформи. Над тим рефератом вивязала ся вельми жива дискусия по якій мав висловити клюб однодушно погляд, що признану деякими польскими сторонництвами за гравицю 26•4 мандатів мусить ся конче переломити, Русини мусять удержати щось понад 27 процент загального числа мандатів і, що будуть на дальше тревати на своїм становищи в справі петрифікациї повітових рад і заступства в краєвих інституциях.
В суботу по полудни вела в тій справі наради начальна рада польского людового сторонництва і ухвалила зажадати рішучо як найскоршого скликаня галицкого сойму і ухваленя сеймової виборчої реформи, перед ухваленєм скарбового закона в парляментї з тим, що в противнім случаю мають заняти людові посли супроти державного і краєвого буджета рішучо опозицийне становище.
Вчерашного дня радила під проводом краєвого маршалка, ґр. А. Голуховского, польска соймова правиця. Предметом нарад була справа петрифікациї мандатів і число мандатів, яке мають признати Українцям. Наради були довірочні і були приготованєм внесків на повну комісию виборчої реформи.
Також радило в соймовім будинку вчерашного пополудня центрум, якому проводив кн. Вітольд Чарториский.
Нині зібрала ся на наради комісия виборчої реформи. Від єї вислїду буде зависїти дальша судьба галицкого сойму і супокійний хід праць в парляментї.   