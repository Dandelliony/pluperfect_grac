◦ ◦ ◦ ◦

    Знесення обовязкової військової служби в Німеччині. "Petit Parisien" доносить, що німецький парлямент прийняв в другім і третім читанню проєкт уряду, предложений наслідком умови в Спа, що торкається знесення обовязкової військової служби.   Визнання мирового договору з Болгарією. Француський сенат, — як доносить Авас з Парижа — ухвалив проєкт закону, на основі якого визнано мировий договір з Болгарією.   Красін прибув до Льондону. "News of World" доносить, що Красін прибув до Анґлії на помості анґлійського торпедовця.   Міжнародний соціялістичний конґрес в Женеві. Дня 1. серпня — як доносить Авас з Женеви — розпочав наради міжнародний соціялістичний конґрес. Францію репрезентують представники нової француської соціялістичної партії, противної большевизмови. В конґресі беруть участь представники Франції, Анґлії, Німеччини, Голяндії, Литви, Польщі, Швеції, Бельґії, Швайцарії й Італії та російські революціонери, котрих представники домагалися визнання теперішного стану річи.   Перемирє на Далекім Сході. Представник японської експедиційної армії ґен. Таґачнагі і представник російської республики на Далекім Сході підписали дня 28. липня перемирє і виміняли ноти в справі політики обох урядів. В найблищім часі має розпочатися евакуація японських військ з области російської республики.   Ліґа Народів. З Сан Себастіян доносять, що там зібралася Ліґа Народів. Обговорювано справу міжнародніх подорожей, міжнародної статистичної комісії та комісії для прослідження справи аляндськнх островів.   Мінкевич найшовся. Як доносить "Курєр варшавскі" бувший польський комісар для Волині і подільського фронту найшовся. Зараз він в Ґдині разом з родиною.   Ультімат Румунії до Росії. Румунське правительство вислало до Росії ноту в формі ультімату, з домаганням безпроволочного відкликання російських військ з Бесарабії, ставляючи при цьому 3-дневий реченець. Як зачувати, румунське правительство зарядить загальну мобілізацію.   Росія й окраїнні держави. "Тел. Уніон" доносить у справі становища совітського правительства супроти Окраїнних держав, що питання Балтійського моря є першою точкою програми цього правительства. По словам одного з совітських політиків, російське правительство не може числитися з бажанням малих держав. Аляндські острови й Озилія мусять перейти під власть Росії. Відповідна хвиля ще не надійшла, бо передтим муситься побороти Польщу. До панування над Царгородом не привязує Росія ніякого значіння, зате безуслівно панувати мусить над Чорним морем. Таксамо на сході виборе собі Росія своє попереднє великодержавне становище.   Мирова конференція між Росією і Фінляндією. Дня 28. м. м. відбулося по двотижневій перерві перше засіданнє мирової конференції між Росією і Фінляндією. Засіданнє отворив Берліт, заявляючи, що конференцію перервано тому, що фінляндська делєґація ставила в територіяльних питаннях услівя не до приняття. Берліт заявив, що коли делєґація обстоюватиме дальше оставленнє Печинґи і східньої Карелії, то російська делєґація мусітиме влучити до переговорів справу рекомпензати за карельський пролив і аляндські острови.   Переловлений большевицький приказ. Большевицький штаб південно-західного фронту в Харкові вислав під датою 29. м. м. приказ, котрий перехопила польська розвідча орґанізація: До комісаря штабу 12. армії, товариша Кранкеса. Вдалося нам довести до цього, що услівя перемиря подамо Полякам щойно 4. серпня ц. р., а не 30. липня ц. р. Крім цего аж до формального одержання поручення зі штабу фронту можете бити Поляків, не вяжучися ніяким реченцем ані зобовязаннями. Сталін, член рев. ради південно-зах. фронту.   Німецько-лотишські зносини. Німецький парлямент ухвалив тимчасовий закон в справі відновлення зносин між Німеччиною і Лотвією і вільної трансітової торговлі Німеччини з Росією через Лотвію.   Громадська думка 