Товариство руских ремісників "Зоря" – Унія в Раранчи – Наслїдком бесїди Пернерсторфера – Львівскі пекарнї. 

Товариство руских ремісників "Зоря" у Львові устроює в недїлю дня 1 л. липня прогульку до Рудна (стація зелїзницї Зимна вода - Рудно). В прогульцї возьме участь войскова музика і хор нашої академичної молодежи. Вступ від особи по 20 кр. а чистий дохідь призначений на фонд для хорих членів. Можна майже безперечно сказати, що из всїх руских прогульок удавалися прогульки "Зорї" найлїпше, тож маємо надїю, що і сего року тая прогулька удасться як найлїпше, особливо же коли зважимо, що місцем єї вибрано лїсно-климатичне заведенє, котре нинї сталося улюбленим місцем прогульок Львовян.
Унія в Раранчи. В черновецкім старостві зголосило в сїм тиждни знову кілька родин з Раранча перехід на унію. — До нашої звістки з Станиславова о відкликаню о. Шанковского з Черновець, долучаєся теперь ще і поясненє о. К. Костецкого уміщене в „Gaz. Polsk-ій" о тих перешкодах, які має Преосв. еп. Пелеш побороти, щоби можна підпомочи уніятам в Раранчи. Всї реферати про унію на Буковинї — пише о. Костецкій — задержав еп. Юліян виключно для себе і підпомагає з власних фондів грошевих всї змаганя уніятів, щоби мали власних священиків. Вправдї креованє капелянії в Раранчи та будова церкви і приходства поступає поволи на перед, але се не вина станиславівского ординаріяту лише повільности процедури правительственної.
Наслїдком бесїди Пернерсторфера має бути то, що министер судівництва, д-р Пражак має з початком липня приїхати до Галичини на инспекцію судів. З Відня зажадано також актів в справі львівского міского товариства кредитового, про котре так остро згадав Пернерсторфер в своїй бесїдї в парляментї. Акти відіслано вже перед кількома днями до Відня.
Львівскі пекарнї. Магистрат львівскій розіслав до всїх пекарень у Львові обіжник, в котрім наводить справозданє инспектора промислового п. Навратиля з осмотру пекарень львівских і пригадує відповідні зарядженя. Прочитавши сей обіжник робиться чоловікови недобре і відходить охота покушати львівского хлїба і булок. Кромі пекарень Дзбаньского, Ем. Маєра і товариства консумційного, всї инші довели в своїй нечистотї до крайности. На помостї болота на палець, по стїнах і на стелї павутини, в кождій дїрочцї сотки сверкунів і швабів. Начиня нечисті, на столах, де виробляєсь тїсто, сплять в ночи робітники, котрі або цїлком нїколи не миються, або дуже рїдко і то таки в тій самій хатї. Поміж робітниками можна подибати часто страшні недуги хроничні. Нї світла, нї воздуха нема в пекарнях. З таких то пекарень хлїбом живляться мешканцї Львова а пекарї ще і піднесли єго цїну до значної висоти. Коби хоч не скінчилось лише на обіжнику! 