П. Бірбек і ті, що за ним

З добре поінформованого боку одержали ми отсї увага. — Ред.
Читачі Діла певно пригадують ще собі на призвище того Анґлїйця, що їздив минулого літа з рамени Прикарпатск-ої Руси по Лемківщинї, а потому виступав в Times-ї і окремою брошурою з повторенєм арґументів ґр. Бобрінського про переслідуванє православних в Галичині та про неістнуванє Українців на сьвітї. Спробунки розвідатись про особу п. Бірбека, які свого часу робила наша редакция, не дали були нїяких позитивних наслідків, бо розвідували ся ми за п. Бірбека в анґлїйських журналїстичних кругах, де п. Бірбек, як показало ся, є зовсім невідомий. Що йно тепер довідуємо ся докладно про те, хто такий сей „свободолюбний“ Анґлїєць, що взяв ся отсе в купі з московськими шовінїстами, за нищенє українського національного висвободженя. П. Бірбек є дуже заможною людиною, великим специялїстом в церковних справах, т. зв. найліпшим знавцем Росиї в Анґлїї; а головно людиною, яка за свій довгий вік (п. Бірбекови є шістьдесять з чимсь лїт) бувала силу разів в Росиї, там прожила добрий шмат житя, мав найблизший особистий контакт з найвищою росийською бюрократиєю і більше того, стоїть в дуже тїснім звязку до самого росийського імператорського двору. В сьвітлї сих даних виступ п. Бірбека в англійській пресі проти української нациї представляєть ся досить пікантно, і се тимбільше, що підчас писаня своїх писань п. Бірбек сидїв не в Льоздонї а — в Петербурзї, і очевидно радив ся там не лиш з ґр. Бобрінським, а може ще й в тими, хто стоїть над Бобрінським. Взагалі не треба далеко заглядати в глибочінь, щоби побачити зовсім добре — зорганізований, одностайний виступ на zniszczenie Rusi, ідучий з столиці „білого ца- ря“. Такі публичні самооскандалюваня, як згаданий виступ п. Бірбека, є лиш окремими пунктами в довшій програмі, в яку входить і підозріла місия п. Явчевецького в Відня, і дїяльність львівських „піонків“ з Прикарпатск-ої Руси і антиукраїнська писанина віденського кореспондента Times-а. Амбасадори росийські мають наказ з Петербурга пильнувати за розвитком „української аґітациї в Європі“ і протидїлати їй в найрішучійший спосіб; останні посьвідченя європейської преси не полишають найменчого сумніву, що українська справа була також предметом переписки межи царем і цїсарем Францом Йосифом. В Петербурзї істнує справжній переляк перед українською справою підтримуваний московськими націоналістичними алярмістами з кубла ґр. Бобрінського і починає панувати переконанє, що самими репресиями над українським житєм в Росиї не можна знищити нациї, поки частина української нациї має можність розвитку в межах австрийської монархії. Звідси — велике бажанє дістати Галичину і Буковину в обійми двоголового росийського орла.
Цікаво зазначати факт, що тимчасом як самі Українці досить повільно приходять до зрозуміня тієї вадливої обставини, що на сучасну Україну починає обертати ся погляд цїлого цивілізованого сьвіта, сей цивілїзований сьвіт, з властивою йому здібністю митю зориєнтувати ся в нових обставинах, не спускає з очий українського питаня вже від кількох місяцїв. Так наприклад резолюциї Народного 3їзду, у Львові були предметом загальної уваги і в Франциї і в Анґлїї ; анґлїйська преса друкувала програму поміркованих українських елементів, зформуловану п. Хв. Вовком в його статї про українське питанє поміщену в однім з останнїх чисел Russian Review. Можна було би навести багато инших прикладів того самого. Ще зовсїм недавно тому і Україна і Українці були зовсїм нікому невідомим народом і краєм, а тепер вже того ніяк не можна сказати, бо нема ґазети, яка би бодай припадкової телеґрами не помістила в українській справі. При сїм треба зауважити, що інформациї французької преси про нас суть безумовно гіршого ґатунку, бо нераз з слїдами польського впливу на їх зміст, — нїж інформації в пресї англійській, які суть, як не лічити окремих виступів в Times-ї, — і прихильні до нас і відповідають дійсному станови річий. 