◦ ◦ ◦ ◦ ◦ ◦ ◦ ◦ ◦ ◦

Російська офензива починає вигасати.
Нова битва над Стоходом. Майор Морат в "Berliner Tageblatt", оцїнюючи положенє на сходї, каже, що російська офензива починає вигасати. Що правда, Росіяни в ріжних місцях поновляють атаки, але при оцїнцї положеня треба мати на увазї цїлий фронт. Отже треба сказати, що Росіяни вже в богатьох місцях признали пролім неможливим. Тепер звернули вони головну увагу на південну часть фронту. Одначе показуєть ся, що російські звідомленя промовчують богато подїй на тій части фронту. Видно, що ті події не мають для них нїчого відрадного. Армія Брусилова понесла страшні втрати, а коли до того додати, що в Добруджі російсько-ромунська офензива пішла взад, замість вперед, то можна приняти, що російська інїціятива швидко завмре. Ми з того зуміємо скористати — кінчить свої уваги Морат.
До "Berliner Tageblatt" доносять 25. с. м. з Женеви:
Париський "Journal" дістає з російської головної кватири відомість, що від коли Гінденбурґ став шефом ґенерального штабу, боротьба на східнім фронтї стає для Росіян що-раз поважнїйша. Австро-нїмецький фронт так укріплено, що неприятель місцями може переходити від оборони до наступу. Над Стоходом, куди йде зелїзниця Ковель-Рівне, ведеть ся від трьох днїв що-раз завзятїйша битва, в якій бере участь з цїлим розгоном нїмецька артилєрія.
Воєнні комунїкати австро-угорського ґенерального штабу з 28 вересня
Війна на Сходї. Фронт проти Ромунії: На гірськім хребтї Тулїшуї на захід від Петрошенї, завзяті бої. Положенє коло Германштату корисне. Ромунські протинаступи безуспішні. На східнім семигородськім фронтї в области Секелї-Удваргелї і на південь від гори Бістріцікара далї йдуть стрічи передних сторожий.
Фронт арх. Карла: На південний схід від кута трьох країв, на північ від Кірлїбаби, в области Лудової і на північ від просмику Татарського ворог знов робив безуспішні наступи.
На південь від Липицї Долїшної нїмецькі війска успішно наступили, піймали 130 Росіян і здобули 4 скоростріли.
В области армії Терстіянського війска ґен. Марвіца в завзятих боях відзискали останну часть становищ, утрачених тому тиждень. Ворог потерпів надзвичайно важкі втрати, полонено 41 офіцирів і 2.800 мужви, здобуто одну гармату і 17 скорострілів.
Війна з Італїєю. Нїчого особливого.
Війна на Балканї. В Альбанїї нїчого важного.
Воєнні комунїкати нїмецького ґенерального штабу з 28 вересня
Західний терен війни. Фронт марш. пол. баварського наслїдника престола Рупрехта: Між Анкром і Соммою Анґлїйцї і Французи по підготовнім огни, майже ще сильнїйшім нїж коли-небудь ранїйше, поновили свої сильні наступи. На більшій части боєвого фронту наша незахитна піхота, успішно підкріплювана артилєрією і летунами, під проводом ґен. Арнїма, Ґіґля і Шенка побідно відперла ворога. Коло Тієпваль і на схід від Окур завзята боротьба ще не покінчила ся. Особливо завзяті були наступи на лїнїї Морваль Бушавен, котрі ворог поновив вечером, без огляду на втрати, які потерпів у першім, невдачнім наступі. Віддїли, котрі вдерли ся в нашу лїнїю, безпроволочно викинено назад. На малих становищах на півн. захід від Ранкур і на схід від Бушавен ворог успів вдержати ся.
Східний терен війни. Фронт кн. Лєопольда Баварського: Слабші наступи ворога на Ан (на захід від Риґи) і між озерами Мядзьол і Нароч легко відперто.
Части наших втрачених становищ під Коритницею вчора відзискано протинаступом війск ґен. Марвіца по тяжкій боротьбі, покінченій повним успіхом. Поза тим ще осягнено користи.
Всї зусиля ворога відперти нас назад не вдали ся. Четвертий сибірський корпус потерпів втрати, які рівнають ся майже повному знищеню корпуса. Піймано 41 офіцирів і 2.800 мужви, здобуто гармату і 17 скорострілів.
Фронт архикн. Карля. Задля полїпшеня становища на захід від фільварку Кpaснолїсє (мїж Золотою Липою і Нараївкою) ми посунули в перед наші лїнїї, піймали 130 Росіян і здобули 4 скоростріли.
В Карпатах ворог в ріжних місцях наступав. Відперто його, по части аж у рукопашній боротьбі. На півн. схід від Кірлїбаби протинаступи ще ведуть ся.
В Семигородї. Коло Германштату іде завзята, корисна битва.
Балканський терен війни. На фронтах не було нїчого особливого. Летуни наші знову кинули велике число бомб на Букарешт, котрий від останного нападу ще в кількох місцях горів. 