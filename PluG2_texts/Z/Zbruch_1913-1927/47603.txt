Виданя. — За український театр у Росії.

Виданя.
Коштом та заходом Загальної Української Культурної Ради, яка заспокоює духові потреби української суспільности в часї війни, а особливо на еміґрації, появились ось такі виданя:
1) Б. Лепкий: "З Великих Днїв" — В борбі за волю. Лїтературна збірка з ілюстраціями. Цїна 30 сот. Зміст: Олександер Колесса: Заспів, Олесь: Як прекрасна царівна, Б. Лепкий: Михайло Павлик, П. Карманський: Ой не будїть його, Б. Лепкий: Поезія, друже, всюди є, І. Б. Українські Стрільцї під Галичем, В. Пачовський: Сїчовим Стрільцям, Незвісний: Жовнярська думка, Б. Лепкий: Остання, Олесь: На чужинї, Б. Лепкий: Сльози, Олесь: На цвинтар сумно не ідїть.
2) Філ. Колесса: "Воєнні Квартети" на мужеський хор. Присьвята Українським Сїчовим Стрільцям. Ціна 2 К. Зміст: О. Маковей: Пісня Сїчових Стрільцїв, Б. Лепкий: Тим що упали, В. Щурат: Думка на чатї, О. Маковей: Жовнярські похорони, Мотив народної піснї: Червона калина, Б. Лепкий: Журналї.
3) Свящ. Ол. Коренець: Молитвенник для Українцїв-жовнїрів католиків. Цїна пр. 1 К. Напрям патріотичний український.
4) Д-р В. Щурат-Філярет Колесса: Жовнїрські піснї О. Ю. Федьковича, з нотами. Цїна 40 сот. Зміст: Австрійський гимн народний, Ще не вмерла Україна, В. Щурат: Гуцульський поет, Марш на Італію, Кельнер Марш, Під Маджентов, Наш Цїсар, Наша Фана, До Бою, Виправа в поле, Нічлїг, Нічлїг під Касано, У Веронї, Думка, Три Стрільчики, Рекрути, Жовняр, Ударили Тамборики, Гоя пане ти наш.
Лагодять ся до друку:
1) Під чужим небом. Оповіданє з житя наших переселенцїв.
2) Богдан Лепкий: Тим що упали. Збірка і поезій.
3) Богдан Лепкий: Український співаник з нотами.
4) Слово о полку Ігоря в перекладах Т. Шевченка, Максимовича, Мирного, Лепкого, Щурата і ін.
Згадані книжки набувати можна по означеній висше цїнї за попередним надісланєм гроший в канцелярії Загальної Української Культурної Ради Відень, VIII Strozzigasse 32/12. За український театр у Росії.
На зїздї дїячів народнїх театрів у Москві виголосила дня 14. сїчня п. Марія Старицька реферат про положенє українського театру в Росії. Реферат принято бурними оплесками зібраних і окремим привітом, який на предложенє провідника зборів висказали зібрані дочцї письменника Мих. Старицького. Про сей реферат дає ширше справозданє "Кіевская Мысль" (ч. 2 з 15. сїчня с. р.):
З рефератом про український театр виступила дочка українського письменника Старицька. Вона привитала зїзд від українського народу й дала начерк розвитку українського театру. П. Старицька відчитала притім деякі відповіди на анкету, що була уряджена недовго перед з'їздом, із яких видно було привязанє простої селянської людности до рідної української мови. Дальше відчитала п. Старицька збірне письмо з підписами богатьох селян лубенського повіту, які просили її, підняти на зборах їх голос за народний український театр і поставити домаганє, щоби зїзд добив ся дозволу уладжувати українські театральні вистави в школах і щоби дітям було вільно ходити на ті вистави. Селяни вказували при тім на се, що український театр є саме одним з тих заведень, що може їм заступити коршму.
П. Старицька поставила внесенє, в котрім говорить ся про потребу навчаня по школах української піснї, уладжуванє шкільних театрів в українських ґубернїях і про допущенє до них українського театру. Дальше домагала ся референтка, щоби зїзд поробив заходи в справі виданя державної субвенції і підпомоги громадських самоуправ для піддержаня українського народного театру і стипендій артистам українського театру з вимогами, які ставить ся до московського театру, в справі знесеня заборони ученикам ходити на вистави українського театру, облекшеня в орґанїзованю сільських театрів і в справі дозволу уладжувати українські вистави явочним порядком.
Свій реферат закінчила п. Старицька отсими словами: "Може бути, що ті резолюції не мати-муть реальних наслїдків, одначе, коли зїзд прийме їх, то помїч зїзду мати-ме дуже велике прінціпіяльне значінє для українського народа".
Реферат п. Старицької викликав велике вражінє і стрінув ся з загальним признанєм.
зк. 