◦ ◦ ◦ ◦

    Зворот Франції в українській справі? До Відня прибула більша ґрупа француських політиків і журналістів, між якими видну роль грають б. міністер Барту, посол Пеллісіє, б. посол Франклин—Буйон і пр. Всі вони прибули в покищо півофіціяльній місії до народів і держав Східної та Центральної Европи з цілю — за ціну повної реалізації їх національних змагань, заставити їх створити сильний і трівалий бльок проти наступаючих большевиків. Французи твердять, що публична француська опінія і вслід за нею також урядові француські кола, вже остаточно покинули плян попирання будови історичної Польщі і вважають, що дотеперішня фрäнцуська політика у польській справі була крайно хибна і небезпечна для упорядковання відносин на Сході. З осібна, що доторкається справи українсько-польського конфлікту, то Франція переорієнтувалася у напрямі принціпу чисто етноґрафічної Польщі та на цій основі бажалаб будувати свої згадані пляни. На скільки знаємо, в наших кругах, з уваги на відому дотеперішню політику Франції до нас, француські висланники зустрілися з дуже холодним прийомом.   Туреччина підпише чи ні? "Petit Parisien" доносить, що підписання мирового договору з Туреччиною відложено до суботи або понеділка з того приводу, що турецькі делєґати досі не прибули. Як доносить "Temps" з Константинополя до відомости турецької коронної ради подано рішення, що на випадок відмови підписання договору, грецькі війська займуть Константинопіль.   Ольштин і Квіздин для Німеччини. Аґенція Аваса доносить: Рада амбасадорів рішила, що области Ольштина і Квіздиня мають припасти Німеччині. Гранична комісія матиме одначе повновласть, аби що до правого берега Висли заключити умову, на основі якої Польщі буде признане право сторожі над рікою.   Рішення Тешинської справи. По донесенням з Парижа конференція амбасадорів на останнім засіданню перед феріями усталила засади, рішаючі справу Тешина, визначила граничну лінію і випрацювала основи договору між Польщею і Чехо-Словаччиною в справі управильнення поділу Тешинського вугля та залізничого трансіта.   За поділ Шлеська — страйк і диктатура пролєтаріяту. "Ґазета Вечорна" пише: На першу відомість про поділ Шлеська відбулося в Тржиньцу великанське віче, на якім ухвалено ґенеральний страйк і диктатуру пролєтаріяту. Також в Яблонкові відбулося масове віче, на якім запали подібні ухвали.   Поділ німецьких кораблів. Францусько-анґлійська комісія, що мала розділити німецькі кораблі, признала кружляк "Реґенсбурґ" і контрторпедовець "G 11З" Франції, кружляк "Ґрауденц" і контрторпедовець "V 116" Італії. ЦІ кораблі є однакової вартости.   Сан-Жерменський договір і Італія. К. Б. доносить з Риму, що італійський парлямент ухвалив виконавчий закон до мирового договору в Сан-Жермен.   Відкликання російських військ з Персії? З Теґерану доносять, що Чічерін заявив перському урядови, що усі російські війська будуть з Персії відкликані.   З Далекого Сходу. Бюро Райтера доносить в Пекіну про розоруження жовнярів Ансі. Урядників, що були приклонниками партії Анісі переважно усунено. Димісію міністра фінансів, справедливости і комунікації принято. Уряд вислав до .Америки І Европи представників в ціли виєднання позички.   Перед визнанням самостійности окраїнних держав. "Морґенцайтунґ" з 30 ц. м. подає за В.К.Б. таку іскрову телєґраму з Парижа: Комісія сенату для закордонних справ вислухала дві російські особистости про російсько-польські відносини та про міри, які належить підприняти. По радам тих особистостей мали би союзники визнати Білу Русь, Україну і инші окраїнні держави самостійними.   Чеська мобілізація проти Польщі? "Форветс" доносить з Праги: На конференції міністра краєвої оборони з шефом ґенерального штабу рішено перевести частинну мобілізацію чеської армії. Чеські війська на польській границі скріплено.   Робітничі демонстрації в Ґданську. Нині пополудни станула праця в усіх тутешніх приватних і публичних підприємствах, бо всі робітники пішли на збори, скликані соціялістичними сторонництвами для запротестувания проти доріжні і податків. По приняттю резолюцій величезний похід пішов перед державний будинок, де мешкав сер Товер і домагався появи старшого бурмистра Зама. Коли цей не вийшов, товпа вдерлася до середини, витягнула бурмистра, побила його тяжко і примусила підписати жадання робітників. По цім інціденті прийшло до перепалки з "Зіхергайтсверою", на котру кидано мабуть з товпи камінням і впало кілька стрілів. У відповідь "Зіхергайтсвер" ужила оружя, причім оден з демонстрантів був убитий а другий тяжко ранений.   Повстанці атакують Вальону. Повстанці припустили вчера новий сильний наступ на Вальону, котрий відперто.   Знесення військового судівництва в Німеччині. Німецький парлямент проти голосів правиці прийняв законопроєкт про знесення військового судівництва.   Справа Аляндських островів. Для Аляндських островів вибрано комісію, зложену з трох правників, які розглянуть точки, що мають бути предложені Лізі Народів. Комісія збереться в Парижі 10. серпня ц. р. Шведське і фінляндське правительство приготовляє матеріяли, які предложить цій комісії.   Анґлія домагається пояснення. "Дейли Геральд" доносить, що анґлійське правительство зажадало від совітського правительства телєґрафічного пояснення і щодо першої части ноти Чічеріна з 14. м. м.   Францусьна поміч Польщі. Амбасадор Жісеран звернувся на просьбу міністра фінансів до свого правительства, щоби поміч Франції для Польщі була дана без домагання заплати в готівці, з огляду на прикре положення Польщі. Амбасадор Жісеран одержав запевнення, котре закомунікував міністрови фінансів, що для достав, котрі переводитиме француське правительство, не будеться вимагати заплати в готівці.   Громадська думка 