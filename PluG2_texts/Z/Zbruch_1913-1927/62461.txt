Читанє часописий.

Із щоденника.
Чи вмієте Ви взагалї читати часопись?
Глупе питанє! Хто не читає часописи? Адже навіть власти приказують її читати! Нечитанє ґазети не звиняє нїкого перед правом; скорше можна дїждатись прощеня ізза незнаня закона, нїж ізза незнаня одного з богатьох розпорядків, які приносить часопись. Читанє часописи тим паче не є дрібницею.
"Ми заробили 100.000 корон в однім дни".
"Битва під... ведеть ся з неменшою завзятістю далї... Гори трупів, ріки крови..."
"Хвостики під міськими склепами". "Знидїлі лиця жінок". "Дїти дичіють".
Наче в калейдоскопі зміняють ся картини на сторінках часописи. Сумні й веселі — в суміш.
А люди читають і читають. Нї жури нї глибших душевних потрясень не слїдно на їх обличях. Тай думок не слїдно нїяких. Невже взагалї можна говорити про глибоке переживанє великого часу?
Тай добрі люди кидають прочитану часопись — наче б виходили з кіна: наче щось недїйсне, давно минуле відчувають те, що надруковане. Якби хто схотїв відсвітлити численні обличя ґазетних читачів, то одержав би тільки збірку байдужних лиць, яких не обурює нїяка погань, не вводить в догаду нїякий масовий обман, не зворушає до глибини сердець нїяка траґедія людської долї.
Здаєть ся менї, що люди не вміють читати часописи.
Не нарікаймо на цензуру. Є в світі річи гірші. Безсердечність. Страшенна затвердїлість супроти нужди, супроти людства.
Ант. Марек. 