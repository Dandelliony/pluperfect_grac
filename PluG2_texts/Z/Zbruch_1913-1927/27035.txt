◦ ◦ ◦ ◦ ◦ ◦ ◦ ◦ ◦ ◦

Львів у росийських руках. Дня 3 с. м. о годині 11 перед полуднем увійшли росийські війска під командою ґенерала Рудського в мури міста Львова, опорожненого з війска і цивільних властий. Президент міста Найман також виїхав з міста.
Львів занято без боротьби і еміґранти, котрі кинули там свої родини, можуть сподївати ся, що родинам сим не грозить безпосередна особиста небезпека.
Про правний лад, установлений росийською війсковою управою в занятім місті, нїяких певних відомостей не маємо. Є тільки чутки, між иншим, що провізоричну управу львівської комуни віддано дотеперішному віцепрезидентови Шталеви, адвокатови Павенцкому і Шляйхерови.
Прихід росийських війск у Львів попередили відозва мійської президиї до людности і поміщені в надзвичайних виданях польських ґазет міркованя польських редакторів і полїтиків. В якім дусї держані були сї міркованя, про се нема нїяких ілюзий у нас, котрі добре і безпосередно мали нагоду пізнати з-під зверхних покришок суть польської полїтики в справах Австриї, Росиї й України.
Докладнїйше поговорити про все те прийдеть ся нам згодом, коли настануть мирнїйші часи.
Українські еміґранти в Празї. Чеський "Cas" доносить: До Праги і передмість прибуває богато родин з Галичини. В найблизших днях приїде кількасот Українців і Поляків. У Празї і на передмістях переводить ся тепер спис більших помешкань, де буде можна їх примістити. В понедїлок 13. с. м. приїхало 18 Поляків і 5 Українців, що втїкли з Галичини. Долею їх заняв ся праський маґістрат і дав їм помешканє.
Датки і дари в цінних предметах на Українських Січових Стрільців просимо пересилати на адресу адмінїстрациї "Дїла" у Відни.
Україньский атентат на ґр. Бобрінского. Берлїнські дневники дістали через Копенгаґу з Росиї відомість про атентат студента-Українця на ґр. Бобрінского в Київі.
Ґр. Бобрінский, відомий орґанїзатор росийської пропаґанди в Австриї і патрон галицького москвофільства, говорив у Київі з початком с. м. на публичних зборах про війну і її ціль: визволенє "галицьких Росиян" з австрийської неволі. В хвилї, коли ґр. Бобрінский почав говорити про українство як неістнуючий рух, який є тільки плодом австрийської інтриґи, з товпи залунали один по другім три вистріли, і ґр. Бобрінский упав ранений на землю.
Справця атентату зараз зловлено; був се студент-Українець, який рішив дїлом запротестувати проти одного з тих, що цілі роки закликали Росию до війни з Австриєю в ціли знищеня огнища українського національного житя в Галичинї.
Рана ґр. Бобрінского показала ся не небезпечна. Справця атентату мали зараз на другий день повісити, а крім того пішли ревізиї й арештованя в українських, особливо студентських кругах.
Невідомий з назвища справець атентату, який жертвою житя свого рішив заманїфестувати, що в сїй важній історичній хвилї Україна підносить голос бунту проти Росиї, се вже другий студент-Українець, якого відносини заставили так запротестувати проти насаджуваня й підпираня москофільства серед нашого народу.
Перший випадок такого протесту відомий: викликало його явне підпиранє москвофільства польською адмінїстрациєю в Галичинї. А тепер маємо другий випадок, звернений проти головного орґанїзатора росийської пропаґанди між нашим народом в Галичинї і одного з головних провідників того росийського націоналізму, який іде на знищенє українства в Росиї.
Сї випадки нехай стануть сьвідоцтвом, як ставив ся і ставить ся наш нарід до Росиї. 