◦ ◦ ◦ ◦ ◦ ◦ ◦ ◦ ◦ ◦

  До всього жіноцтва галицької землї! За нами чотири роки війни, в котрих судилось нам сповнити велику задачу. І сповнили ми її по силам, хоч недостача зорґанїзованя і несвідомість загалу нашого народу, а зокрема загалу нашого жіноцтва страшно мстилась на нас в тих чотирох лїтах боротьби. Ми мусїли неодного учити ся вже в боротьбі і дорого платити за науку. Тепер знова чекає нас велика річ. Замовкли гармати, устали бої, дїло нищеня і руйнованя нашої країни покінчене. І перед нами тепер широкий лан працї коло віднови і відбудови господарського і суспільного житя. Працї много —  робітників мало. Тим більше праця мусить бути ведена пляново і одноцїльно, щоби не марнувати часу на блуканину по манївцях. Навчені чотиролїтним гірким досвідом, мусимо заздалегідь уложити плян працї, обговорити способи її веденя, щоби ми всї ступали згідно простою дорогою до одної мети. Як-раз лучаєть ся до того нагода: "Союз Українок" скликує 20. мая загальні збори. Сї збори повинні стати заразом з'їздом всїх станів Східної Галичини. На з’їзд до Львова! — Нехай сей клич рознесеть ся широко по краю, а 20. мая салю зборів "Союза Українок" нехай виповнять представницї всїх галицьких округів. Передовсїм наші учительки і жінки священиків повинні взяти численну участь в тім з'їздї. Вони стоять найблизше народу, знають найкрасше його потреби, їх досвід і ради стануть певно цїнними вказівками в напрямі веденя працї. Не менше численно мусить явитись на з'їздї наше міське і сїльське жіноцтво, словом і представницї всїх верстов нашої суспільности, щоби обговорити як слїд роботу на будуче, обчислити наші сили і взаїмно заохотити ся до працї. Трудности пашпортові внесені. Потяги курсують точно. Тож не звиняймо ся невигодами їзди, але лагодьмо ся в дорогу на збори "Союза Українок". Сповнім свій обовязок! Загальні збори відбудуть ся в понедїлок 20. мая о 3 годинї попол. в салї "Укр. Бесїди" вул. Костюшки ч. 1а, на І. пов. Тому, що в програму загальних зборів увійдуть реферати з дискусією, збори зачнуть ся вже о год. 3., а не о четвертій, як передше було оголошено.   Загальні Збори Ставропигійського Братства відбули ся згідно з приписами статута в Томину недїлю, 12 с. м., при участи 69 членів. По принятю звідомленя сеніора д-ра Стефана Федака, секретаря д-ра Ст. Барана і голови контрольної комісії дир. Ом. Саєвича переведено вибір нової управи і вибрано одноголосно сенїором д-ра Стефана Федака, його заступниками радника Сидора Громницького і радника Юлїяна Сїчинського. Членами старшини вибрано пп.: проф. Амврозія Андруховича, ради, двора Олександра Барвінського, д-ра Сидора Голубовича, Романа Зубика, д-ра Костя Левицького, Йосафата Пиндюка, дир. Любомира Романського, д-ра Кирила Студинського, проф. Володимира Тиховського, д-ра Романа Чайківського і радника Михайла Яцева. Членами контрольної комісії вибрані проф. Денис Коренець, п. Михайло Павлишак і дир. Омелян Саєвич.   Курс воєнно-адмінїстраційних відомостей і відбудови, відбудеть ся у Львові заходом Краєвого Товариства господарського "Сїльський Господар" в часї від 10. до 15. червня 1918 р. Всї інтелїґентні одиницї, які в воєнний час хотїли би помогти свому народови, повинні записатись на нього. Філїї "Сїльського Господаря" повинні вислати власним коштом своїх відпоручників. Близшу програму курсу подасть ся пізнїйше. Зголошеня надсилати до "Сїльського Господаря" (Секція воєнної помочи) Львів, Зіморовича 20.   Дїло   