◦ ◦ ◦ ◦ ◦ ◦ ◦ ◦ ◦ ◦

Нам пишуть з Судової Вишнї: Дня 18. с. м. в селї Макуневі їхав селянин Антін Іваницкій з своїм 13-лїтним сином Андрієм до лїса по дерево. В дорозї серед поля гукнув вистріл, хлопчина нараз заплакав і скричав, що його болить нога. Батько здержав конї і переконав ся, що в сина прострілена лїва нога. Заки батько й дитина прочуняли з переляку, наблизив ся до них нїмецький жовнїр і почав лаяти їх, чому вони не здержали коний, коли він кричав "halt". Виявило ся однак, що сей жовнїр не мав нїякого дїла до Іваницьких, не був вартовим в хвилї, коли стріляв, а йшов в критичну пору полем до села по підводу. Антін Іваницький звертаєть ся до наших послів з прошенєм, щоби заняли ся сею справою, яку впрочім віддано вже й війсковому судови.
На увагу подорожуючим. Зелїзницї мусять служити тепер передовсїм цїлям війсковим. З огляду на те, що в заведенях для будови машин і ваґонів даєть ся відчувати великий брак будівляних матеріялів і робучих сил, вказана є можливо найбільша ощадність в ужитю перево зових середників. Так само конечною є ощадність вугля в зелїзничім руху, бо в сїм роцї можна доставити значно меншу скількість вугля нїж минувшого року. Отже мусить ся зменшити рух зелїзничий для приватних цїлий. Кождий горожанин держави обовязаний є до співдїланя в тих тяжких часах, повинен отже як найменше подорожувати, щоби облекшити зелїзничому рухови. Треба понехати непотрібні їзди зелїзницями, а то тим більше, що до їзди особовими поїздами може бути допущена тільки така скількість осіб, для якої вистарчить місця в возах призначених для цивільних осіб, при чім мусить ся увгляднити і особи всїдаючі по дорозї. Даванє найдзвичайних поїздів для перевозу осіб є неможливим. При сїй нагодї запримічаєть ся, що переповненє поїздів в теперішних часах спричинює опізненє, а неправильний рух поїздів загрожує в наслїдках безпеченству руху. Хто отже через непотрібні подорожи причиняєть ся до переповненя поїздів, наражає так себе, як і співїдучих на небезпеку.
Відзначеня. Поручник Григорій Олесницький при 58 п. п. відзначений вдруге "Signum laudis". 