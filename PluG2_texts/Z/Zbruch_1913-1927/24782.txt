Інтервю Пашіча.

Leipziger Neueste Nachrichten умістили дуже інтересне інтервю свого співробітника з сербським мінїстром президентом Пашічем. Погляди, які висловив Пашіч, цілком отверто і без жадних прикрас виявляють його думки на відношенє між Австро-Угорщиною й Сербією. Про атентат в Сараєві висловив ся Пашіч з великим осудом. Він висловив також своє обуренє, що приписують сербському правительству й цілому сербському народови вину за злочин. "Ми не мішаємо ся до внутрішних справ Австро-Угорщини, — сказав сербський мінїстер, — але й нас мусять лишити в спокою. Ми маємо досить роботи в новонабутих областях. Чи в Нїмеччинї, Анґлїї, Франциї, Італїї нема тайних і явних товариств, які є дуже неприємні для нідповідних правительств і яких вони хотїли би не мати. Одначе на се нема ради. Ми маємо досить роботи з поборюванєм полїтичних пристрастий у власнім краю, тому наше правительство не має часу слїдити ще й по той бік границі за всїми, що називають себе Сербами або змагають до злуки з нами. Ми вже так привикли до гнету й утисків над нашими землями в Угорщинї, що се вже не зворушує нас. Ми не беремо участи в заговорах, але знаємо, що час працює для нас".
На витанє, чи попирає Сербія повстанє в Альбанїї, Пашіч відповів: "Ми потребуємо наших рушниць, гармат, амунїциї, офіцирів і жовнїрів для себе самих, і хто знає, як скоро ми можемо ужити їх". Далї говорив Пашіч, що в Альбанїї завсїди було богато зброї, що сам князь Від роздавав її на право й на лїво. Висловив ся він теж, що князь Від не може удержати ся на престолї і що найкрасше було би подїлити Альбанїю, все одно між якими державами. Сербія заявила би тодї претенсию на частину побережа й один порт. "Ми, — казав далї Пашіч, — не чіпаємо нїкого, але й нам мусять дати спокій і не лаяти нас. В кождім разї ми не є самітні, і коли хто великий нападе на нас, то знайдеть ся досить "малих", що мають обрахунки з сим великим". На питанє про влуку Сербії з Чорногорою відповів премієр, що поки живуть представники обох династий, все лишить ся по старому. Тепер роблять ся заходи, щоби полїпшити комунїкацию між обома країнами. Обидві вони бажають зєднаня, бо знають, що будуть тодї дужчими. Вони вже тепер спільно ведуть заграничну полїтику. Австро-Угорщина наробила своєю альбанською полїтикою богато шкоди і стратила через неї симпатиї Чорногори.
Такий є зміст розмови премієр-мінїстра Пашіча з співробітником липської газети. Треба признати, що Пашіч з якихось невідомих причин не хотїв говорити мовою дипльоматів, а висловив свої думки без жадних фіґових листків. Тому віденські ґазети незвичайно різко накинули ся на нього, закидаючи йому, що він підбурює сербське населенє монархії, що в його словах криєть ся похвала сараєвського злочину. Ґазети загрожували навіть, що як не появить ся офіцияльне спростованє, то австрийське правительство зажадає дипльоматичною дорогою автентичного тексту розмови, щоби потім жадати відповідних вияснень і сатисфакциї. Одним словом інтервю з Пашічем почало пригадувати славетну аферу консуля Прохаски.
Тепер білгородське пресове бюро оголошує дїйсно спростованє Пашіча. Читаємо там про інтервю, що "розмова з президентом Пашічем подана недокладно, а деякі уступи цілковито перекручені. Особливо реченє "час працює для нас" віддано фалшиво. Сей зворот відносить ся до справедливости, яку колись признають Сербії, а не до заговірників. Так само недокладно подано уступ, що говорить про неможливість доглядати за земляками поза границею, про гнет над ними; президент мінїстрів хотїв сказати, що має досить роботи у власній державі й не має часу займати ся справами з-поза границь Сербії. Таким способом розмова прибирає зовсїм инший сенс, нїж той, який підсунуто президентови мінїстрів. Се відносить ся теж до уступу про відносини між Сербією й Чорногорою. Зрештою ціла розмова не була властивим інтервю, але свобідною конверзациєю, і президент мінїстрів висловив свій жаль, що його словам надано значінє, яке не відповідає його замірам". Інтересно, чи задоволить се поясненє і спростованє віденську пресу. 