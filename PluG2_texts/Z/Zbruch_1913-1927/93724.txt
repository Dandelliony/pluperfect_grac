◦ ◦ ◦ ◦

  Зі світа.   Товаровий рух у Чехії. Краківська залізнича дирекція оповістила, що загальний товаровий рух у Чехії в напрямі Богумина (Одерберґу) замкнений. До перевозу допущені тільки харчові припаси.   Із найвищої Ради. Радіо з Ліону доносить, що найвища Рада вислухала в пятницю звідомлення для справ Царгорода. Дальше застановлялася над справою розділу вугля з Горішнього Шлезка й над справою йменування членів плєбісцитової комісії для Тішинщини. Порішено, що реченець плєбісциту буде усталений що йно після прибуття членів комісії на місце.   Німеччина і Польща. До Варшави доносять з Берліна, що Майснер, який стоїть найблизше Еберта, президента німецької републики, висказався ось як про новий поділ Польщі: — У Німців це питання саме на порі: ані Німеччина, ані Росія не помиряться ніколи з фактом істнування Польщі як самостійної держави.   З тайн австрійської дипльоматії. "Arb. Zeit." з 15. падолиста ц. р. оголошує меморіял Конрада Гецендорфа з 31. грудня 1915, призначений для цісаря, в котрім обговорюється воєнні ціли австро-Угорщини. Цей меморіял то полєміка з меморіялом барона Буріяна. Конрад Гецендорф радить поділити Польщу між Німеччину і Австрію з тим, що українські области Галичини малиби остати при Австрії як окремий коронний край.   Францусько-анґлійські конференції. Льойд Джордж відбув оноді в Лондоні довшу конференцію з Поанкарем. До цеї конференції привязують велике значіння.   Чеські соціялісти проти попирання Денікіна. Чеське пресове бюро доносить: На засіданні виконного виділу чесько-словацької соціяльно-демократичної партії прийнято м. и. отсі резолюції: безпроволочне введення в життя закона про маєткову данину. Виділ звертається гостро проти самовільної їзди д-ра Крамаржа до Денікіна й жадає розпочаття безпроволочних кроків у ціли приспішення повороту чеських лєґіоністів із Сибіри. Взивається правительство, щоб зараз навязало приязні взаємини з совітським правительством.   Вибори в Франції. Вибори до парляменту перейшли спокійно. Як здається, побідили кандидатські лісти Зєднання (Републиканська унія і Републиканське порозуміння).   Денікін опорожнив Київ. Бюро Райтера доносить: Потверджується урядово, що війська Денікіна опустили Київ.   Большевики заняли Ямбурґ і Омск. Большевицький комунікат доносить про заняття червоною ґвардією Ямбурґа і Омска.   Японія і Франція не переговорює з большевиками. Японія і Франція постановили не поносити дальше жертв для поборювання большевизму, але також не розпочинати ніяких переговорів, що моглиби скріпити большевиків.   Нова Рада 