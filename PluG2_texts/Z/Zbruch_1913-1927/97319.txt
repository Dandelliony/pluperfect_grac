◦ ◦ ◦ ◦

Похід польських військ до Дніпра. Звідомлення польського ґен. штабу з дня 27. ц. м.: До пять неділь большевицькі армії вели невпинно і уперто наступи на лінії нашого фронту. Противник відпертий побіжно нашими військами не понехав цілковито офензивиих намірів, концентруючи без перерви свіжі сили, стягані з найдальше віддалених російських фронтів, очевидно в тій ціли, аби за всяку ціну осягнути рішаючі воєнні успіхи. Протиділаючи ворожим намірам, наша армія, ведена особисто начальним вождем, перейшла дня 25. квітня ц. р. до загальної протиофензиви на Поділлю і Волині. Перший день наступу, веденого усіми відділами з назвичайною бравурою і з приміненням технічних середників боротьби, довів на північнім крилі до здобуття Овруча, Кремна, Вильська і Чуднова. Визискуючи побіду першого дня, розбиття і переполох неприятеля, наші війська розпочали дня 26. квітня ц. р. на цілій лінії енерґічну погоню. В постійнім контакті з утікаючим неприятелем зайнято вже 26. квітня о год. 8. Житомир по короткій і завзятій боротьбі. В области Житомира розбито 58. дивівію кінноти. В наші руки впала значна воєнна добича. Досі не можна було обчислити скількости забраних полонених, здобутих гармат, самоходів, скорострілів і всякого роду воєнного знаряддя. На Поділлю наші війська осягнули лінію Дідушкова — Михайлівці — Вербовець — Жван. Акція розвивається тут побідно з незрівнаним імпетом. Світлі висліди, осягнені в короткім часі, належить завдячувати ентузіязмови і витревалости наших усіх відділів, котрі на тяжкім терені виконують довгі і утяжливі походи не щадячи сил, аби осягнути визначену ціль.   Литовсько-російські переговори. Литовська телєґр. Аґенція доносить: Переговори між Литвою і совітським урядом зачнуться з початком мая ц. р. в Москві. Литовська мирова делєґація, що складається з 30 осіб, відїздить з Ковна для 30. ц. м. Президентом делєґації є Марашевич.   Димісія польського міністра. Польські часописи доносять, що з приводу останніх подій в Познані, міністер Сейда подався до димісії.   Нова нота совітського уряду до Польщі. З варшавських політичних кругів доносять до польських денників, що перед двома днями наспіла там нова нота совітського уряду в справі мирових переговорів. В ноті визначені дві місцевости, в яких евентуально могли би відбутися переговори.   Державний довг Німеччини. З Науен доносять: Німецький міністер фінансів Вірт на національнім зібранню предложив фінансову проґраму зазначуючи, що новий сойм мусить ще покрити дорогою нових податків 29 міліярдів марок. Цілий державний довг виносить 200 міліярдів марок.   Заворушення в Італії. По донесенням "Avanti" Італія находиться на передодні переворотів. Соціялісти приготовляються до революції. В останніх часах приходить чимраз частійше до сутичок між товпою і військом.   Німецький залізничий матеріял. Науен. Радіо. Німеччина віддала доси антанті 4078 льокомотив і 147.216 ваґонів. Мировий договір предвиджує видачу 5000 льокомотив і 15.000 ваґонів.   Німецькі Нар. Збори проти святкування 1. мая. Берлін. На вчерашнім засіданню Нар. Зборів відкинено внесення независимих соціялістів у справі святкування 1. мая і внесення cоц. демократа Аврера про установлення цего дня державним святочним днем.   Телєфонічний рух між Німеччиною і Францією. Науен. Радіо. Відновлення телєфонічної комунікації між Німеччиною і Францією наступить 10. мая.   Проти французької окупації. Ліон. Радіо. Як доносять з Берліна, німецьке правительство перешле безперечно Мільранови за посередництвом свого повновласника ноту з просьбою освободити Франкфурт і инші міста з француських військ. Нота вкаже, що нейтральну стрефу евакуовали німецькі війська згідно з бажаннями Франції і що тепер число жовнірів не переступає максімум.   Громадська думка   