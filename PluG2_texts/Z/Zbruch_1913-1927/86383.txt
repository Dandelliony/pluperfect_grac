◦ ◦ ◦ ◦

Антанта й Україна.    Міністерство закордонних справ одержало радіотелєґраму від українського дипломатичного представника в Штокгольмі, ґен. Баженова:   Представники антанти запевнили ґен. Баженова, що долю України буде вирішено в приязному для неї змислі на мировому конґресі, при чому підкреслювало ся, що приязна для України постановка цього питання на мировому конґресі в значній мірі буде залежати від тієї інтенсивности і готовности, яку виявить Україна в боротьбі з большевизмом.   Морський бій між большевиками й анґлійською ескадрою.   ПСКОВ, 3. січня (від власн. кор.) 17. грудня в Балтійському морі недалеко від ревельської бухти став ся бій між анґлійською ескадрою і большевицькою, яка робила в цей день під керуванням члена військово-революційного совіту балтійського фльоту Раскольнікова розвідку в напрямі на Ревель.   Під час бою було тяжко пошкоджено огнем анґлійської ескадри два большевицьких міноносці: "Спартак" і "Австраль", які були нарешті захоплені анґлійцями в полон і приведені на буксиру до Ревеля.   На міноносці "Спартак" піймав ся в полон Раскольніков.   Заняття Вільна.   Совітське радіо повідомляє з Москви: совітське військо заняло Вільно.   Демобілізація в Франції.   ЖЕНЕВА, 4—1. По відомостям Гаваса Французи закінчують демобілізацію 5. лютого.   Велика Сербія.   ЛІОН, 7—1. Центральний комітет південно-славянського Національного Зібрання в Загребі офіціяльно повідомляє, що сербські, хорватські і словянські области зєднують ся в сербське королівство.   Прохання Естонців до анґлійського уряду.   ЛЬОНДОН, 9—1. Голова Естонського правительства звернув ся до анґлійського уряду з проханням про негайну допомогу, позаяк большевики загрожують Естляндії.   Червона армія.   Совітські ґазети поміщають розмову з командуючим Вацетісом, в якій він висловлюєть ся про червону армію. Велика частина червоноґвардійців це мійські робітники. Селянство ставить ся до неї ворожо. Загальне навчання військової служби проходить теж доволі слабо.   Виступ Лєніна.   На останнім засіданні центрального совіту народнього господарства виступив Лєнін, який сказав довгу промову про становище промисловості в Росії. Лєнін, між иншим заявив, що орґанізувати хозяйство одними партійними силами неможливо. Необхідно притягнуть усі живі сили країни, в їх числі і буржуазію.   Ситуація в Австро-Угорщині.   Французька одеська ґазета помістила під таким заголовком статю Жілієна Віля, в якій він говорить про розпад старої Австро-Угорськоі монархії. З неї полишила ся тільки долішня, горішня Австрія і частина Стирії, Тироль оголосив свою самостійність, Форальберґ прилучив ся до Швейцарії. Південні Славяни обєдинили ся з Сербією, австрійські Італійці з Італією, Буковину і Трансильванію окупували Румуни, Чехо-Словаки обєдинили ся в сильну державу, яка з дня на день зростає в силу. За Галичину ведеть ся зараз боротьба між Українцями й Поляками. Дальмація є спірним предметом між Італією і Сербією, перша виставляє до неї свої політичні претензії, друга національні. І так розпала ся ця держава, яка прожила більше 800 літ.   Протест французьких робітників.   Французькі соціялістичні партії вкупі з робітничим союзом орґанізують у Франції маніфестації-протести проти озброєного втручання Франції у російські справи.   Росийські большевики в чесько-словацькій державі.   "Ceske Słowo" доносить, що Росия вислала 80 нових аґітаторів, заосмотрених в готівку і летючі листки до чесько-словацької держави.   Ліквідація большевізму в Берліні.   БЕРЛІН 12. січня. Населеннє успокоїлось, становище правительства зміцнило ся. Ряди Спартаківців прорідили ся. При здобуттю правительственними військами редакції "Vorwärts-a" відзначились головно мінометчеки. Правительство видало слідуючу відозву: револьта Спартаківців зломила ся, ініціяти видержать твердо правительственні війська. Повстанці боронять ся але дуже слабо.   ЛИПСЬК 11. січня. Правительство має до своєї розпорядимости в самім Берліні 40.000 цілковито відданих йому військ, самих добровольців зголосило ся 15.000.   ШТУТҐАРТ 12. січня. Вчера перед полуднем старали ся заняти Спартаківці владу в місті, замах їм не взяв ся, в місті спокій, в фабриках працюють.   Український голос 