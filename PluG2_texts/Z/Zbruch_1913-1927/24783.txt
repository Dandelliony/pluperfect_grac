◦ ◦ ◦ ◦ ◦ ◦ ◦ ◦ ◦ ◦

Przy Tobie, Panie, stoimy. Передвчера (в недїлю 19. с. м.) відбував ся у Львові зїзд польських гиґієнїстів, якого учасники були опісля в городовій реставрациї в стрийськім парку. Грала там війскова музика і коли в однім путпурі дали ся чути звуки австрийського гимну, польські лїкарі зачали голосно псикати і демонструвати проти австрийського гимну. На се зареаґував один присутний там офіцир, спровадив полїциянта, який від гурта польських демонстрантів проти Австриї зажадав поданя імен і назвиск і імена та назвиска собі записав. Чи польських демонстрантів, які так наглядно виявляють свої "симпатиї" до австрийської держави і її династиї, стріне заслужена кара, не знаємо, ми тільки реєструємо сей факт як характеристику, як тепер польська інтелїґенция відносить ся до австрийської держави і її династиї, від якої Поляки дістали більше як котра небудь инша народність в Австриї і при якій прирікали вірно стояти. Росийський цар є Полякам нинї милїйший, як їх безграничний добродїй австрийський цісар Франц Йосиф І.
Кулачні порахунки між людовцями. Минулої недїлї було в Короснї велике віче, на якім реферував Стапінський. Коли серед дискусиї забрав слово Длуґошовець Масальський, зачали вічевики свистати. Тодї Масальський кинув ся на Стапінського і хотів його вдарити, але в сїй хвилї товпа кинула ся на Масальського і хотїла його злїнчувати. Зусилям Стапінського повело ся видерти Масальського з рук обурених вічевиків. Kurjer Lwowski описує сю подїю так, що Стапінський мав кинути якесь обидливе слово на адресу Масальського, а сей ударив за те Стапінського в лице. Дальшій авантурі мала перешкодити полїция.
Війскові орхестри. Як звісно, з причини жалоби за пок. архикнязем Францом Фердинандом не грали війскові орхестри на публичних місцях. Від недїлї орхестри знова виступають публично і будуть грати: нинї 21. с. м. перед домом інвалїдів (30 п. п), 22. с. м. перед корпусною командою (55 п. п.), 23. с. м. в міськім огородї (80 п. п.), 28. с. м. в Стрийськім парку (95 п. п.), 29. с. м. перед намісництвом (24 п. п.) і 30. с. м. на Високім Замку (30 п. п.).
Нові поспішні поїзди. З днем 15. серпня с. р. заводить дирекция зелїзниць одну пару поспішних поїздів між Львовом і Бориславом-Тустановичами. Курсувати-муть: Зі Львова до Стрия поспішний поїзд ч. 1701, зі Стрия до Дрогобича ч. 1202, з Дрогобича до Борислава-Тустанович ч. 1801, а назад: З Борислава до Дрогобича ч. 1802, з Дрогобича до Стрия 1201 і зі Стрия до Львова ч. 1702. В поїздах буде І., II. і III. кляса. В звязи з сим буде в дечім змінений зелїзничий рух на цілім шляху.
Еманципация серед Туркинь. З Царгороду доносять, що 14 с. м. перша султанська жінка була в товаристві двох княгинь і кількох двірських дам на публичнім торжестві врученя дипльому тамошній школї доглядачок "червоного півмісяця". Сей факт викликав над Босфором велику сензацию, бо се перший випадок в Туреччинї, щоби султанська жінка була на публичнім зібраню.
Перший виступ Ґецева в Америці. Американська Свобода приносить широкий опис кровавого віча, заповідженого Ґецевом і нюйорськими кацапами. На заповіджене Ґецевом віче явила ся більшість Українців, котрі і розігнали жмінку кацапів серед співу "Коли Україна", при чім не обійшло ся без тяжших бійок. Спроваджена кацапами полїция положила конець кацапському "вічу". 