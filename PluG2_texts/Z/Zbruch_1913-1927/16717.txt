Вибори в Хорватиї.

ЗАРЕБ (Ткб.) Вчера в 88 виборчих округах Хорватиї і Славонїї відбували ся вибори до сойму. Участь виборців була дуже жива. До більших конфлїктів не прийшло. О скільки звісно вибрано доси 47 прихильників угоди. Між вибраними є хорватський мінїстер Пенцевіч.
Смерть кардинала Рамполлї.
РИМ. (Ткб.). Кардинал О. Рамполя помер нинїшної ночи.
Розправа проти поручника Форстнера.
ШТРАСБУРҐ. (Ткб.). Розправа проти поручника Форстнера відбудеть ся в пятницю.
Фінансовий бойкот Туреччини.
ПАРИЖ. (Ткб.). В відповіди на порушену Росиєю думку фінансового бойкоту Туреччини зі сторони Франциї з причини нїмецької місиї Echo de Paris виказує неможливість такого фінансового бойкоту Туреччини, бо через се потерпіли би дуже інтереси француських фінансїстів.
Сан Джулїяно про ситуацию.
РИМ. (Ткб.) В палатї депутованих в дальшій части адресової дискусиї прийшов до слова мінїстер заграничних справ маркіз Сан Джулїяно і заявив, що в альбанській справі прийде до порозуміня і справедливі жаданя Австриї сповнять ся без поважних замотань. Бесїдник стверджує дефензивний характер тридержавного союза і добрі відносини Італії до Австриї і Нїмеччини. В справі звісного обіжника намісника Триєсту в справі урядників Італїйців в Триєстенськім маґістратї, зазначує, що завдяки ґр. Берхтольдови й австро-угорському амбасадорови Маврови справа ся не вплине на взаїмні відносини обох держав. Недовірє що до плянів Італії на Середземнім мори не є оправдане. Що до обсаджених Італією Еґейських островів правительство незмінно стоїть на становищи льозанського договору і держить ся сего прінціпу, що ніяка з великих чужих держав не може з теперішної балканської крізи витягати для себе якісь материяльні користи. Відносини Італїї до Анґлїї і Франциї є також добрі.
Черчіл в Парижи в Берлїнї.
ЛЬОНДОН (Ткб.) Мінїстер маринарки Черчіл в пятницю виїде на кілька днїв до Парижа, а відтак до Нїмеччини, де побуде тиждень.
Японїя і Росия.
ЛЬОНДОН (Ткб.) Бюро Райтера доносить з Токіо: Урядово оголошено, що Японїя відкинула росийське предложенє що до відкликаня війск в провінциї Печілї.
Мировий договір Сполучених Держав з Голяндиєю.
ВАШІНҐТОН. (Ткб.) Державний секретар Бріян порозумів ся з голяндським послом щодо мирового договору на основах заповідженого свого часу пляну розємного суду. Се перший такий договір з одною з европейських держав.
З Мехіко.
МЕХІКО. (Ткб.) Конґрес затвердив повновласть Гуерти, потім відложив ся. Отже Гуерта буде до 2 цьвітня 1914 року фактичним диктатором. 