Галицькі москвофіли стоять далї на услугах російської армії.

Львів, 12. вересня 1917.
В звязку з нападом на віддїли полку ім. Б. Хмельницького київська "Робітнича Газета" містить ревеляції, з яких виходить, що провідники галицьких москвофілів як працювали в царській, так працюють далї в революційній армії в т. зв. "контр-розвідцї", себто в віддїлї шпіонажі. В сїм зрештою нема нїчого дивного, бо ж провід "революційної армії" остав далї в руках царських слуг, які тільки ждуть слушного часу, щоби завдати революції смертний удар.
В "Робітничій Газетї" з 13. н. ст. серпня читаємо:
"На початку війни привезли менї з Галичини безграмотну відозву в українській мові, друковану в штабі київського округа. Читав я також приказ ґенерала Іванова до офіцирства про шпіонські орґанїзації москвофілів у Галичинї. Знаємо, як москвофіли з Дудикевичем і Бобрінським нищили там українство. Співробітництво сеї погани з війсковою властю встановлено. Скільки горя принесено галицьким Українцям, про те відомо всьому світови. Про те, щоб по революції сей контакт перервано, ми не чули. Навпаки ми читали донесеня комісаря Галичини й Буковини Дорошенка, щодо вказівкам контррозвідки війскові власти арештували членів українських громадянських органїзацій, ми читали про арешт Блонськоґо, нарештї ми бачимо провокацію Оберучева в справі захвату казначейства, провокацію на виступ пулуботківцїв і отсей розстріл богданівцїв".
Зваживши, що всї отсї виступи направляють ся провокаційною рукою випробованої на україножерстві орґанїзації, "Робітнича Газета" запитує, чи не є се дїлом контр-розвідки, в котрій працювали москвофіли, а далї запитує, де подїли ся лицарі "Підяремної Руси" Бендасюк, Дудикевич, Яворський і инші та чи є правдою, що досї на службі в контр-розвідцї є аґент і шпіон Миколи II. Ґеровський?
В "Робітничій Газетї" з 14. н. ст. серпня знаходимо звістку, що Яворський знаходить ся далї в контактї з окружним штабом і ще недавно брав участь у засїданю комісії в справі втїкачів, що він видає якісь посвідки Галичанам і т. д. 