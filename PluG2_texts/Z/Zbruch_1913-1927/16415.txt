Ювилейна академія в честь Іпатия Потія.

Ювилейна академія в честь Іпатия Потія відбула ся вчера в каплиці дух. семинариї. Простору каплицю щільно виповнили запрошені гостї з духовних і сьвітських кругів нашої львівської громади. Явило ся також значне число духовенства з провінциї, то брало участь у заг. зборах Товариства ім. сьв. Павла. Академію розпочав о. д-р Боцяє, ректор дух. семінариї відчитом, в якім зобразив часи Іпатия Потія та ті перешкоди, котрі він мусїв поконати, щоби звершити велике дїло унїї, піднїс його заслуги і працю та вказав, що імя Потїя тісно злучене з унїєю на Руси. Другий прелєґент д-р Макарушка читав про І. Потїя яко письменника. Потій взяв ся за працю письменника в пізному віці, бо в 52 році свого житя. Проте виказав він богато письменницького хисту, та хоч його твори не виявляють тих вимог, які ми нинї ставимо до лїтературних творів, то все таки сповнили вони свою задачу. Се були твори полємічні, в яких він боронив справи унїї, а з другої сторони влучав ними її ворогів. Проповіди, яких лишило ся по нїм звиш 60, писав живою, досить чистою народною мовою. Третій прелєґент д-р Щурат своєю прелєкциєю про судьбу Потієвого почину, найбільше заняв слухачів. Він вказав, шо Потієва унїя, хоч була ділом реліґійно-церковним не менше однак була і актом полїтично національним. Потій вважав унїю асекурациєю проти потопу руського народу в одної сторони в московськім мори а з другої у польськім багнї, він вважав її за збрую, що обороняла його нарід на два фронти. На підставі дуже цікавих фактів визбираних з великою старанностию по Василиянських біблїотеках та архивах, вказав прелєґент дальше на розвій унїї на Руси та зобразив ярко опіку над унїєю наших "патентованих католиків". Ix головно заходами не могла унїя як слїд розвинутись, а польські шляхтичі та латиська духовна єрархія у сьвітлї численних подій, представлених прелєґентом, явили ся у повнім світлї яко фарисеї й здекляровані вороги нашого народу. Ті, нинї кажуть: "nie zaszkodzi trochu prawosławiа" — се їх сини та переємники батьківських змагань. Правдивою бурею оплесків нагороджено прелєґента за вельми цікавий його відчит. Хор питомців між поодинокими відчитами відспівав гарно псальми. Ціле сьвято робило вельми важне і гарне вражінє. Митрополит ґр. Шептицький не брав участи, бо ізза легкої простуди, не може опускати кімнати. 