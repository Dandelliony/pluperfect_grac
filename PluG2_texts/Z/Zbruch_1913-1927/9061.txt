Убийство в учительській семинариї. 

Бойкотованє Українців.
Зараз по убивстві Бутковського кинув представник учительського збору сеї семинариї обжалованє на свого товариша – професора яко на співвиновника. Бесїдники з учительського збору о. Щукальський і проф. Щуркевич кинули підозрінє співвини на своїх учеників і на ціле українське суспільство. З учительського збору і з кругів учеників сеї семинариї походять всї брехнї про комплот, якими наповнювано польські часописи. В присутності своїх професорів і з їх очевидним одобренєм Поляки-семинаристи називають семінаристів-Українців «morderc-ами». Ми цікаві, чи цю справу возьмуть в свої руки українські члени Ради шкільної кураєвої і чи схочуть подбати, щоби потягнути до відвічальності ті чинники, що замість вчити молодіж, впоюють в неї ненависть і пімсту.
Вже від часу убийства Бутковського розведено аґітацію під оком професорів учительської семинариї в тім напрямі, щоби – викинути семінаристів Українців зі школи. Се затривожило краєву раду шкільну і сам віцепрезидент Дембовський зїхав вчера пополудни до інтернату Пірамовича, де як звісно є гніздо вшехпольської аґітациї, щоби втихомирити розаґітованих питомців. Однак йому се не вдало ся, бо нині рано польська молодіж таки застрайкувала і мимо просьб рад[ника] Брухнальського не хотіла увійти до семинариї і засїсти до одної лавки спільно з Українцями. Аж о 9-тій годинї по нараді з професорами таки увійшли до школи. Весь час перед семинариєю стояла поліция з ком[ісаром] Тавером на чолі.