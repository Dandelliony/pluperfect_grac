◦ ◦ ◦ ◦ ◦ ◦ ◦ ◦ ◦ ◦

Відокремленє Галичини. Краківський "Czas" приносить отсю депешу з Відня: "Справа відокремленя Галичини займе очевидно всїх. Треба перестерегти перед відомостями, які відносять ся до meritum справи. Є вони менше або більше основаними здогадами, бо праця в тій справі є закрита тайною, конечною з природи річи; певне тільки се, що новий кабінет стоїть на основі відокремленя Галичини та що покликані чинники займають ся виготовлєнєм відповідних предложень. Нинї є з певністю передвчасно рішати питанє, чи відокремленє наступить в парляментарній дорозї, чи в поза парляментарній дорозї, так само передвчасні всякі міркованя про реченець. Нетільки одно, що постанова розширена автономії остала ся незмінена."
Загальні збори Ставропіґії. Дня 26. с. м. відбули ся о год. 10. рано надзвичайні загальні збори членів Ставропіґійського Інститута у Львові з отсим порядком дневним: 1) відчитанє і принятє протоколу послїдних загальних зборів з дня 30. цвітня 1916; 2) принятє нових членів; 3) порішенє відклику бувшого управителя канцелярії Ставропіґійського Інститута п. Михайла Гумецького; 4) доповняючий вибір 3 членів управляючої ради і одного віцесенїоpa; 5) записи і внесеня членів. Перед загальними зборами відбуло ся того самого дня о год. 9. рано поминальне богослуженє в церкві Успеня Пресв. Богородицї у Львові за померших членів Ставропіґійського Інститута. Збори отворив сенїор п. Лев Шехович короткою промовою, в котрій згадав про смерть двох членів Інститута, а се д-ра Володимира Івасечка і Максима Черника та двох членів управляючої ради, а се д-ра Евгена Озаркевича і Сидора Мидловського; присутні почтили їх память повстанєм з місць. Згадавши опісля про смерть бл. о. цїсаря Франця Йосифа І, висказав надїю, що цїсар Карло І. дасть спромогу українському народови свобідного розвою у всїх областях публичного житя та закінчив свою промову окликом в честь нового Монарха, який присутні повторили тричі. З черги секретар д-р Стефан Баран відчитав протокол послїдних загальних зборів з 30. цвітня 1916, який принято без змін. Опісля вибрано 3 членів управляючої ради, а се пп. Володимира Лукича Левицького, ц. к. нотаря у Львові, Зенона Лукавецького, ц. к. радника суду краєвого у Львові, і д-ра Михайла Пачовського, ц. к. проф. акад. ґімназії у Львові. На внесенє управляючої ради вибрано одноголосно 3 нових членів Ставропіґійського Інститута, а іменно пп. Дениса Глїбовецького, радника суду краєвого у Львові, д-ра Максима Левицького, адвоката у Львові, і д-ра Стефана Федака адвоката і директора "Днїстра" у Львові. З черги приступлено до вибору віцесенїора, яким вибрано через аклямацію д-ра Стефана Федака. Дальше на внесенє синдика д-ра Голубовича рішено затвердити ухвалу управляючої ради з 7. марта 1916 в справі п. Михайла Гумецького, бувшого управителя канцелярії Ставропіґійського Інститута. Вкінци на внесенє п. Володимира Лукича Левицького і п. Олександра Барвінського рішено переробити статут і справу сю віддали управляючій радї. На тім збори о год. 12 замкнено.
Спожиткованє мяса в дни Нового Року після лат. обряду. Урядово доносять: Уряд виживленя населеня дозволив виїмково на споживанє мяса в домашних господарствах і подаванє мясних страв в підприємствах гостинно-шинкарського промислу в понедїлок 1. сїчня 1917. За те продаж мяса в склепах є в тім дни заборонена.
Дотеперішні людські втрати в війні. Один з данських мілїонерів, яких богато сотворила війна в сїй невтральній державі, заложив своїм коштом у Копенґазї "Товариство для дослїду наслїдків війни". Се товариство видає від часу до часу листки, в яких подає результати своїх дослїдів. Найновійший з сих листків присвячений питаню, скільки людий згинуло доси у війнї. З сього листка виймаємо отсї цифри: В наполєонських війнах за 25 лїт згинуло 2,100.000 людий, в нїмецько-француській війнї 1870/71 рр. 184.000, а в російсько-японській війнї 160.000, а в теперішній війнї згинуло до часу, коли зроблено згадані обчисленя, 4,600.000 людий. Коли сї втрати обчислити на дни, то в Наполєонських війнах гинуло денно 235 людий, в нїмецько-французькій війнї 875, в російсько-японській війнї 292, а в теперішній війнї гине денно 6.336 людий. Число зранених в теперішній війнї обчисляє листок на 11,200.000, число інвалїдів на 3,480.000. Загальний образ людських втрат наслїдком теперішної війни можна буде обчислити аж по заключеню мира. При сїм обчисленю треба буде взяти на увагу не тільки число поляглих та померших від ран, але також посередні людські втрати, як високу смертність серед полонених, смертність в областях, які є тереном війни, смертність в окупованих областях, зменшенє числа уроджень і в кінци процент молодцїв, які впали на поли битви, не оставивши ще родини. 