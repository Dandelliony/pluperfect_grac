Для нашої еміґрациї в Відни.

Воєнні події на нашій землї спричинили масову еміґрацию наших людий до західних країв Австриї, а передовсім, на скільки ходить о інтелїґенцию, до столиці держави, до Відня.
Сей факт викликав потребу утвореня в Відни цілого ряду орґанїзаций, які заспокоювали би як духові так і материяльні потреби нашої еміґрациї.
В першій мірі покликано до житя або відновлено ті орґанїзациї, які ведуть перед в нашій національній політиці. В Відни засїдає тепер Головна Українська Рада, в Відни функціонують українські парляментарні клюби, які творить разом українську парляментарну репрезентацию, в Відни сходять ся в разї потреби на наради бувша українська репрезентация галицького сойму й українська репрезентация буковинського сойму, в Відни розпочав на ново свою дїяльність "Народний Комітет" і "Народна Канцелярия", як також партийні управи инших українських партий, в Відни піднято на ново видавництво нашого дневника, заложено нїмецький тижневник "Ukrainisches Korrespondenzblatt" видано ряд брошур, яких вимагає інтерес полїтичної хвилї.
В Відни засїдає також полїтична орґанїзация росийських Українцїв "Союз визволеня України".
Для заспокоєня материяльних потреб нашої еміґрациї покликано до житя "Український запомоговий комітет", якому наша парляментарна репрезентация виєднала признанє держави і рівномірне трактоване що-до удїлюваня фондів на рівнї з анальоґічним польсько-жидівським комітетом.
Та при тім всїм прикро давала ся відчувати недостача орґанїзациї, яка стала би огнищем духово-товариського житя нашої еміґрациї. Запобігти сїй недостачі взяла ся за інїциятивою наших полїтичних провідників віденська читальня "Просьвіти". В тій цїли треба було товариство, зорґанїзоване відповідно місцевим потребам постійної української кольонїї в Відни, відповідно зреорґанїзувати, постарати ся о льокаль, часописи і т. т.
Все те вже зроблено. Від 1. с. м. читальня "Просьвіти" знаходить ся в новім, просторім, елєґантно урядженім льокали, VIII. Zeltgasse 8, Mezzanin, Tür 6. На сей льокаль вибрано якраз тому VIII, округ, бо в нїм і в сусїдних округах концентруєть ся переважно наша еміґрация. Для інформациї додамо, що Zeltgasse є поперечною вулицею між Piaristengasse і Strozzigasse на просторі між Jösefstadterstrasse і Lerchenfelderstrasse. Льокаль читальні уряджений відповідно до потреб нашої еміґрациї, заосмотрений в великий вибір часописий і т. п.
Тепер черга на нашу еміґрацию, щоби вона як найчисленнїйше вступала в члени тов-а і так утворила для нього міцну материяльну підставу істнованя.
Крім читальні "Просьвіти" містить ся в тім самім льокалю саля засїдань Головної Української Ради і секретарият Головної Української Ради, секретарият Народного Комітету і Народна Канцелярия, редакция, адміністрация й експедиция "Дїла" й "Ukrainisches Korrespondenzblatt", як також видавництв Головної Української Ради. Коротко кажучи, льокаль всїх тих наших аґенд, які містили ся доси VIII. Langegasse 16, перенесений тепер на VIII. Zeltgasse 3.
Так представляєть ся "наша хата", заложена для нашої еміґранциї на віденськім ґрунтї. 