◦ ◦ ◦ ◦

З Начальної Команди Україн. Військ. Офіціяльне повідомлення з 15. І. 1919. На північ від Львова: в районі Жовкви ми заняли лінію Вязова, Воля Висоцька, Глинсько. Поляки відходять на Доврочин. У Львова: перестрілка. На південь від Львова: коло Вучакова 5 сотень Поляків перейшли в наступ. Наступ відбитий. Поляки загубили 8 убитих, 9 полонених і 4 скоростріли. Серед убитих полковник, у якого найдено 25000 корон. Під проводом четаря Панькова роблений напад на ціле місто, серед Поляків зробилась велика паніка. Угорська Україна: на Мукачівськім напрямку наші частини розвинула ся до Воловець, який занятий без бою. Продовжуєть ся натиск на Мункач. На Мармарош-Шіґотськім напрямку ми підійшли на 50 km. до Мармарош-Шіґету. Населеннє з радістю зустрічає наші частини і допомагає їм. Начальник Штабу Українських Військ Полковник МИШКОВСЬКИЙ.   Санітарна допомога Галичині. Як відомо вже нашим читачам, Директорія призначила на санітарну допомогу Галичині 1½ міліона карбованців. Завдяки ласкавим інформаціям, уділеним нам через бувшого Уповажненого Відділу Здоровля і Опікування при Директорії а тепер в. о. помічника Начальника Санітарної частини військ Галичини лікаря Костя Морозовського можемо подати близші пояснення що до тої допомоги. За допомогою Державного Секретаріяту внутрішних справ і справ військових удало ся д. Костеві Морозовському, як Уповажненому Відділу Народного Здоровля і Опікування при Директорії зібрати доволі докладні відомости про санітарний стан населення в Галичині, а також про стан військової Санітарії. Все те предложено п. голові Головної військової Санітарної Управи лікареві Одрині П. Одрина доложив про то п. Головному Отаманові військ Української Народньої Республики Петлюрі і сей виєднав у Директорії висше згадану грошеву допомогу Галичині. Досі зроблено у Київі таке: 1) швидким темпом формуєть ся для Галичини великий "евакуаційний пункт", з головним осідком в Тернополі і з відділами по других більших містах, числом найменш 6. При кождому відділі мають бути шпиталі. На пункті працюватимуть 35 лікарів. 2) Приготовують ся до їзди на вузкій колії два санітарні поїзди. 3) Формують ся і в недовзі приїде кілька дезінфекцийних відділів. 4) Прибуде потяг-лябораторія. 5) Формують ся Українським Червоним Хрестом "харчеві пункти" і пошестні шпиталі. Один харчевий пункт вже прибув в Тернопіль. 6) При згаданім евакуаційнім пункті буде утворено склад медикаментів і перевязочного матеріялу для потреб війська і краю. Для співробітництва в названих зарядах буде покликувати ся також місцеві сили. Все буде роблено так, щоб і після того, як мине воєнний час і настане спокій, ті усі санітарні заклади осталися в Галичині, як постійні санітарні установи.   Український театр зі Львова під дир. М. Бенцаля. Саля "Міщанського Братства". У неділю 19. січня 1919. "Суєта" комедія на 5-дій Ів. Тобилевича. Білєти ранійше можна дістати в Народній Торговлі, а в день вистави від 2 год. п. п. при касі театру. Студентська симфонічна оркестра. Початок о год. 5. вечір.   Друкуєть ся і вийде сими днями український калєндар "Революціонер". Ціна примірника 340 К. Замовляти можна в адміністрації "Українського Голосу", вул. 3. Мая, дім "Нар. Торговлі".   Український голос 