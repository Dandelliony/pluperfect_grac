◦ ◦ ◦ ◦ ◦ ◦ ◦ ◦ ◦ ◦

За українську мову. "Рѣчь" з 1. сїчня доносить, що слїдом за золотоношським повітовим земським збором полтавської ґубернїї — про що ми доносили докладнїйше минувшого місяця — і лубенський одноголосно постановив старати ся, щоби правительство знесло заборону української мови і допустило книжки в українській мові до сїльських шкільних біблїотек, та поробити заходи у полтавської ґубернської управи, щоби вона призначила премію за уложенє шкільних підручників по українськи для учеників низших кляс. Нема сумнїву, що і ті постанови не мати-муть нїякого успіху. — зк.
Відзначенє Українця. Бригадир піхоти, ґен. майор Йосиф Витошинський, до котрого бриґади довший час належали наші сїчові стрільцї, одержав високе відзначенє: кавалєрський хрест ордеру Лєопольда.
Гр. кат. богослуженя в Варшаві. До польських часописий доносять з Варшави, що там представники гр. кат. обряду, надїлені повновластями більшого гурта, роблять стараня у властий, щоб гр. кат. священикови Гавр. Турчинському було позволено правити богослуженя в давній унїятській каплици оо. Василіян при ул. Мйодовій.
Цьвіти з сусїдського города. Минулої суботи віденська полїція увязнила двох паничів, правдоподібно братів, Рудольфа і Северина Баньковських, уроджених в Ярославі. Рудольф ранше був студентом полїтехнїки, Северин мав бути практикантом гал. Видїлу краєвого. Увязнено їх під заміром плянованого обрабованя двох грошевих листоношів. Рудольф Баньковський винаймив був під фальшивим прізвищем Вінклєра умебльований покій у панї Бухгольцер при Margaretenstr. 4 і спровадив ся там 27. сїчня. В суботу рано п. Бухгольцер зауважила, що до нього війшов якийсь незнаний їй мужчина. Пішла за ним і спитала Баньковського, хто є той незнайомий і чого потрібує. Замість відповіди, оба молодцї кинули ся на неї, а потім на її дочку, повалили на землю і почали вязати. Женщини счинили крик. З сусїдного покою вибіг приватний урядник Вебер. При помочи женщин вдало ся йому отворити замкнені на ключ двері і війти до покою опришків. Тодї вони кинули ся на втїкача, але невдовзї попали в руки полїціянта. При Рудольфі Баньковськім знайдено підчас ревізії чотири почтові рецепіси на гроші з них два на квоти по 2 К, а два на квоти по 1.20 К. Всї були виставлені на прізвище Вінклєра (фальшиве Баньковського); два адресовані на Margaretenstr. 4, а два на Engelgasse 7, де Баньковський винаймив друге помешканє. Перекази, що їх надав сам Баньковський, мали на цїли звабити листоноса з грішми до помешканя для обрабованя його. В покою Базьковського була приготована лапка. Знайдено там шнури до вязаня і кнеблї до затканя уст. Крім того при Рудольфі Баньковськім знайдено два листи того самого змісту до сторожа дому при Engelgasse 7. В них писалось: "Спішимо донести, що на 3. поверсї, двері 10, доконано нинї рано рабункового нападу. У вказанім помешканю знайдете звязані особи, які увільните. Міжнародний клюб рабівників, віденська управа". 