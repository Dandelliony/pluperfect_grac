Тайний сербсько-болгарський договір.

Париський Matin оголосив текст давної війскової конвенциї між Сербією і Болгариєю, на основі тайного договору. Болгарія і Сербія зобовязують ся в сїй конвенциї згідно поступати не лише проти Туреччини, але також проти Австро-Угорщини і Румунії. В сїй конвенциї сказано, що коли би Австро-Угорщина вдарила на Сербію, то Болгария сейчас виповість війну Австро-Угорщині і вишле Сербії на поміч 200.000 війска.
Такесаме зобовязанє приняла Болгария у відношеню Сербії на случай, коли би Австро-Угорщина вислала з якогонебудь приводу своє війско до Новобазарського санджаку. Коли би ізза сього Сербія виповіла війну Австро-Угорщині, то Болгария теж обовязана прийти Сербії з помочию. Коли би Румунїя вдарила на Болгарию, то Сербія мусить прийти Болгариї з підмогою і вислати 100.000 війска, а коли би Румунїя вдарила на Сербію, то Болгария має дати Сербії підмогу. В 4 § сього договору сказано, що копія сеї конвенциї має бути предложена росийському правительству.
Die Zeit вказує на велике значінє ревеляций Matin-а про сербсько-болгарський договір, який заключено перед першою балканською державою. Із сього договору виходить, що за відомостю і під патронатом Росиї Болгария зобовязала ся виставити проти Австриї 200000 армію, коли Австрия хотіла би окупувати якунебудь альбанську територию. В сїм договорі виразно також зазначено, що про нього маєть ся повідомити Росию. Отже договір був звернений проти Австро-Угорщини і вказує на дволичну полїтику короля Фердинанда.
ПАРИЖ (Ткб.) Про ревеляциї Matin-а та оголошені там болгарсько-сербські документи пише Temps, що Сербія, яка остала ся русофільською, не має участи в сих ревеляциях.
Action frangaise пише, що додаток до сербсько-болгарського договору доказує, що Росия знала пляни балканських держав. Факт, що Росия не повідомила про се Франциї й Анґлїї вказує на малу сердечність між членами тридержавного порозуміня. 