◦ ◦ ◦ ◦

Зі світа.   Вибори до румунського парляменту. В Чернівцях відбулися цими днями вибори до румунського парляменту. З посеред 105.000 населення голосувало всього 6.870 осіб.   Швайцарія вступить до ліґи народів. З Берна доносять: Союзна рада постановила 128 голосами проти 43 зголосити вступлення Швайцарії до ліґи народів. Ця постанова залежна ще однак від народного голосовання.   Зїзд славянсьних дневникарів в Загребі. На днях відбувся в Загребі з'їзд славянських дневникарів. На зїзд не запрошено Українців. Проти цего запротестував Д-р Волод. Кушнір в "Narod-них List-ax".   О поміч для Австрії. Народні збори Відня віднеслися о поміч до коаліції іменем загибаючого з нужди населення Австрії.   Страйк чеських купців і промисловців. В Празі і других містах Чехії відбувся заповідженний демонстраційний страйк купців і промисловців при участи 30.000 осіб. В Празі відбудося 42 зборів, ухвалено резолюції проти централь, за рівномірним розділом харчів між всі суспільні верстви. Рівнобіжно з цими подіями відбули наради торговельні робітники, які заложили спротив проти резолюцій купців та промисловців, загрожуючи переняттям управи підприємств і першими кроками в напрямі соціялізації.   Оконечний вислід виборів. З Парижа доносять, що в 586 мандатів консерватисти мають 13 давних 19 нових послів проґресисти; 32 давних 94 нових послів, ліві републикани 50 давних 72 нових послів, радикали 27 давних 30 нових послів, соціальні републикани 17 давних 9 нових послів, обєднані соціялісти 32 давних 0 нових послів, соціялісти окремої групи 5 давних 1 новий посол.   Нова палата депутованих в Бельґії складається з 72 католиків (втратили 26 мандатів) 70 соціялістів (зискали 30 мандатів) 34 лібералів (втратили 11 мандатів) і 9 безпартійних.   В Італії вибрані великою більшістю Боселі, Орляндо, Нітті, звичайною більшістю Саляндра, Луцаті, Бісоляті, Россі, Тедеско, Фера. Не вибрані бувші міністри Бертоліні, Саксі, Бартіні, Комо. Після дневника "Ероса" в новім італійськім сенаті засяде 289 послів середної партії 138 соціялістів і 81 католиків.   Вислід виборів в Румунії. Вибори до палати послів дали слідуючі цифри: 103 лібералів, 58 прихильників селянської партії 67 націоналістів, 12 соціялістів, 7 проґресистів, 7 приклонників Авареску. В Семигороді і новоанектованих угорських краях вибрано 14 націоналістів партії Мунія і 46 опозиціоністів. На Буковині 12 націон. між ними 2 Німців, 1 Жида і 1 Українця. В Бесарабії 86 націоналістів і 28 з селянської партії.   Події в Египті. В Каїрі відбулись оноді кроваві демонстрації і розрухи проти анґлійського правительства. Військо стріляло, є кілька убитих.   Анґлійське правительство проголосило д. 20. ц. м. проклямацію в Каїрі, в котрій заповідає надання Египтови конституції.   Інтерновані комуністи на Угорщині. На зарядження міністра внутрішних справ всі угорські комуністи будуть інтерновані в місцевости Гаймаскер. За був. предсідником совітської републики на Угорщині поліція розіслала стежні листи.   За поворот Чехів в Сибірі. Народні збори в Празі рішили домагатися від правительства надзвичайного кредиту в висоті міліярда корон для прискорення повороту чесько-словацької армії з Сибірі. Правительство закупило в Токіо 10 великих, япанських кораблів, що з Владивостоку перевезлиб Чехів до вітчини. Народні збори домагаються нової політичної і військової управи на Сибірі, яка заявила б, що чеська армія в Росії боротися не буде.   Самостійний адміністраційний округ. Доносять з Опави, що ратьборський Шлеск в областях приділених чехословацькій републиці буде самостійним адміністраційним округом.   Д’Анунціо в Задарі. Дня 18. ц. м. увійшов до Задару на чолі своїх військ Д'Анунціо. На вулицях розліплено оповістки з домаганням анексії Спліту.   Большевики пропонують Анґлії мир. Daily Herald доносить, що анґлійське правительство дістало з Москви пропозицію скликання конференції задля заключення мира з совітською Росією. Анґлійське правительство займає прихильне становище супроти тої пропозиції. Конференція має відбутися в однім невтральнім місци.   Нова Рада 