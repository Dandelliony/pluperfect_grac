Розвідка про причини загину історичної Польщі

Львів, 28. липня 1916.
Вийшла кілька місяців тому розвідка проф. Бальцера про причини загину історичної Польщі. Зробила вона велике вражінє на цїлій польській суспільности, а начальна управа польської полїтики на час війни подбала вже, щоби появив і ся нїмецький переклад розвідки. Прочитали й ми сю працю визначного польського ученого.
Історія нїколи не була, не є і не може бути наукою строгою — строгою в значіню наук природничих. Не має наука історії знарядів і метод, щоб так точно й предметово прослїдити й описати історичні явища, як прослїджує й описує фізичні явища наука фізики. Тай цїли такої наука історії не має. Бо коли для дослїдника природи цїкава отже й цїнна є кожда без виїмку подробиця прослїджуваного явища, то для дослїдника дїл людських, для історика, цїкава може бути тільки розмірно дуже незначна скількість зпоміж безконечної маси подробиць, які складали ся на історичну подїю. Все, що істнує в світї природи, вже тимсамим є цїкаве для ока природника. Але тільки дуже незначна частина того, що стало ся в житю людськім, є достойне стати предметом історичного дослїду. Історик робить вибір поміж подробицями, які йому приносять матеріяли; одні записує, инші лишає на боцї як нецїкаві, значить, непридатні для його науки. Що робив кождий грецький вояк, учасник битви під Маратоном, попередного дня перед тою великою подїєю, як спав, що йому снило ся, як називала ся його жінка й теща, кілько їм літ було, що вони тодї їли й пили, і богато подібних подробиць — хоч-би їх і можна було для всїх тисячів Греків прослїдити й списати — нї для кого нецїкаво знати, і наука історії ними займатись не буде. Для неї вони не представляють вартости.
Але відсутність усїх тих фактів вже сама собою позбавляє історію прикмети точної чи строгої науки.
Та ще більше впливає на нестрогий характер історичної науки обставина, що історик, дослїдник людських справ, не може наче фотоґрафічна плита відбивати в своїй роботї предметовий образ минулого, вірний образ того, "як воно властиво було", — він ще мусить подїї оцїнювати після вартости їх, одні корисно, другі відємно. Оцїнювати — значить вносити в науку субєктивні мірила вартости. Відки сї мірила беруть ся? Є вони витвором настроїв даної ґрупи людий і даного часу, перепущених через почуванє й розум особи даного історика.
Особливо сильно зазначуєть ся той оцїночний складник історичної науки на тих сторінках історії, котрі присвячені дослїдам т. зв. причин і наслїдків важних полїтичних переходів, катастроф, перемін. В дослїдах таких справ історик завсїди користуєть ся полїтичними світоглядами своєї партії для оцїнки того, що стало ся, і таким чином поневолї стаєть ся дослїджуванє минулого — програмою будучого. "Vita" є "magistra" історії, а не навпаки. Іполїт Тен дав прим. із становища сучасного француського консервативного позитивізму відємних образ революційної Франції, а півсоціялїстичний француський радикал Оляр з майже рівною ученістю малює той сам час — у красках рожевих. Очевидно, що один і другий перенесли свої партійні полїтичні світогляди в область історії минулої епохи.
Так і з дослїдами причин загину історичної Польщі.
Коли краківський консерватизм збирав ся взяти в свої руки власть над Галичиною і власть сю кріпко виконувати, в усїх областях публичного житя на підставі своєї суспільної й полїтичної програми, тодї він звернувся до епохи кінця Річипосполитої за арґументами для потреби здїйснюваня своєї партійної програми, програми "сильного правительства". Розумієть ся, арґументи такі знайти було не трудно, особливо, коли взяли ся за се люди міри Бобжинського.
Повстала краківська історична школа, яка причини загину історичної Польщі бачила в недостачі в сїй Польщі якраз тих елєментів, які краківський консерватизм хотїв внести в житє Галичини. Навчано отже, що впала стара Польща тому, що її правно-державний устрій був в коріни такий хорий, що не міг відповісти вимогам тодїшних европейських державностей в нїякій области суспільного житя, що отже загин історичної Річипосполитої був таким природним і неминучим явищем, як природною і невідкличною є смерть нездатного житя орнїзму. Для тодїшного поколїня Поляків виводилась з сього практична вказівка: працювати над викоріненєм нездорових, розкладових складників польської народности і над перетворюванєм польської збірної душі відповідно до потреб новочасних суспільностий і новочасних правових держав.
Такий був практичний висновок історичних мірковань найзамітнїйшої в польській історіоґрафії XIX. столїтя "краківської школи".
З однодушним признанєм нї ся школа, нї її висновки в польській суспільности не стрінулись. Одначе опозиція проти неї до часу війни нїколи не спромогла ся на противудар, широко закроєний і впливовий супроти широких мас Поляків. Першою справдї високо-допулярною проти-концепцією супроти краківської школи мусимо признати що-йно видану в самім розгарі світової війни розвідку проф. Бальцера.
Історикам лишаємо розглянутись в історичних, наукових підставах сеї дуже зямітної книжки. Нам прийдеть ся глянути на її рівно високо цїкавий полїтичний змисл. 