Письма з краю. Ходорів.

 (Надуживане проповідин для цїлий партийних!) В країні „атца“ Заяца, котрий від ряду лїт визискував своє становище в Ходорові на притяганє нашого малосьвідомого міщанства до „цареславія", оснувала ся торік читальня „Просьвіти“, котра поволи, а проте сьміло і консеквентно ширить українську ідею серед міщанства та притягає чимраз ширші круги його під прапор „Просьвіти“. Проти сеї працї читальні „Просьвіти“ повстали всілякі вороги, котрі спершу нишком під нею киринили, хотячи унеможливити їй розвій, а потім коли побачили що житє її зачинає плисти бистрим потоком, вороги виступили явно проти акциї читальні та шукають всїляких „ключок“, щоби відібрати читальнї добру славу і тим способом відвер нути від неї міщанство. До ворогів читальнї належить між иншими парох „отець” Заяц і його сотрудник „атець“ Долгий.
Сим батюшкам дуже не до вподоби читальня „Просьвіти“, проти котрої конче заходили ся воскресити закоцяблу читальню ім. Качковського, що доси їм не вдало ся. Невдача наповнила їх такою злобою проти читальнї „Просьвіти“, що не жахають ся навіть надуживати сьвященичої власти та на проповіди кидати ріжні клевети на читальню і її членів.
Ще в маю 1912 позволив собі „атец“ Долгий виступити на проповіди проти читальнї „Просьвіти“, роблячи їй закиди, що вона буцїм-то ширить згіршенє і деморалїзацию, та взиваючи міщан, щоби не пускали туди своїх дїтий. Проти такого поведеня виступив енерґічио видїл читальнї „Просьвіти“, а переведене слідство доказало, що сей „факт“ деморалїзацийний, про який вгадував „атєц“ Долгий на проповіди пятнуючи за него цїлу читальню, мав фактично місце але не в читальнї „Просьвіти", анї між її членами, анї сього року а два лїта тому в „читальнї Качковського“. Видїл читальнї доказав "батюшцї" неправду і він був змушений свою клевету на слідуючій проповідї відкликати. Але клеветнича кампанїя сим не покінчила ся.
При читальнї „Просьвіти" основано в осени 1912 орхестру, котра по кількамісячній науцї дійшла до такого вишколеня, що підчас вечерниць миколаївських могла уже пописувати ся та пригривати. Інструменти сеї орхестри коштували 600 К; молоденька читальня не мала ще нїякого зложеного капіталу, тож взяла їх на сплати та мусить всїми способами збирати фонди, щоб сї інструменти виплатити. А що читальня має богато всїляких потреб, постановив видїл читальнї, щоби читальняна орхестра ходила в часї Різдвяних сьвят з колядою поміж нашим міщанством та сею дорогою придбала фондів на сплаченє інструментів. В навечерє Різдва Христового по вечері і кождого дня сьвят Різдвяних по вечірни йшла орхестра читальняна від хати до хати, грала коляди, складала бажаня іменем читальнї та збирала датки на читальню. Люди раділи і витали всюди орхестру, бо се їх діти приходили звуками пісні і нструментів повитати їх з Різдвом Христовим. Та се не подобалося „батюшкам“ ходорівським. „Атєц“ Долгий нетільки .коляди“ не приняв і відправив її з нічим, а рішив ся напятнувати се в церкві і тим знеохотити міщанство до діла, яким вони так одушевляють ся, та яке чимраз більше їх до читальні стягає. На „Новий Рік" на проповіди позволив собі о. Долгий „напятнувати“ се ходженє з музикою в часі сьвят, роблячи виділови і членам орхестри закид ізза „переступленя закона церковного“, котрий каже, що в часі від сьвят Різдвяних до Йордану грати музикам не вільно.
„Атцу“ Долгому на сім місці радимо заняти ся радше сею горсткою міщанства, котра, правда, по його волі читальню „Просьвіти“ оминає, та те просто з вечірні спішить до шинків і там весело забавляєть ся. Чи се не деморадізация і не переступленє закона церковного ?
Читальник.
  