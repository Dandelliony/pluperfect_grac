◦ ◦ ◦ ◦

Війна за визволення України. (УПБ) Офіціяльне звідомлення з Галицького фронту з дня 7. мая 1919. Нічю напав наш розвідчий відділ під командою команданта бриґади сотника Стафіняка на польську залогу на південний схід від Маґерова і по короткім бою розбив Поляків котрі утратили 8 полонених і 13 убитих. Ранком напав наш ударний відділ під особистим проводом поручника Головинського на польську сотню на південний захід від Вільок мазовецьких і розбив її. Ворог втратив 12 убитих і 2 полонених. На прочих відтинках звичайна боєва діяльність. Начальник штабу Галицької армії.   "Український Голос". Тернопільський щоденник "Український Голос" з 87-мим числом перестав виходити. На його місце виходить орґан самостійників "Українські Вісти".   Смерть William-a Crookes-a. На днях помер славний вчений William Crookes в 87. р. життя. Покійний зробив богато сензаційних досвідів в области фізики, він і є фактично попередником Рентґена. Під кінець свойого життя посвячувався окультистичним і спіритистичним досвідам. Фотоґрафував "духів" — і в тому напрямі дійшов до інтересних результатів, які були предметом розважувань "Society Royal" в Льондоні.   Також з духом часу. На вічу слуг в Ґрацу порішено усунути дотеперішне поздоровлення: "цілую руці", а замісць його мається вітати хазяїнів: "добрий день", "до побачення".   Република 