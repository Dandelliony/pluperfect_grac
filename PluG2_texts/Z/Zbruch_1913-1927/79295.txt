◦ ◦ ◦ ◦ ◦ ◦ ◦ ◦ ◦ ◦

Австро-угорська команда і українське мінїстерство земельних справ.
КИЇВ, 22. цвітня 1918. Австрійська команда звернула ся до укр. мінїстерства земельних справ з прошенєм дати відповідні вказівки, як розвязувати непорозуміня в аґрарних справах; австрійське правительство хоче дати відповідні розпорядженя у своїх віддїлах, щоби не вмішували ся в компетенцію земельних комітетів і представників української власти.
Київські дневники повідомляють, що мінїстерство земельних справ виробило вже проєкт бажаного розпорядженя. Зміст його такий: Бажанєм правительства Української Народної Pепублики є, щоби населенє звернуло як найпильнїйшу увагу на се, щоби вся земля була обсїяна. Австрійські власти мають обовязок помагати в тім населеню, але мають вистерігати ся, щоби необдуманим або необережним поведенєм не викликати нарікань селянства. Тому австрійські команданти мають придержувати ся таких вказівок: Всї нетрудові землї передано в розпорядженє земельних комітетів і давні властителї можуть управляти їх тільки за згодою земельних комітетів. За обсїв і обробленє відповідають тільки земельні комітети; їх розпорядженя можуть знести лише комітети висшого типу або мінїстерство. Реквізиції і закупна можна переводити тільки в присутности представника української власти, або за дозволом харчових управ. Прикази і зазиви до населеня мають бути підписані українськими комісарами або управами; переводи на инші мови мають бути пильно провірені. Земельні комітети дають господарям посвідки про розмір землї, якою можуть володїти і збирати урожай. Плянове співдїланє австрійських і українських властий можливе тільки при переведеню тих вказівок.
Українська мирова делєґація для переговорів з Росією.
КИЇВ, 20. цвітня (УТА). Рада Народних мінїстрів постановила запропонувати бувшому мінїстрови працї Поршеви бути головою мирної делєґації для переговорів з Росією, а товаришови голови Центральної Ради Шрагови бути головою одної з дипльоматичних місій, які незабаром мають виїхати за кордон.
КИЇВ, 23. цвітня (УТА). В склад мирової делєґації дня переговорів з Росією увійдуть секретар президії Центральної Ради — Чечель і член центрального комітету селянської спілки Ісайович. Можливо, що делєґація виїде сьогодня.
Винниченко в Київі.
КИЇВ, 24. цвітня 1918. На засїданю У.Ц.Ради явив ся несподївано Володимир Винниченко, бувший президент Ґенерального Секретаріяту. Поява Винниченка викликала серед членів Ради велике зворушенє, бо від наїзду большевиків на Київ не було про нього нїякої вістки, а в ґазетах появились були навіть відомости про його смерть. Тепер виявилось, що Винниченко пережив сей час на Криму в однім селї, де працював над новим твором.
Гінденбурґ про східну границю Нїмеччини.
БЕРЛЇН, 26. цвітня 1918. На телєґраму національно-лїберального союза для західної Прусії вислав Гінденбурґ таку відповідь:
"Національно-лїберальний союз для західної Прусії можу запевнити, що нїчого не понехаю, щоби осягнути вистарчаюче стратеґічне забезпеченє нашої східної монархії".
Нїмецька союзна Рада за воєнним відшкодованєм.
БЕРЛЇН, 26. цвітня 1918. Провідні мінїстри висказали ся, що союзна Рада заявить ся в більшости за воєнними відшкодованями. Відповідно до сего уложать ся також наради союзної Ради, які небавом розпічнуть ся.
Мирові переговори в Букарештї.
БЕРЛЇН, 26. цвітня (ТКБ.) Мінїстер заграничних справ бар. Буріян і державний секретар д-р Кільман відїхали вечером до Букарешту. В товаристві Буріяна находять ся посол бар. Міттаґ і лєґаційний секретар ґр. Кольоредо Манефельд.
Заключенє мира з Румунїєю в найблизшім часї.
БЕРЛЇН, 26. цвітня (ТКБ.) Державний секретар Кільман, який вчера вечером відїхав до Відня, щоби з бар. Буріяном удати ся до Букарешту, висказав ся підчас розмови в парляментї з провідниками партій про справи, які є в звязку з мировим договором з Румунїєю. По його виводах, які діткнули також справи династії, вивязала ся коротка дискусія. "Vossische Zeitung" замічає, що учасники сеї розмови віднесли вражінє, що формальне заключенє мирового договору з Румунїєю наступить в найблизшім часї. 