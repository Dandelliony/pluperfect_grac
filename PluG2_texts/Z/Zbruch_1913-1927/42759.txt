◦ ◦ ◦ ◦ ◦ ◦ ◦

Смерть "Прикарпатской Руси". "Прикарпатская Русь", про перенесеннє якої зі Львова до Київа ми доносили в ч. 29—30 "Вістника", перестала виходити з днем 8 вересня, покликуючи ся на те, що її передплатники евакуують ся з Київа. Одначе дїйсною причиною спинення часописї було не лише байдужне, але й вороже відношеннє російської суспільности та місцевих властей до галицьких русофілів і їх претенсій. Се й констатує делїкатно редакція у своїм прощальнім слові, не щадячи докорів "державній" Руси на нерозуміннє інтересів "підяремної" Руси. "Для російської суспільности "Прикарпатская Русь" була тільки кусником чужої, австрійської держави... Після перших хвиль радости російська суспільність, що не розуміла й не знала свого народного "я", збайдужнїла цїлком і не проявила в своїх часописях — навіть таких, як "Новое Время", нїякого інтересу до своїх галицьких братів, а противно поставила ся ворожо до "Карпатської Руси". — Сподїваємо ся, що така доля чекає і польську русофільську часопись "Nowiny", що зачала недавно виходити в Київі при участи бувших співробітників "Slow-a Polsk-ого".
"Шкідливі поголоски". Харківський воєнно-технїчний віддїл союза міст радив минулого місяця над способами припинення шкідної аґітації харківського духовенства між простим народом. Представники "Хлїборобського Товариства" заявили на засїданню, що на передмістях Харкова духовенство на проповідях радить людности не робити засобів на зиму, бо все одно прийде ворог і забере все, що приготовлено. Воєнно-технїчний віддїл рішив повідомити про се центральні орґани з наведеннєм відповідних випадків. Крім того віддїл признав конечним заложити в Харкові громадський комітет, в якім мали-б брати участь громадські й робітничі органїзації, щоб вияснити джерело сих "шкідливих поголосок". (Р. Слово з 8 вер. 1915, ч. 196). 