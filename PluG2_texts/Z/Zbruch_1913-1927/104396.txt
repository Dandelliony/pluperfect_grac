◦ ◦ ◦ ◦ ◦ ◦ ◦ ◦ ◦ ◦

Міжнародне життя   Ґен. Вранґель повідомив французький уряд, що декілька тисяч кол. його кримської армії заявило бажання повернути в Росію через Владивосток. Ґен. Вранґель просить посередництва Францію що-до переводу ядра його армії, біля 40.000 душ, на терріторію Югославії, сподіючися, що Югославія перейме на себе пеклування ними.   Совітсько-Перський договір підписано у Москві; большевики обовязуються вивести з Персії свої війська.   Совітська влада робить заходи до відновлення поштового руху поміж Совдепією і Европою. Уся пошта має йти через Латвію. Спершу допускатимуться тільки листівки та вітверті листи.   У Середній Німеччині вибухли комуністичні заворушення. В ряду міст прийшло поміж комуністами й поліцією до кривавих сутичок, — в деяких до справжніх боїв. Громадянською війною охоплена вся Саксонія і Вестфалія. Перевага на боці уряду, який сподіється за який тиждень запровадити всюди лад.   В Рурській Країні оголошено ґенеральний штрейк, до котрого одначе приєднались не усі фабрики. — У Діссельдорфі Французи повернули поліції зброю на випадок виступу комуністів. — Находять таємні склади зброї комуністичних орґанізацій.   З'єдинені Держави відповіли Лєнінові, що вони тільки тоді ввійдуть у торговельні зносини з совітами, коли ті з ґрунту перемінять систем правління, признають приватну власність, недоторканість особи й майна.   У Дубліні знову вбито декілька анґлійських офіцерів.   В Токіо згоріло більше 1000 будинків.   Фінансова Комісія Ліґи Націй зібралася 28-го березня у Парижі для виконання постанов Льонд. Конференції в справі фінансової допомоги Австрії.   Румунія отримала запит від союзних держав, яке її становище до примусових заходів проти Німеччини і чому вона досі не приєдналася до них. Таке Йонеску обіцав в найближчому часі приєднатися до акції союзників.   У Празі роспочався процес проти лідера комуністів, винуватих в останніх заворушеннях у Чехо-Словаччині, Альойзого Муна.   Карло, кол. австро-угорський монарх, проїхав на чужий паспорт через Австрію до Венґрії. — Держави Малої Антанти заявили через свого посла в Будапешті, що поворот на венґерський престол Габсбурґів являвся би для них casus-ом belli.   В Італії трапилися в ряду міст террористичні акти комуністів. В Медіоляні, підчас вистави в опері Ля Скаля, вибухла бомба, жертвою котрої впало десяток людей. — Біля Ліворно був атентат на потяг, котрим мав їхати Джіолітті. — Націоналісти (фасцісти) відповідають террором на террор.   [Воля, 02.04.1921]   