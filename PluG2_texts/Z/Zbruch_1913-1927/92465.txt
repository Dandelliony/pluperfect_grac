◦ ◦ ◦ ◦ ◦ ◦ ◦ ◦

Що чувати в світі?   В Італії шаліє націоналістична боротьба. "Popolo d'Italiа" кпить собі з учасників коронної ради, називає їх каналіями й бандитами, яких требаби повивішувати. Націоналістична реролюція — каже газета — розпочалася в Рєці, а скінчиться в Римі. Соціялістичний дневник "Avanti" взиває жовнірів, щоби не слухали офіцирів. Італія стоїть перед революцією. Дорадники короля радять йому завчасу абдикувати.   В Відні вибухли протижидівські демонстрації.   Як доносять з Копенгаґи, большевицький уряд вислав до Льондону делєґатів, які мають предложити пропозиції негайного заключення мира.   На бажання Льойд Джорджа буде перенесений до Льондону секретаріят мирової конференції як також деякі комісії та підкомісії.   В Будапешті мають перестати виходити всі часописі. Цю постанову принято на спільній конференції видавців і друкарів.   Як доносить піоденнословянське пресове бюро, місцевість Троґіро, яка лежить поза демаркаційною лінією, взяли італійські війська по короткому бою з південно-словенськими військами. Місто було тільки один день в руках італійських військ, бо вже другого дня приплив до порту американський корабель, а рівночасно мешканці міста з оружям кинулися на Італійців. На вістку, що зближаються ще регулярні південно-словянські війська, Італійці покинули місто, яке знову находиться під владою Югославії.   Віденське бюро кореспонденційне доносить, що в Єгипті вибухло повстання проти Анґлії. Анґлійський уряд вислав значні відділи війська щоб пацифікувати країну.   Вперед!   