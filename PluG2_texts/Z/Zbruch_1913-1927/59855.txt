◦ ◦ ◦ ◦ ◦ ◦ ◦ ◦ ◦ ◦

Ромунська нафта.
Ромунія належить, як відомо, до найбогатших нафтових країв. Її нафтова продукція не дорівнує очевидно американській і кавкаській, але все таки стоїть на четвертім місци — хоч творить тільки 3½% — світової продукції.
Нафту добувають в Ромунїї в двох областях. Найбогатшою в нафту є область Пригова з головними центрами Кампіною і Моренї. Ще в 1907 р. добували тут більше нїж 95% цїлої продукції. В 1914 р. ся область давала вже тільки 86%, бо тимчасом розвинуло ся добуванє нафти в областях Бацав, Бузев І Дамдовіца.
Отже перша зі згаданих, найбогатша ромунська нафтова область знаходить ся в руках центральних держав.
В останних десятилїтях ромунське правительство дуже опікувало ся нафтовим промислом. Коли заграничний капітал, вложений в нафтовий промисл Ромунїї, виносив в 1913 р. коло 500 мілїонів франків, то таку саму суму виносили також інвестиції правительства. Між ин. збудувало правительство руропроводи до Констанци, звідки вивозить ся нафту морем, щоб таким чином достава нафти для вивозу морем відбувала ся як найпростійше і найлекше.
Розвиток нафтового промислу в Ромунїї пізнаємо з отсих двох цифр: в 1866 р. цїла нафтова продукція не доходила до 6000 тон; в 1913 р. виносила вона більше нїж 1,885.000 тон. Число робітників, занятих в нафтовім промислї, виносило в останних часах коло 7.500. Американська й російська нафта зникли з ромунського ринку. За те вивіз нафти з Ромунїї постійно росте. Самої бензини вивезено в 1913 роцї над 422.000 тон, коли десять лїт перед тим (1903 р.) вивіз бензини виносив тільки 17.000 тон.
Найбільша часть вивозу (коло 90%) іде через Констанцу морем, решта зелїзницею, в кінци якась незначна часть Дунаєм в гору.
На основі статистики з 1913 р. найбільша часть вивозу, 21%, ішла до Франції, до 18% до Нїмеччини й Анґлїї, 9% до Італїї, 7% до Єгипту, 6% до Австро-Угорщини. Франція й Нїмеччина брали переважно бензину, Єгипет і Італїя нафту до освітлюваня, Анґлїя і в останних часах скандинавські держави ропу до отоплюваня.
Яка буде користь з ромунської нафти для центральних держав, залежить від того, в якім станї оставили Ромуни машинові урядженя, передовсїм рафінерії. Відповідно до сього добуванє і перероблюванє нафти розпічнеть ся швидше чи пізнїйше.
Виселюванє ромунської людности до Росії.
СТОКГОЛЬМ. (Прив. тел.) Як доносить "Pyсское Слово", відставлено в послїдних днях 15.000 ромунських виселенцїв, які поки-що були приміщені в ґубернїях подїльській і херсонській, до київської ґубернії з приводу місцевих трудностий. Духовенство одержало порученє, щоби закликало селян до помочи в проживленю і приміщеню виселенцїв.
За Царгород. Анґлїя згоджує ся видати Росії Дарданелї
ЛЬОНДОН (Прив. тел.) Часопись "Globe" пише з приводу промови Трепова:
Заява російского премєра є відрадною вістю для усїх союзників і ми радо витаємо її серед теперішних полїтичних обставин. Що більше, ми можемо її вважати цїнною інформацією для антанту і прочих держав, зокрема для Нїмеччини і Туреччини. Про Трепова слова, що Росія разом з її хоробрими союзниками змобілїзує послїдного жовнїра та жертвує все своє майно, пише "Globe": Се незвичайно важна заява, коли пригадаємо собі, що Росії нїколи не побіджено та що з ріжних причин її мусить ся вважати непобідимою. Дальша часть промови Трепова з инших причин має велике значїнє. На основі договору заключеного в минулих роках між Анґлїєю і Францією, до якого приступила Італїя, має Росія одержати Царгород і морський пролив. В сей спосіб повідомлено про се Туреччину. Се повідомленє має таку документарну форму, що Туреччина буде мусїти зречи ся конечних для Росії областий.
Воєнні комунїкати австро-угорського ґенерального штабу з 9 грудня.
Війна на Сходї. Ґрупа війск Макензена: Неприятель знаходить ся в повнім відворотї перед Дунайською армією і правим крилом армії Фалькевгайна. Ромунські сили, які хотїли ще спробувати злучити ся зі сторони гір з уступаючою ромунською армією, зовсім знищено. Добича сеї ґрупи війск від 1. с. м. виносить 70.000 полонених, 134 гармат, 120 машинових карабінїв і безлїч воєнного матеріялу.
Фронт війск ґенерала-полковника архикнязя Йосифа: В долинї ріки Тротуша і між Кірлїбабою й долиною Бистрицї неприятель вчера знов значними силами заатакував наші становища. З виїмком кількох місцевих успіхів сї наступи були безупішнї.
Фронт кн. Баварського: На південь від Припети нїчого нового.
Війна з Італїєю і на Балканї. Положенє не змінило ся.
Воєнні комунїкати нїмецького ґенерального штабу з 9. грудня.
Західний терен війни. Ґрупа війск баварського наступника престола Руппрехта: В области Сомми в деяких годинах була сильна гарматна боротьба. Сильні патрулї, які в ночи йшли проти наших становищ від Le Transloy, відперто огнем і в бою зблизька. При сїм дістало ся в наші руки якесь число Австралійцїв.
Східний терен війни. Фронт кн. Баварського: На північ від озера Наріч в провалї Скови по огневім приготованю кілька російських компаній безуспішно заатакувало наші становища.
Фронт війск ґенерала-полковника архикнязя Йосифа: Між Кірлїбабою й долиною Бистрицї Росіяни розбили вчера сильні наступи. Переважно зломили ми їх огнем, при чім неприятель понїс важкі втрати. Терен, який ми втратили на північ від Дорни Ватри, атакуючий неприятель дорого оплатив. Також в наступах на південь від долини Тротуша, які в головній части скінчили ся нїчим, Росіяни мимо зужитя значних сил осягнули тільки малий місцевий успіх.
Ґрупа війск Макензена: Лїве крило девятої армії знищило ромунські дивізії, які пролунали перебили ся з провалів на північний захід від Сінаї в напрямі на південний схід. Взято в полон кілька тисяч жовнїрів. Здобуто багато гармат. Перед правим крилом армії і перед Дунайською армією, яка швидко йде наперед, знаходить ся неприятель у повнім відворотї.
Від 1. с. м. втратили Ромуни в користь обох армій, на скільки се поки-що видно з поверховного попрятаня поля битв в околици Букарешту, над 70.000 полонених, 184 гармати, 120 машинових карабінів. З сих чисел можна собі ясно представити вагу успіху союзних війск а також, до якої міри ромунське війско є здеорґанїзоване. Втрати Ромунів в убитих і ранених висловлюють ся числом, яке відповідає числу полонених. Добича воєнних знарядів та иншого матеріялу є непереглядна.
Македонський фронт: Становища на горах на північ від Монастиря і на північний схід від Паральозе оставали в сильнім гарматнім огни, по якім наступили атаки в луку Черни. Сї атаки легко відперто. На схід від горішної части озера Такілос болгарська передня сторожа відперла анґлїйську компанію. 