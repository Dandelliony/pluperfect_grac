Український полк і російська ґвардія.

Лист з поля — на російськім фронтї, 5. жовтня.
Може цїкавий для загалу буде приказ команди —го полку піхоти з 18. вересня с. р. Полк сей, доповнюваний майже виключно Українцями повіту, видержував в останних кількох місяцях що кілька днїв барабанний огонь і наступи переважаючих сил ворога. Найтяжший був день 16. вересня. По 7-годиннім безнастаннім огни барабаннім тяжкої російської артилєрії, по котрім здавалось, що й жива душа в ровах не останеть ся, відпер полк завзяті наступи 8 раз сильнїйшого ворога, завдаючи йому тяжкі втрати. За той день одержало коло 150 жовнїрів відзначеня від коменданта корпуса, котрий оглядаючи гори ворожих трупів, які лежали перед нашими ровами, не щадив слів похвали.
З тої нагоди команда полку видала ось-який приказ:
"Приказ команди полку ч. 223. Полєва почта ч... 13. вересня l916. Передвчорашний горячий день творить нову карту в стариннім вінцї слави полка. Кожний належний до него офїцир і рядовик сповнив свій обовязок вповнї і без застережень.
"Ґвардія російського царя, його найлїпші війска намагались надармо, хоча у величезній перевазї, проломитu зелїзний мур полку, котрий, хоч 7 годин виставлений на убийчий барабанний огонь всїх калїбрів, не втратив своєї моральної сили.
Жовнїри! В такий день мусить кождий з нас набрати переконаня, що нема ворога, перед котрим ми мусїли би уступити, що нема також укріпленя, котрого ми не взяли би. На все мусить сей день остатись вам у памяти, і як знов коли який бій осягне степень передвчорашної завзятости, пригадайте собі день 16. вересня 1916, коли то ви всї доказали, що нема такого убийчого огня, котрого наша зелїзна воля до видержаня не перемогла би, що нема наступу піхоти, котрого ви по лицарськи не відперли би.
"З радістю користаю з нагоди, щоби в імени Найвисшої Служби висказати всїм офіцирам, старшинї і рядовикам мою подяку за надзвичайні подвиги полку в передвчерашнім дни". — Підпис. 