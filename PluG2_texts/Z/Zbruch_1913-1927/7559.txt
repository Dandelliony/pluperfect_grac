В справі д-ра М. Короля.

Від посла д-ра М. Короля одержуємо з просьбою о поміщенє отсе письмо:
В оборонї власної чести. В статї Дїла п. н. "Москвофільські опортунїсти", поміщеній в ч. 8389 з пятницї 16 с. м. починено менї дуже тяжкі заміти, на котрі уважаю своїм обовязком публично відповісти.
В переговорах, які мали вести ся перед соймовими виборами в 1908 р. межи т. зв. москвофілами і польською "Радою Народовою" я не брав жадної участи, о тих переговорах, анї о заключенім компромісї не мав найменшої відомости, а що той компроміс не дотичив мого вибору, того хиба незбитим доказом той факт, що проти мене поставила "Рада Народова" офіцияльного кандидата, на котрого упали всї польські голоси в числї 52, якими в загалї розпоряджає жовківський повіт.
Рішучо мушу заперечити, будьто би я в моїй промові, виголошеній при буджетовій дебатї в соймі 1908 р., котру названо проґрамовою, поводив ся якимнебудь опортунїзмом, а вже просто назвати мушу видумкою твердженє, що я хотїв тою промовою заскарбити собі згляди нам. Бобжинського, котрих я зовсїм не потребував і о котрі нїколи не старав ся.
З пок. проф. Філевичем я зовсїм не стикав ся анї перед буджетовою промовою, анї пізнїйше, з ним нїколи не кореспондував, отже не можу брати на себе відповідальности за його суд о тій моїй промові.
О тій моїй промові видав суд посол д-р Кость Левицький, котрий безпосередно по менї промовляв, видала суд руська преса всїх партий, і на той суд я тепер відкликую ся.
Опортунїзмом я нїколи в моїм житю не поводив ся, а не поводив ся ним також як член комісиї для виборчої реформи, в котрій після моїх сил і совісно боронив прав мого народа, о чім можуть дати сьвідоцтво засїдаючі зі мною в комісиї посли д-р Кость Левицький, д-р Макух і д-р Петрушевич, на їх сьвідоцтво нинї публично покликую ся.
Все, що я робив як активний полїтик в борбі о права свого народа, робив я після найглубшого мого пересьвідченя, що роблю добре, не оглядав ся нїколи на те, що моє поступованє декому, або й цїлій партиї не подобаєть ся, я поводив ся все і всюда лише зглядами на добро народа, а личні згляди оставляв все на боцї.  
Тому перечу публично, щоби до мене удавалась якась довірочна москвофільська депутация за якиминебудь поясненями, а тимсамим перечу, щоби я тій депутациї мав відповідати, що моя промова на початку соймової каденциї і зближенє до українських послів мало чисто опортунїстичний підклад, та що я мав на увазї виключно добро росийської національної ідеї в Галичинї.
Моя совість чиста, свому народови служив я все вірно, його добро було і є провідною думкою цїлого мого житя, а за мою полїтичну дїяльність не бою ся суду істориї. Жовква 18. мая 1813.
Д-р Михаіл Король.
Сї виводи д-ра М. Короля вимагають поясненя, а саме:
Щодо виборчого союза москвофільського табору з "Радою Народовою", то в нашій статї особа д-ра Короля не була втягнена в дискусию в звязку з сим союзом, отже особисто д-р Король не може мати до нас з сього приводу нїяких претенсий. Але з другої сторони завважимо, що за полїтичну тактику партиї відповідають всї її чинники і між ними в першій мірі її провідники незалежно від того, чи вони на ту тактику годять ся чи нї, чи даний тактичний крок був зроблений за їх відомостю чи нї, чи того кроку вони особисто потребували чи нї, — доти, доки публично проти тої тактики не запротестують і не витягнуть з того протесту консеквенций. І коли д-р Король цїлих пять лїт не протестував проти союза москвофілів з "Радою Народовою" і весь той час оставав полїтичним провідником одної з ґруп москвофільського табору, на який паде відповідальність за той союз, і головою клюбу, зложеного з москвофільських послів, вибраних власне з помочию "Ради Народової" (чейже й д-р Король не заперечить, що анї п. Трач анї покійні д-р Ганчаковський і д-р Криницький не були би послами без помочи "Ради Народової"), то зрозуміла річ, що ми не мали нїякої причини, пишучи про союз москвофільського табору з "Радою Народовою", робити специяльне застереженє що-до особи д-ра Короля.
Переходячи до буджетової промови д-ра Короля в 1908 р., сконстатуємо ось-що: Правдою є, що та промова була — хоч не зовсїм ясним — відреченєм від росийської національної ідеї і як таку привитав її д-р Кость Левицький, висловлюючи надїю, що д-р Король піде далї по національній лїнїї, зазначеній в тій промові, аж до признаня українського національного становища. Але правдою є також, що з другої сторони та промова в тодїшних обставинах давала привід уважати її за тактичний маневр, щоби відреченєм від росийської національної ідеї уможливити польській соймовій більшости признати москвофільський табор (котрий тодї ще був на зверх одноцїльний) лєґальною національною репрезентациєю) нашого народа і протиставити його, як табор "консервативних", "уміркованих" Русинів ("старорусинів"), українському національному таборови як таборови "радикальних" елєментів нашого народу — тій цїли, щоби в краю і державі власне той табор консервативних, уміркованих Русинів, в дїйсности москвофілів міг виступити як одинокий репрезентант нашого народу і в тій своїй офіцияльній репрезентацийній роли поборювати українство і насаджувати москвофільство. Так сю промову д-pa Короля зрозумів тодїшний намісник Бобжинський, як се признав у своїй промові на соймовім колї, так зрозумів її п. Цєнський, який в своїх поясненях про союз Ради Народової з москвофілами вважав її деклярациєю угодовости москвофілів в протиставленю до національного радикалїзму українського табору. А що вона не була рішучим зірванєм з росийською національною ідеєю, про се сьвідчить тодїшна офіцияльна інтерпретация її зі сторони управи одноцїльного ще москвофільського табору, інтерпретация, проти якої д-р Король не протестував, про се сьвідчить також думка проф. Філевича, на яку при кождій нагодї покликуєть ся Галичанинъ (до речі: Ми нїде не говорили про особисті зносини д-ра Короля з проф. Філевичем, і чи д-р Король мав з ним такі зносини, чи нї, се справи не зміняє). З того повстала ситуация, що те, що д-р Король заявляв як "Русин", записувало ся на habet москвофільського табору, який що раз рішучійше ставав на становищи росийської національної ідеї. Подібна ситуация повторила ся при останних переговорах в справі соймової виборчої реформи. Тут д-р Король знов виступав як "Русин" і йшов солїдарно з президиєю "Українського Клюбу", за що спершу Галичанинъ виступив навіть проти нього з різкою статею. Але опісля той сам Галичанинъ змінив фронт і сконстатував, що д-р Король в цїлій тій справі виступав як "русскій", себто Росиянин, в інтересї росийсько-національної ідеї. Що се поясненє Галичанинъ на основі інформаций д-ра Короля, даних полїтикам з групи Галичанина, се факт; чи виміну думок при даваню сих інформаций будемо вважати інтервенциєю москвофільської депутациї у д-ра Короля, чи инакше (д-р Король каже, що депутациї не було), се справи не зміняє.
Взагалїж про цїлу сю справу мусимо сказати ось що: Спір між українством і москвофільством в Галичинї давно вже вийшов з стадиї, в якій можна було його вважати спором двох партий того самого національного орґанїзму і став спором двох взаїмновиключаючих себе національних ідей, які борють ся о національну душу нашого народу. З українського становища москвофільство, хоч-би й яке умірковане є національним ренеґатством; так само з росийського становища ренеґатством є українство. Між сими обома становищами не можна хитати ся, треба ясно вибирати або одно або друге. Тимчасом д-р Король є власне тим виїмком, що не може зважити ся вибрати ясно або українське або росийське становище і поступає так, що з одної сторони одна з москвофільських ґруп уважає його своїм провідником а з другої він виступає "в оборонї чести", коли його ідентифікують з тою москвофільською ґрупою. Сю аномалію може усунути тільки сам д-р Король, ставши раз на все ясно і невідклично або на росийськім або на українськім становищи. Доки він сього не зробить, доти все його полїтика буде викликати такі непорозуміня як отсе тепер.     