◦ ◦ ◦ ◦

Київ занятий? З Варшави дістає "Вєк нови" телєґрафічну вістку, що польські війська здобули Київ. Подробиці про заняття столиці України близше невідомі. Відомо лиш, що Київ занято 30 квітня по полудні. Варшавські денники видали в неділю вечером надзвичайні додатки з сею вісткою та реферат пресовий Д.О.Ґ. у Львові комунікує, що вістка ся покищо урядово не провірена і варшавські денники мають бути потягнені до відвічальности. В звязку зі здобуттям Київа оповідали собі по Варшаві таке: Начальник Пілсудський вїзджаючи в город "Золотими воротами" (!) як колись Болеслав Хоробрий для удержання історичної традиції (!) вдарив турецькою шаблею у ворота. Чи турецька шабля теж вищербилася як Болеславовий меч, про це з Варшави не телєфонують до "Вєку нового".   Конференція амбасадорів. Ава доносить з Парижа: Конференція амбасадорів розглядала повновласти комісії для визначення границь між Польщею і Німеччиною та устійнила повновласти такоїж австро-угорської комісії.   Конференція представників Югославії і Італії. "Temps" доносить, що в перших днях мая відбудеться конференція представників Югославії і італійських делєґатів в ціли оконечного полагодження справи Адрії. Міністеріяльні круги мають надію, що ця конференція доведе до ціли. Ця надія опирається на тім, що італійський уряд приготовив проєкт полагодження цьої справи, зближений в деяких подробицях до проєкту Югославії.   Вибори до німецького парляменту. Президент Еберт заявив, що головні вибори до німецького парляменту відбудуться дня 6. червня. Одночасно видано розпорядок, що у Східній Прусії, в Шлєсвіґу, на Горішнім Шлеську та в инших частях відбудуться вибори щойно по переведенню там голосовання, що до державної приналежности цих країв.   Знесення воєнного стану. З Вашінґтону доносять, що Зєдинені Держави проголосили закон, яким внесено воєнний стан між Зєдиненими Державами і Німеччиною та Австрією. Дебата над затвердженням відносного декрету розпічнеться з початком слідуючого тижня, а оконечна ухвала западе в 15. днях.   Перед конференцією в Спа. З Ліону доносять: По думці порозуміння, осягненого в Сан Ремо, відбудуться вступні переговори між француським і анґлійським урядами що до справ, які є в програмі конференції, що має зібратися дня 25. ц. м. в Спа. Представники обох держав мають порозумітися оконечно що до цих усіх справ, з яких найважнійшою є визначення відшкодовання, яке належиться Франції від Німеччини.   Зєдинені Держави і Ліґа Народів. "Times" довідується, що сенатор Рот прибуде небавом з Америки до Льондону, аби взяти участь в працях законодатного комітету Ліґи Народів.   Договір між Німеччиною і Латвією. "Berl. Localanzg." доносить про заключення договору між Німеччиною і Латвією. Німеччина мала зобовязатися запевнити Латвії міліон відшкодовання і віддати означену скількість льокомотив.   Чеська преса про польську офензиву на Україні. Прага. КБ. Соціялістичні чеські часописи використують успіхи польської армії в цім напрямі, щоби виказати імперіялізм польський і жаліють над незгодою Славян. "Право Ліду" і "Ческе Сльово" відгрожуються Польщі російською відплатою. Соціялістичний "Дух Часу", що виходить в Моравській Остраві, заповідає, що за три місяці напевно червоні війська стануть перед брамами Тішина. Цей часопис взиває чеський нарід, щоби орґанізувався в червоні ряди, щоби в відповідний мент міг привитати надходячі червоні війська.   Переселення б. цісаря Вільгельма. Польдгу. Радіо Голяндське правительство постановило переселити б. німецького цісаря до Дорн в провінції Утрехт.   Успіхи Греції. Ліон. З Атен доносять: Венізельос заявив представникам преси, що він вдоволений з вислідів конференції в Сан Ремо... Греція виходить з війни з користю. Її приріст населення виносить 2 міл., так що ціла нова Греція має тепер більше як 7 міліонів мешканців. Та все ще поза границями держави є ще 2 і пів міліона Греків, котрі не дісталися під панування Греції. Судьба їх буде забезпечена клявзулями про національні меншости.   Автономія Аляндських островів. Ліон. Фінляндський Риґсдаґ ухвалив оконечно 30. квітня 152 голосами проти 27 закон про автономію Аляндських островів.   Недуга Льойд Джорджа. Польдгу. Льойд Джордж, котрий як звісно занедужав на бронхітіс, вертає скоро до здоровля.   О. Глінка на волї. Прага. З огляду на це, що о. Глінка вибраний послом до парляменту, чеське правительство звільнило його з його примусового місця осідку в праській санаторії. О. Глінка виїхав до Розенберґа.   Громадська думка   