В справі "сїчових стрільців” пишуть нам.

Я належав до тих, що бачили як віддїл "сїчових стрільців" переходив 25. с. м. улицями Львова. Межи "стрільцями" було також кількох в одностроях і власне ті однострої насунули менї на гадку дуже важний сумнїв. І так що передовсїм падає в очи се факт, що ті однострої є з такого самого сукна і такої самої краски, як мундури польських "strzelców" і "bartoszowych drużyn”. Ствердженє cего факту вистарчає, щоби поставити яко катеґоричне домаганє: українські товариства стрілецькі не можуть, не сьміють і не повинні бути таксамо умундуровані як товариства польські — до того — як "bartoszowe drużyny" — підлягаючі начальній команді "naródowej rady!" Не лише звичайне почутє відрубности але передовсїм згляд на всякі можливі евентуальности в будучности — мусить нам наказувати, що однострої стрілецькі українські мусять від одностроїв стрілецьких польських засадничо і маркантно ріжнитись. Була се отже прямо фатальна гадка заводити однострої такі, як ми се бачили недавно на " сїчових стрільцях" ідучих улицями Львова, і тому чинники компетентні повинні чим скорше зарядити що треба, щоби зло, котре в будучности могло би принести прямо необчислимі наслїдки — з самого початку усунути.
 [Дїло, 27.03.1914] Додаток про однострій
В справі одностроїв для "Січових Стрільців" дістаємо з кругів Укр. Сїчового Союза ось яку замітку. З приводу вчерашних слушних заміток незвісного добродїя в справі краски одностроїв для українських стрілецьких орґанїзаций подаємо отсим до відома загалу, що "Український Січовий Союз" як начальна орґанїзация Сїчий і Січових Стрільців, від самого початку при обдумуваню однострою руководила ся також, крім зглядів практичности, також зглядом на ріжницю одностроїв від польських стрільців і ухвалила краску зовсїм відмінну. Одна лиш трудність в сїй справі до тепер ще не поборена, а саме, що фабрики не мають на складї більшого запасу сукна мало уживаної краски. Декотрим молодим людям за довго було чекати на доставу ухваленого "Сїчовим Союзом" сукна і через те появило ся у Львові вже кілька одностроїв подібних до польських. З часом одначе ся аномалїя буде усунена.
[Дїло, 28.03.1914] 