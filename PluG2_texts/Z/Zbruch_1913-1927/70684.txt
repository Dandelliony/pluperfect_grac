◦ ◦ ◦ ◦ ◦ ◦ ◦ ◦ ◦ ◦

Загальна мобілїзація Японїї?
БЕРН. (Ткб.) Дневники доносять з Риму: Agenzia Americana довідуєть ся, що японські власти на американській території одержали порученє в справі недалекого покликаня до війска Японцїв, перебуваючих в Америцї, яких має бути там понад мілїон.
Поголоски про смерть Керенського.
СТОКГОЛЬМ (Тбк.) 10. вересня. "Afton Bladet" доносить з повною резервою про поголоску, досї не стверджену, яка ширить ся в Торнес, що Керенського в суботу чи в недїлю убито. Тимчасове правительство затаїло сю відомість, яка одначе розширюєть ся як блискавка. В Петроградї панує незвичайне замішанє і панїка. Корнїлов відмовляєть ся покинути своє становище та стараєть ся здобути собі міщанські і патріотичні круги.
Корнїлов і Керенський.
АМСТЕРДАМ. (Ткб.) Бюро Райтера доносить з Петрограду, не подаючи дати: Наслїдком візваня Корнїлова до тимчасового правительства димісіонував цїлий кабінет, щоби дати Керенському цїлковиту свободу дїланя. Всї міністри повнять на разї тимчасово свої функції. Рано було в містї спокійно.
АМСТЕРДАМ. (Ткб.) Райтер доносить з Петрограду під датою 10. вересня: На зелїзничій лїнїї з Люби до Петрограду зірвано шини. Перші віддїли війск Корнїлова мали вже прибути до Люби, що лежить в віддаленю 100 верст від столицї, в котрій находять ся війска вірні правительству. Так звана "дика дивізія", якою проводив Корнїлов, опустила фронт і почала марш в напрямі столицї. Обсадила вона зелїзничий дворець в Вирицї в віддаленю 45 верст від Петрограду, на зелїзничій лїнїї з Петрограду до Рибинска, на якій спинено всякий рух.
ПЕТРОГРАД. (П.Т.А.) З нагоди відкликаня ґенералїссімуса Корнїлова видав адмірал Развозов приказ до балтійської фльоти, в якім взиває її, щоби була приготована на небезпеку, яка грозить їй від неприятеля, щоби оминала незгоди і виповнювала зарядженя тимчасового правительства.
ПЕТРОГРАД (П.Т.А.). Центральний комітет ради робітників і жовнїрів та комітет селян витав відозву до армії і до зелїзничих та почтовик функціонерів, в якій взиває їх, щоби не сповнювали приказїв Корнїлова, тільки виключно прикази тимчасового правительства і робітничо-жовнїрської ради. Подібне візванє до зелїзничників видав Керенський. Чотири полки козаків, що стоять в Петроградї, висказали вірність правительству. Рада робітників і жовнїрів з Кронштаду заявила ся по сторонї тимчасового правительства. Правительство внесло становище війскового коменданта петроградської области. Ґенерала Васильковського, який мав сю гідність, поставлено до диспозиції, а його помічника ґенерала Косміна іменовано командантом полїції.
Монархістична орґанїзація в Петроградї.
БЕРН. (Ткб.) Російський справоздавець Bund-y доносить: В Петроградї викрито монархістичну орґанїзацію на широку скалю Називала ся вона "Святою Росією", а орґаном її була завішена недавно часопись "Гроза", яку розширювано головно між жовнїрами на ромунськім фронтї. Одна із статий "Грози" доказувала, що тільки цар може дати Росії хлїб і мир. Анґлїйцї і Французи є неприятелями Росії.
Треба безпроволочно заключити мир. Головними провідниками орґанїзації були Бадмаєв, лїкар Протопов, Глинка, Янушевський, б. редактор консервативної "Земщини" і співробітник сього письма Слотников. Всїх арештовано.
Скликанє парляменту.
ВІДЕНЬ, 11 вересня 1917. Засїданє Палати послів скликане на вівторок 25. вересня. На порядку нарад поставлена буджетова провізорія.
ВІДЕНЬ. (Ткб.) На дневнім порядку найблизшого засїданя палати послів д. 26. вересня о год. 11 перед полуднем находить ся як перша точка звіт комісії справедливости про внесенє палати панів, а саме: а) закон, силою якого цивільні особи піддаєть ся виїмково під війскове судівництво, б) закон про зміну кількох постанов закона з дня 23. мая 1873 в справі твореня лїст присяглих, в) закон про нове розслїджене засуджуючих оречень війскових судів, виданих на основі розпорядженя з дня 26. червня 1914 і 4. падолиста 1914, а се у власнім поступованю зглядно а поступованю перед доразовими судами.
Нїмеччина згоджуєть ся привернути самостійність Бельґії.
ГАҐА. (Прив. тел.) Звичайно добре поінформований берлїнський кореспондент часописі "Tjid" доносить: Можу звістити, що видїл сїмох державної союзної ради і парляменту виготовив в пятницю відповідь на папську ноту і при тім обговорив питанє про віддачу цїлої Бельґії, та що в тім змислї вже навіт справу порішено. В нїмецькій відповіди на папську ноту має бути в звязку з попереднїми заявами сказано, що Нїмеччина в тій оборонній війнї, яку веде, не має нїякого приводу постійно займати Бельґію, коли з другої сторони було би запоручено, що Бельґія не заключить нїякого окремого договору про свою самостійність з одною або з кількома державами коалїції. Бельґії має бути дозволено вдержувати лиш стільки війска, скільки треба на вдержанє ладу в нутрі держави. В кінци населеню Бельґії повинно бути признане право самоозначеня також що до роздїлу на основі язикової ріжницї після заведеної вже системи. В иншій части предложеня згаданої комісії висказуєть ся сподїванє, що Нїмеччина не була би тому противна, щоби співдїлати при господарській відбудові Бельґії, в чім вона має інтерес як сусїдна тогровельна держава. 