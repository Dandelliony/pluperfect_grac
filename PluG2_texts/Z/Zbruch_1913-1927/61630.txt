◦ ◦ ◦ ◦ ◦ ◦ ◦ ◦ ◦ ◦

Розпорядок про публичні воєнні кухнї. На днях появив ся розпорядок про урядженє воєнних заведень для проживлюваня населеня. Такі кухнї будуть передовсїм уладжені публичними або приватними урядами і більшими промисловими й торговельними підприємствами для тих осіб, що там працюють, і для їх родин. Кухнї такі не будуть обчислені на який-небудь дохід; їх виключною цїлю буде добро поодиноких членів, які будуть обовязані до означених грошевих вплат. Плян орґанїзації і веденя публичної воєнної кухнї буде перед її отворенєм предложений до затвердженя урядови для виживленя населеня. Поживу буде доставляти держава по можливо найнизших цїнах. Урядові круги сподїють ся від заведеня нової інституції великої полекші для незасібних верств населеня, для яких їда буде дешевша, та яким відняті будуть всї прикрости щоденних заходів в цїли одержаня поживи.
Різдвяні свята на чужинї. Нам пишуть: Далеко від рідного краю, на Моравії, відсвяткувала українська громада під покровом остравської "Просвіти" своєрідне свято "Навечерія Христова" 6. січня 1917. Український жіночий комітет під проводом Вп. пань Бородієвичевої, Лохової і Дзюбакової наварив кутї, борщу, пирогів і чаю. В гарно прибраній сали засїло поверх 100 люда ріжного стану "цивілї" і жовнїри до спільної вечері. Не бракувало й калїк-інвалїдів. Свято відкрив короткою промовою о. маршалок Драчинський. Та спільна вечера, котра дуже всїх вдоволила, закінчилась відспіванєм кількох коляд. Признанє для пань комітетових висказав о. Панасевич, а подяку від жовнїрів п. професор Шпитковський. — С. Хандога.
Зміна границь дальшої воєнної области. "Wiener Zeitung" оповіщує розпорядок мінїстерства внутрішних справ, яким на основі рішеня начальної команди армії змінено границї північної дальшої воєнної области в той спосіб, що з тої области вилучено громади Бялу і Лїпнїк в Галичинї.
Заборона подавати цукор в каварнях. Нїмецькі дневники доносять, що уряд для виживленя займаєть ся приготовленєм розпорядку, після якого не буде вільно в каварнях подавати цукру до яких-небудь напитків.
Ґімназисти в полонї. Нам пишуть: Ученики Роман Вітошинський, укр. ґімн. V. кляси, родом з Монастириск, і Теодор Манюх, бувший ученик укр. ґімназії в Станиславові і укр. стр., родом з Яблонова, пошукують своїх родичів. Адреса: Сезезневскій Рудник, Юревскій Завод, Екатеринославскої ґуб., Главная Контора.
З львівського Унїверситету. Ректорат львівського унїверситету оголошує, що до дня 31. грудня 1916 р. записало ся в зимовім півроцї шк. р. 1916/17 у львівськім унїверситетї 1223 слухачів. З того числа припадає на теольоґічний видїл 237, правничий 295, лїкарський 312, фільософічний 379. Число звичайних слухачів виносить 1118, надзвичайних 325, до того 4 госпітантки. Серед звичайних є 325 жінок, серед надзвичайних 79. З загального отже числа записаних доси студентів припадає на мужчин 67 проц., на жінки 33 проц. 