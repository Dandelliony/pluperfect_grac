◦ ◦ ◦ ◦ ◦ ◦ ◦ ◦ ◦ ◦

В справі заказу удержуваня полонених. Управа громади м. Львова оголошує: Пригадуєть ся всїм властителям домів, що з днем 10. лютого 1916 р. упливає реченець, до котрого по думцї розказу властий війскових мають бути уміщені на всїх домах оповіщеня в справі заказу удержуваня полонених. Тому приказую всїм властителям домів, зглядно адмінїстраторам, щоби чим скорше в тих домах, де згадане оповіщенє не є ще уміщене, підняли його в дотичнім комісаріятї дїльницї і розлїпили на всїх домах на виднім місци, бо зачинаючи від 10. лютого 1916 р., будуть обходити доми війскові ревізії і накладати на байдужних діймаючі кари. — Ц. к. староста і правительственний комісар А. Грабовський в. р.
"Інформатор". З пп. мінїстрами має приїхати до Львова — як доносять польські газети — в ролї інформатора д-р Твардовський, надворний радник і секційний шеф мінїстерства. Сей п. Твардовський, звісний українській суспільности як персональний референт при орґанїзованю мінїстерства публичних робіт. З усїх австрійських народів покликано тодї споре число урядників, в тім коло 40 Поляків, а не іменовано мимо приреченя тодїшного президента бар. Бека нї одного Українця! Заслугою в такім обороті справ чванив ся саме п. Твардовський. Тепер буде він "інформувати" мінїстра про Галичину...
Дві важні справи. З педаґоґічних кругів пишуть нам: З цїлком певного жерела дізнаємо ся, що д-р Дембовський, віцепрезидент Ради шкільної краєвої, внїс просьбу о перенесенє його в часовий стан спочинку. Тим самим кінчить ся урядованє д-ра Дембовського. На своє дотеперішне становище він вже не верне. Поки справа буде в цїсарській канцелярії остаточно поладнана, ми здержуємо ся від оцїнки його дїяльности. Зробимо се в своїм часї sine ira et studio, а поки що хочемо звернути увагу нашої суспільности і послів, щоби пильно дбали про те, хто має стати наслїдником в урядї д-ра Дембовського, бо нема важнїйшої справи понад шкільництво, з яким злучений культурний розвій нашого народа.
Заступство д-ра Дембовського, з хвилею його виїзду до лїчничого закладу д-ра Лямана, обняв радник двору Окенцький.
Для жертв війни. За почином правительства і капітульного вікарія о. мітрата Волошинського завязав ся дня 27. м. м. в Перемишли під покровом Еп. Ординаріяту український комітет опіки над сиротами по родичах померших наслїдком війни. Комітет сей піднїмає ся з помічю державних фондів, в міру своїх сил, вихованя круглих сиріт перемиської епархії по Українцях жовнїрях і українських сїчових стрільцях через приміщенє їх в істнуючих вже захоронках і інтернатах, в заведенях, які в тій цїли мають заснувати ся, та через приміщенє по родинах, ремісничих і фабричних робітнях і т. и. В склад тїснїйшого комітету війшли: о. мітрат д-р Василь Левицький як голова, віцепрез. окр. суду д-р Дроздовський як заступник голови, о. проф. Мартинович і суд. радн. Дмоховський як секретарі, дир. Ярема і майорова Шафранська як скарбники, а дир. Алиськевич, о. Комарницький, д-р Кормош, проф. Олена Кульчицька, Фільц, проф. Цїпановська і суд. радн. д-р Чайковський як члени. В осїдках ц. к. повітових судів будуть творити ся місцеві дочерні комітети з власним кругом дїланя. Доси зібрано на згадану цїль 1850 К. Комітет містить ся в Перемишли, при Побережу Франц-Йосифа ч. 1, в домі тов. "Віра" в партері, куди проситься присилати всї запомоги і де кождого дня крім недїль і свят між 3. і 4. год. попол. удїляє ся всяких пояснень. О вступленє в члени і надсиланє хоч би найдрібнїйших одноразових лепт щиро просимо. Членський даток виносить 1 К 50 сот. чвертьрічно.
Відзначеня Українцїв. Архикн. Франц Сальватор, в заступстві протектора Червоного Хреста в монархії, зволив висшою постановою з 30. падолиста м. р. надїлити в порученім йому сягу дїланя в признаню особливших заслуг около війскової санїтарної опіки почесну відзнаку II. кляси Червоного Хреста з воєнною декорацією з увільненєм від такси: о. Теофіля Гординського в 33 п. п. краєвої оборони і аптикарського офіціяла Ксенофонта Ключенка в ґарнїзоновім шпитали ч. 14. 