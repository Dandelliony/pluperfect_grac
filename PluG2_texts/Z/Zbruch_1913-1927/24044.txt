◦ ◦ ◦ ◦ ◦ ◦ ◦ ◦ ◦ ◦

Росийська рука? З жерела, що-до автентичности якого не можна мати найменшого сумнїву, одержала наша редакция відомість, що в Одессї вже на тиждень перед атентатом рознеслась і радісно коментувалась серед тамошних росийських націоналїстичних кругів — тодї ще не правдива вість, що архикнязь Франц Фердинанд замордований. Інформатори наші — тай взагалї всї перебуваючі у Львові росийські піддані, з якими ми мали нагоду стрічатись, висловлюють однозгідно здогад, що заговором проти бл. п. наслїдника престола, котрого в Росиї вважали небезпечним ворогом росийського заборчого імпериялїзму, кермувала чорна росийська рука...
Нинїшну часть Ювилейного Здвигу відкликано на знак жалоби ізза катастрофи з Сараєві.
І. зїзд українських ремісників отворено нинї в сали "Народного Дому" в присутности коло 100 учасників. З послів присутні: д-р Кость Левицький, д-р Макух, д-р Лагодинський і проф. Колесса. Зїзд отворив іменем президиї Т-ва "Просьвіта" заступник голови д-р Е. Озаркевич, котрий у своїй промові піднїс, що в сю радісну хвилю орґанїзациї українського ремісництва прибила всїх сумна і болюча відомість про траґічну смерть наслїдника престола архикнязя Франца Фердинанда. До президиї вибрано Василя Нагірного, Теодора Мельничука з Перемишля і Василя Ґресяка зі Львова. Витали конґрес: іменем українських кооперативних товариств д-р Кость Левицький, "Сїльського Господаря" секр. Струк, українського Технїчного товариства інж. Корнелля, "Народної Торговлї" дир. М. Заячківський, "Зорі" дир. В. Нагірний, "Міщанського Брацтва" п. Чорній. По сїм почали ся мериторичні наради.
Заведенє четвертої кляси на державних зелїзницях. Відповідаючи на внесенє члена державної зелїзничої ради пос. Мастальки в справі заведеня IV. кляси на австрийських зелїзницях державних, заявив представитель правительства секцийний радник др. Генох, що студиї переведені мінїстерством зелїзниць виказали неможливість заведеня ваґонів четвертої кляси, бо се обнижилоби дуже доходи австрийського державного скарбу. Заяву речника правительства по переведеній дискусиї принято до відома.
Підвисшенє посольських диєт. В хорватськім соймі заявив представитель правительства в дебаті над предложенєм правительства про підвисшенє платнї соймового віцепрезидента на квоту 3600 К річно, що правительство уважаючи, що висота диєт соймових послів не відповідає теперішним відносинам, внесе незабаром предложенє про управильненє виплат посольських диєт.  