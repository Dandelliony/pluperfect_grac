◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з 9. серпня
Війна з Росією. Фронт Архикнязя Кароля: В области Капул на Буковинї відкинено противника в північнім напрямі. Над горішним Прутом добули наші війска верхи на схід від Ворохти.
Наслїдком вчорашних битв взято назад війска, які борють ся коло Отинїї до становищ приготованих на заходї. Боєва дїяльність в сїй области тревала також і вчора протягом цїлого дня з незменьшеною завзятістю.
На південнім крилї армії ґр. Ботмера відперли ц. і к. полки кілька сильних наступів.
Число полонених на південь від Залїзцїв бранцїв зросло на 12 офіцирів і 966 жовнїрів.
Фронт полевого маршалка Гінденбурґа: На Волинї зросли на ново бої до найбільшої сили в армії Терстіянського, де місцями відкинено протинаступом Росіян, як і коло Ниселина та в колїнї Стоходу. Коло Кашівки провадив неприятель свої маси в густих рядах до приступу, між ними сибірські і ґардейські війска. Всюди його відперто, богато разів в рукопашнім бою. Поле перед нашими становищами цїле вкрите убитими, як воно при самовбійчім веденю боротьби неприятелем инакше й не є можливе.
На південь від Стобихви розбили ся знов російські проби перейти через ріку.
Війна з Італїєю. Нагальні боротьби в области Ґориції тревають дальше. Вчера пополудни осягнули поодинокі неприятельські віддїли місто. На Монте Сан Мікелє і коло Сан Мартіно відперли наші війска поновлювані наступи серед найтяжших втрат для Італїйцїв. Угорський полк піхоти гонведів ч. 15 із Секее (хорв.) визначив ся при тім особливо.
Війна на Балканї. Без зміни.
Подїї на мори. В ночи з 8 на 9. с. м ескадра гідроплянів обкинула дуже успішно бомбами неприятельську батерію при устю Сочі і неприятельську стацію гідроплянів Gorgo коло Ґрадо. Осягнено кілька поцїлень. Мимо найсильнїйшого острілюваня вернули наші самолети неушкоджені.
Воєнні комунїкати нїмецького ґенерального штабу з 9 серпня
Західний терен війни. Оголошені вчора наступи Анґлїйцїв і Французів на північ від Сомми проти нашого фронту від лїса Фуро до Сомми зломано. Анґлїйцї оставили в наших руках неранених полонених 10 офіцирів і 374 жовнїрів і втратили 6 машинових карабінів. Вони мали важкі кріваві втрати. Так само не вдав ся сильний анґлїйський наступ, зроблений сеї ночи з лїнїї Озілє Базентен лє Пті.
На право від Мози поважні француські сили наступали більше разів в відтинку Тіомон і Флєрі, в лїсї Шапітр і в гірській лїсї. З найтяжшими втратами мусїв ворог уступити перед нашим огнем, а в ріжних місцях перед нашими баґнетами. Число полонених нами зросло кругло на 350.
Вислїд воздушних боїв у липни: Нїмецькі втрати: в воздушних боях 17, через зістріленє з землї 1, пропав 1, разом 19 лїтаків. — Француські і анґлїйські втрати: в воздушнім бою 59, через зістріленє з землї 15, недобровільно спустило ся в области наших лїнїй 6, при осїданю для висадженя шпіонів 1, разом 81 лїтаків, з яких 48 є в нашім посїданю.
Східний терен війни. Фронт Гінденбурґа: На північнім шпилї Курляндії спричинили ми нинї рано нашим огнем більшому числу ворожих торпедовцїв, пароплавів і вітрильників важкі шкоди і таким чином прогнали їх. Російські проби переправи на схід від Фрідріхштадту ударемнено. Сильнїйші патрулї між озерами Вишневом і Нарочем відперто. На фронтї Сервеча і Щари заострила ся гарматня боротьба. Ворожі наступи в околици Скробови розбили ся. З дуже великими силами наступили Росіяни над Стоходом. Їх наступаючі ряди на південь від Стобихви в луку Стиру, на схід від Ковля і на північ від Киселина богато разів уступили назад перед нашим гарматним і машиновим огнем. В важкім бою зблизька з неприятелем, який значно переважав числом, остали наші віддїли побідниками коло Кухарів і Порської Вольки. Бої на захід від Луцка порішені в нашу користь, через рішучий протинаступ австро-угорських війск відзискано до решти втрачені части становища на схід від Шельвова. Полонено 350 жовнїрів і здобуто більше машинових карабінів.
Фронт архикн. Карла: Число полонених на південь від Залозець зросло на 12 офіцирів і 996 жовнїрів. На південь від Днїстра взято союзні війска назад за лїнїю Нижнїв Тисьмениця Отинїя.
Війна на Балканї. Нїяких важних подїй. 