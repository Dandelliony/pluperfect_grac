◦ ◦ ◦ ◦ ◦ ◦ ◦ ◦ ◦ ◦

Француські втрати під Верденом.
БЕРН (Ткб). Швейцарські дневники подають донесенє, після якого висший француський офіцир в товаристві дипльомата заявив, що Французи підчас дотеперішних своїх наступів під Верденом втратили 400.000 жовнїрів.
Аскіт і Бріян до Боселія.
ЛЮҐАНО (Ткб). Італїйський президент мінїстрів Боселї вислав телєґрами до Аскіта і Бріяна. В телєґрамі до Аскіта каже Боселї, що хоче ще раз впевнити його про замисли і почуваня, які лучать італїйський нарід і правительство з Анґлїєю на точцї побіди, свободи народів і культури. Союз опираєть ся на одностайнім розуміню будучности і славних традиціях, Аскіт у своїй відповіди висловлює свою віру, що з традиційної приязни між Італїєю і Англїєю виросте більша сила союза. На телєґраму Боселїя відповів Бріян, що оба народи оживлені є спільним ідеалом боротьби з однаковою енерґією аж до остаточної побіди.
Японцї в Китаю.
ЛЬОНДОН (Бюро Райтера). В північнім Китаю скріплено японські ґарнїзони. Є се превентивне зарядженє, яке видано по смерти Юаншікая в цїли охорони японських кольоній і чужих підданих. Нові континґенти війска числять менше більше по 600 людий, а призначені є для Пекіна і Тентсіна. Японїя вислала скріпленє до Пекіну на предложенє послів держав антанту.
Про бої на російськім фронтї подають такі подробицї:
Російська тактика в сїй офензиві богато в дечім відріжняєть ся від тактики в попередних офензивах. Нїколи ще не кидали Росіяни в бій такої маси жовнїрів і нїколи їх артилєрійська дїяльність не була така могуча, як тепер. На фронтї поставили Росіяни богато нових батерій. Особливо зазначувалась дїяльність тяжкої російської артилєрії, в якій є також 32-центиметрові японські пушки. Великанські припаси мунїції стоять Росіянам до розпорядимости, які вони призбирали протягом цїлих місяцїв з Америки, Японїї й Анґлїї. Артилєрію обслугує чимало француських офіцирів, які принесли на сей фронт досвіди, зроблені на фронтї францусько-нїмецькім. Барабанний огонь проти ц. і к. війск часто не спинював ся навіть в часї, коли вже наступила російська піхота, тай влучав нераз таки свою піхоту.
Хоча втрати Росіян величезні, то виповнюють їх на ново свіжими резервами. Дехто обчисляє російські втрати на 400.000 людий, а бодай на чверть мілїона. Про армію ґенерала Лєшицького, котра оперує на бесарабськім фронтї, доносять, що вона втратила убитими 4 ґенералів, раненими 13 ґенералів.
Число російських офіцирів артилєрії зросло дуже значно — силами, які перейшли короткі артилєрійські курси. Пересуванє гармат спричинювало Росіянам надзвичайні трудности. Летуни завважили російські батерії, що запрягли в болотах над Стиром і не могли рушити ся з місця.
Сильно зазначувалась російська кіннота. Де тільки відносини терену не стояли на перешкодї, виступили вперед російські кавалєрійські маси. В місцях, де ц. і к. фронт усунув ся взад, приходило часто до острих боїв між ц. і к. задними сторожами і російськими козаками, туркменами, гузарами.
Наступи піхоти йшли в кільканайцяти рядах. Якщо не вдало ся їм перервати ворожу лїнїю, то приходили нові ряди. Поза російськими наступаючими масами скрізь була т. зв. полїційна лїнїя, яка машиновими крісами запирала відбитим війскам відворот і гнала їх вперед. Ся безоглядна метода Брусїлова дала, правда, успіхи, але коштувала страшенно богато жертв.
Підпомагали російський наступ бельґійські панцирні автомобілї, озброєні машиновими крісами і гарматами. Ізза своєї швидкости важко їх влучити протівній сторонї. Але й уживати їх могли Росіяни тільки там, де рівний терен позваляв автомобілям свобідно ворушити ся.
Воєнні комунїкати австро-угорського ґенерального штабу з 26. червня.
Війна з Росїєю. На Буковинї не стало ся нїчого особливого. На горбах на північ від Кут відперто російські атаки, при чім неприятель понїс важкі втрати.
На рештї фронту в Галичинї день минув спокійнїйше.
На Волини боєва дїяльність обмежала ся переважно до гарматних боїв.
На захід від Сокола нїмецькі війска здобули приступом перше неприятельське становище широкости коло 3 км. і відперли на нїм завзяті протинаступи.
Дальше на північ положенє не змінило ся.
Війна з Італїєю. В цїли збереженя повної свободи дїяльности скоротили ми місцями наш фронт в области наступу між Брентою й Адижою. Переведено се незамітно, без перешкод і втрат.
В Дольомітах, на фронтї в Каринтії й побережу йдуть далї гарматні бої.
Два наші гідропляни обкинули бомбами адрійські заведеня.
Війна на Балканї. Нїчого нового.
Воєнні комунїкати нїмецького ґенерального штабу з 26. червня.
Західний терен війни. Боєва дїяльність на нашім фронтї, зверненім на захід проти анґлїйської армії і пізнічного крила француської армії, була, як в двох останних днях, дуже значна.
На захід від "Мертвого Чоловіка" зломано нічні атаки неприятеля огнем гармат і машинових карабінів.
На право від Мози атак дуже значних неприятельських сил на нїмецькі становища на горбі "Студена Земля" вечером закінчив ся повним неповодженєм французів. Всюди відперто їх з великими для них втратами, по части в боротьбі з близька в наших лїнїях.
Нїмецькі летничі ескадри заатакували бомбами француський табор коло Pas (на схід від Doullons).
Східний терен війни. Поза значною по части дїяльністю артилєрії і кількома перепалками малих віддїлів нема нїчого важного до оголошеня з північної части фронту.
Ґрупа війск Лїнзінґена: На захід від Сокола і коло Затурцїв ідуть дальші завзяті бої, які є для нас корисні. Число полонених від 16. с. м. побільшило ся на 61 офіцирів і 11.097 жовнїрів, а добича на 2 гармати і 54 машинових карабінів.
В области армії ґен. Ботмера загалом положенє не змінило ся.
Балканський терен війни. Нїчого нового. 