Про відозву Народного Комітету.

Львів, 29. вересня 1917.
По трьох роках насильного подїлу боєвою лїнїєю, яка перерізувала галицьку Україну, заговорив Народний Комітет у своїй вчерашній відозві знов до цїлого українського народу Галицької землї, до всїх тих, кого він перед війною єднав у своїй орґанїзації до працї і боротьби за визволенє галицької України.
Полїтична часть відозви Народного Комітету не потребує нїяких коментарів. Наше положенє в Австрії і наші домаганя до Австрії представлені в відозві ясно: Ми мусимо усунути з нашої землї останки польської державности і осягнути змогу в рамах Австрії будувати свою власну державність. Се є "conditio sine gua non", коли Австрія хоче й у внутрішній і в заграничній полїтицї виступати як держава свобідних і вдоволених народів.
Та щоби сю нашу цїль осягнути, мусимо проявити як найбільше свідомости і сили. До ширеня, орґанїзованя і проявлюваня української свідомости і сили в Австрії взиває власне відозва Народного Комітету в орґанїзаційній части відозви.
Воєнне лихолїтє ослабило, а то і зруйнувало ті орґанїзаційні звязки, які істнували перед війною. До відновленя сих звязків взиває Народний Комітет. В кождім повітї треба відновити повітову полїтичну орґанїзацію, яка з одної сторони навязала би орґанїзаційний звязок з всїми селами повіта, а з другої оставала би в постійнім орґанїзаційнім звязку з Народним Комітетом. З кождого села до повітового осередка і через нього до Народного Комітету у Львові повинна йти орґанїзаційна нитка, так, щоби Народний Комітет був справдї тим, чим він бути повинен: орґанїзаційним осередком цїлого зорґанїзованого українського народу в Австрії. Сю орґанїзаційну сїть треба як найшвидше побудувати, щобо на подїї, які творити-муть основи нового житя, нового ладу, наші провідники могли впливати як представники зорґанїзованої сили цїлого нашого народу.
Не треба аж виказувати, що не може вважати ся сильною орґанїзація, — хоч би вона обнимала й як найширші маси, — коли вона не розпоряджає матеріяльними засобами. Вже само переведенє орґанїзації не є можливе без великих фондів. А сповнюванє цїлий орґанїзації: полїтичне освідомлюванє своїх і чужих, преса, репрезентація і т. и. вимагає ще більше. Словом, орґанїзація мусить мати правильні доходи, які запевнили-би повну матеріяльну змогу сповнюваня своєї задачі.
На се повинні наші повітові орґанїзації звернути особливу увагу. Вони повинні перевести постійне оподаткованє цїлого повіту або бодай уряджувати в кождій місцевости періодично складки на потреби орґанїзації. Часть так призбираних фондів належить задержати на потреби повітової орґанїзації, а часть складати на Народний Фонд, який істнує при Народнім Комітетї.
Тепер, коли Народний Комітет може зачати знов свою працю на цїлій галицькій Українї, повинні масові складки на Народний Фонд доставити йому в як нійкоротшім часї потрібних фондів. До таких масових складок завзиваємо все наше громадянство.
Одною з пекучих орґанїзаційних справ є як найдокладнїйший і найвірнїйший образ урядованя польських властий. Дїють ся в сїй области такі річи, що — говорячи словами Шевченка — "Данта старого полупанком нашим можна здивувать". Тільки треба їх списати і довести до відома Народного Комітету. На сю справу повинні повітові орґанїзації звернути як найбільшу увагу.
По трьох роках подїлу знайшли ся ми, галицькі Українцї, знов разом. Отже до працї й боротьби за лїпшу долю! 