◦ ◦ ◦ ◦

Лїтературний фонд імени І. Полторацького. На загальних зборах першого товариства взаїмного асекуровання життя, що відбули ся 26 грудня в Київі, постановлено додати 300 рублїв до 500, які жертвувало кредитове товариство, в котрім покійний брав близшу участь, і з утвореного таким робом капіталу в квотї 800 рублїв заснувати при "Українськім Науковім Товаристві" фонд імени Полторацького на виданнє книжок по статистиці й економії.
У справі українських вистав. Директор українського театру, Микола Садовський, звернув ся до київської городської ради з просьбою дозволити виставляти в театрі "Народнього Дому" в часї великого посту й Великодня українські штуки замісць московських, як се застережено в контрактї. Городська управа згодила ся на просьбу директора Садовського.
Вистава українських робіт у Москві. Дня 19 падолиста м. р. відкрито в ґалєрії Лемерсє виставу "сучасної декоративної штуки", вишивки, килими й т. ин. Головну увагу звертають на себе українські вироби селянок із села Вербівки, київської ґубернії, та села Скопцї, переяславського пов., полтавської ґубернїї. З Вербівки виставлено вишивки, в яких народні мотиви пристосовано до сучасних вимог штуки, з Скіпцїв надіслано гарну збірку килимів і вишивок з артистичної орґанїзації А. Семиградової й К. Прибильської, що поширюють форми примітивного українського орнаменту. 