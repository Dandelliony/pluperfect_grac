Про віднову нашої політичної орґанїзації в краю.

Львів, 23. жовтня 1917.
Манїфестом з 28. вересня с. р. звернув ся Народний Комітет до українського народу Галичини з зазивом до віднови політично-орґанїзаційного житя, перерваного перед трьома роками наслїдком інвазії царської Росії й перерізаня нашої країни боєвою лїнїєю. Тепер, коли український нарід Галичини знов знайшов ся разом в тих державних рамах і полїтичних відносинах, в яких був перед війною, настала пора відновити ту сїть полїтичних орґанїзацій, яка перед війною лучила його в свідому полїтичну силу під проводом Народного Комітету.
В часах мира як-раз у сїй порі розпочинав ся період живійшої полїтично-орґанїзаційної працї. На повітових зборах забирано повітові орґанїзації, як також делєґатів на Народний З'їзд, який відбував ся з кінцем грудня у Львові. Останний раз ся полїтично-орґанїзаційна праця була переведена в останних місяцях 1913 р., отже перед 4 роками.
Тепер повинні ми приступити знов до неї, щоб відновити нашу полїтичну орґанїзацію в цїлім краю. Хоч війна зробила в рядах наших дїячів великі прогалини, одначе все таки в кождім повітї остав ся хтось, хто перед війною належав до повітової орґанїзації. А де навіть нїкого з членів передвоєнної повітової орґанїзації не було би, там все таки є хтось з наших дїячів. Словом, хто не остав ся би, його обовязком є підняти на ново полїтично-орґанїзаційну дїяльність, навязати порозумінє з Народним Комітетом, скликати повітові збори і перенести вибір повітової орґанїзації.
Народний Комітет приступив уже до приготовних праць, щоби відновити полїтичні орґанїзації в цїлім краю і скликати Народний З'їзд. На наших дїячах по повітах лежать обовязок взяти інїціятиву віднови повітових орґанїзацій в свої руки, зголосити ся до Народного Комітету і в порозуміню з ним приступити як найшвидше до дїла.
Переживаємо важкі й важні часи. Війна знищила нашу країну. Відбудова знаходить ся в тих самих руках, що цїла полїтична власть в краю, отже в руках, які хотїли би надати нашій країнї польський характер. Бороти ся проти сього, проти всїх кривд нашого народу, звязаних в війною й відбудовою, можна успішно тільки тодї, коли в усїх повітах будуть полїтичні орґанїзації, які будуть мати докладний перегляд кривд і потреб населеня, щоби в контактї з Народним Комітетом і з парляментарним заступництвом могти протидїлати кривдам, старати ся о заспокоєнє потреб.
Поза сим ще раз більше назрівають важні рішеня, звязані з закінченєм війни. Від тих рішень залежати-ме полїтичний вигляд Европи. В таку хвилю наш нарід мусить як найголоснїйше реклямувати своє святе право на національну самостійність в сїмї культурних народів, — реклямувати не тільки устами своїх парляментарних заступників, але таким всенародним проявом своєї волї, щоб ті, що рішати-муть про дальшу долю народів, знали понад усякий сумнїв, що український нарід Австрії є свідомий своєї національної єдности з 30 мілїонами своїх закордонних братів і як часть великої східноевропейської нації не помирить ся з нїяким державно-правним положенєм, яке робило би його народом низшої катеґорії, остаючим в якій небудь залежности від нашого народу.
Такий всенародний прояв волї до самостійного, рівноправного житя буде тим сильнїйший і успішнїйший, в висшій мірі ми виступимо як зорґанїзована полїтична сила.
Отже до працї — в потребі біжучої хвилї і в імя національної будучности! 