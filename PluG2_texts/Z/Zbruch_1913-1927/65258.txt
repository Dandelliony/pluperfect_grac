Українське національне війско в закордонній Українї.

Для оборони прав України
Львів, 23. цвітня 1917.
Один з польських дневників, подаючи подану нами відомість про творенє українського національного війска в Росії, не вдержав ся від отсеї денунціяторської уваги:
"Знаменна річ, що "Дїло", подаючи ті відомости, не зважає за відповідне заосмотрити їх анї слївцем коментаря. Зазначуємо, що подібні проби з польської сторони зустріли ся серед тутешної польської суспільности з однодушним осудом."
На се завважимо:
Поляки в РосІї творили польське війско при Миколї II. для розбитя центральних держав. Натомість Українцї хотять утворити українське війско тепер, коли російська держава перемінюєть ся в федеративну республику, а якій Україна має заняти місце самостійної цїлости. Що Україна як самостійний член російської федеративної республики потребує свого війска, се ясне. Ясне також, що чим швидше буде утворене таке війско, тим лїпше: його треба для оборони прав, які хоче вибороти собі Україна в сю переломову хвилю, — чи перед царистичною реакцією, чи перед російськими централїстичними тенденціями.
А центральні держави, які проголосили, що зовсїм не мають наміру вмішувати ся у внутрішні справи спадщини царизму, тільки хотять як найшвидше осягнути мир з російським народом (треба розуміти: з народами російської держави), зовсїм не можуть мати до українського народу нїяких претенсій, що він в оборонї своїх інтересів хоче творити свою армію.
Отже денунціяція польського дневника — спізнена. 