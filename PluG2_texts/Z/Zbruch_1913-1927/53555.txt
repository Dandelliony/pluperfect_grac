◦ ◦ ◦ ◦ ◦ ◦ ◦ ◦ ◦ ◦

Російська проклямація до населеня Чернівцїв.
Російська команда Чернівцїв видала до населеня міста відозву, в якій дякує йому за довірє, виявлене російським властям, і запевняє йому охорону житя і майна.
Воєнна вистава польського лєґіону в Ціріху.
Ґенерал-майор Ген, шеф пресової австро-угорської воєнної кватири, уладив в Ціріху воєнну австро-угорську виставу штуки. Заходом ґр. Мицєльського і деяких офіцирів польського лєґіону поміщено в кількох салях теж виставу образів, рисунків і творів різьби, що відносять ся до польського лєґіону. Серед них найбільша скількість портретів. З Ціріху буде перевезена вистава польського лєґіону до Берна, а відти до Базилєї.
Втрати французької інтелїґенції.
Після урядових дат з 20.000 народних учителів у Франції згинуло на війнї 2600, а 7000 тяжко ранених. З поміж учеників француської Академії красних штук згинуло 133, а ранених було більш 600.
Жінки в петербурськім університетї.
Рада петербурського унїверситету рішила приймати на унїверситет на всї факультети кандидатки, які покінчили 8 ґімназіяльних кляс, одначе з полишенєм першенства мужчинам. Число місць на всїх факультетах побільшено, н. пр. на правничім видїлї з 1200 на 1500.
Іменованє сина нїмецького наслїдника престола.
Пруського князя Вільгельма, найстаршого сина нїмецького наслїдника престола, який покінчив на днях десятий рік житя, іменовано поручником першого пішого ґардійського полку. Крім того князь є придїлений a la suite до офіцирського корпуса другого ґардійського полку краєвої оборони.
Заговір проти царя?
З Петербурга дорогою на Штокгольм доносять, що велике заінтересованє серед публичної опінїї викликала відомість про самовбійство двірської дами двора царевої, Хлебнїкової. Вона відобрала собі житє в Царськім Селї в мешканю свого кузина ґр. Генрикова. Кружать поговірки, що справа та остає в звязку з відкритим заговором на житє царя.
Воєнні комунїкати австро-угорського ґенерального штабу з 5 липня
Війна з Росією. На Буковинї на горбах в північно-східнім напрямі від Кірлібаби сутички з неприятельською кіннотою. На захід від Коломиї приневолила наша артилєрія в полудне до відступленя у видї утечі російську бриґаду, яка йшла до приступу. Коло вечера наступав неприятель коло Саджавки великими силами. Всюди його відкинено, місцями по завзятій боротьбі грудь об грудь. Коло Бєриша на захід від Бучача вдерли ся Росіяни переходово до наших становищ. Протинаступом взято назад первісні лїнії. Під Вербом над горішним Стиром австро-угорські війска полонили в наступі російських офіцирів і 827 жовнїрів та здобули 5 машинових крісів. Від ряду днїв визначав ся на полї битви і випробований полк піхоти з Терезієнштадту ч. 42. На полудневий захід і на захід від Луцька розбили ся знова численні наступи неприятеля серед тяжких втрат для него.
В области Стира долї рікою від Сокола і аж поза Рафайлівку поновили Росіяни свої атаки. На захід від Кілків стараєть ся неприятель, випроваджуючи в бій значні сили заняти північний беріг. На численних других місцях відперто Росіян.
Війна з Італїєю. У відтинку Добердо триває дальше артилєрійський огонь, звернений переважно на полудневу часть височини. Проби атаку Італїйцїв на наші становища на захід від Монфальконе і Сельц відперто. На фронтї між Брентою і Адижою підприняв неприятель даремні наступи на наші становища коло Раоні і на північ від Посіни. По однім неприятельськім лїтаку зістрілено коло Мальборгета і в долинї Суґани.
Війна на Балканї. Без зміни. 