◦ ◦ ◦ ◦ ◦ ◦ ◦ ◦ ◦ ◦

Полонені галицькі Українцї в Росії. "Кіев. Мысль" з дня 24 н. ст. липня повідомляє: До Ґенерального Секретаріяту і до Української Центральної Ради надійшов цїлий ряд прошень від полонених Українцїв Галичан повернути їх з ріжних місцевостей на Україну. У звязку з тим постановлено вислати у Петроград для виясненя сього питаня депутацію.
Яким правом? Пишуть нам: В мостиськім повітї (отже українськім) обирають від наших людий при виплатї війскових причинків ц. к. податковим урядом великі гроші на польський лєґіон. Про одну з тих збірок оголошено навіть в "N. Reform-і": "На фонд вдів і сиріт зібрав Валєнти Дзєдзїц 1000 К. у ц. к. податковім Урядї при виплатї причинків." Другою оповісткою в тій самій ґазетї звіщає дня 31. липня с. р., п. Валєнти Дзєдзїц що зібрав на туж саму цїль 350 К.
Дещо про воєнні уряди. Нам пишуть з провінції: Серед всяких воєнних урядів галицької адмінїстрації тяжко визнати ся. Куди лише повернеш ся в селї, то мусиш стрінути якогось "урядника", коли не начальника, чи секретара громади, то певно якогось "комісара" чи то від жнив, чи цукру, чи мила і т. п., або жовнїра з Anbaudirekcion і кождий з них прибирає супроти тебе грізну поставу. А вже острах збирає, як побачиш самого пана Gemeindeverwalter-а. Такого пана мають многі громади, а як де його нема, то над тою громадою має "власть" Gemeindeveiwalter з сусїдної громади. Такому панови підлягають всї "комісарі", а властиво він перебирає в свої руки всї громадські аґенди і його власти та впливам позавидував би певно диктатор російської армії. Так бодай є в Добрівлянах коло Ходорова бобрецького повіту, де "Gemeindeverwalter-ом" є вахмайстер Грицай родом з Бібрки. Сей панок є паном житя і смерти всїх мешканцїв підчинених собі громад. Начальства і ради громадської не признає і сам орудує громадським майном. Всякі громадські доходи, численні і високі, бо сягаючі денно і до 30 К, кари та невиплачуваний громадянам Quartiergeld обертає він на громадську адмінїстрацію, хоч мешканцї оплачують що річно громадські додатки. Він орудує навіть чужим майном: при виплатї війскових причинків стягає гроші на всякі можливі цїли. Є "патріотом", а свій "патріотизм" оказав так дуже, що взяв в свої руки перепровадженє жнив, дарма, що в його плянї є узгляднений лише обшар двірський. Признати треба, що є він дуже здібний, бо взяв ся навіть до торговлї: доставив реставраторови в Ходорові 19 сотнарів бульби (його приятелі кажуть, що виселенцї... зрезиґнували з признаної їм бульби в користь сего реставратора), а панї Грицаєвій в Бібрцї доставив кілька фір муки... Його широка всесторонна дїяльність знана є в ц. к. старостві в Бібрцї і в Quartiermeistenbteilung ч. 9, а жандармерія в Бортниках переслухувала вже в тій справі богато сторін. Так що з того? Він є видно комусь дуже потрібний а висша власть знов пришле низшій "do sprawozdania". — нн.
Дозвіл на привіз бараболї. Міський уряд апровізаційний буде видавати, починаючи від 25. серпня, цертифікати з дозволом на закупно і привіз вчасних бараболь з львівського повіту по 1 кґ. на родину. Бараболю можна буде спроваджувати тільки дорогою колісною. Цертифікати ті будуть видавані тільки за оказанєм лєґітимації на побір муки і виключно тим особам, які виразно вкажуть, в якій місцевости львівського повіту бараболю закупили. Членам консумів цертифікати не будуть видавані, а відбирати їх треба від 25. серпня щодня від 9—12 години в школї Кордецького ч. 11A І. поверх. З днем 20 вересня устане видаванє цертифікатів на привіз, а видані до того дня стратять тодї свою важність. 