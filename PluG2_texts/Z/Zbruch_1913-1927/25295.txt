Війна і гр.-кат. Епископат.

Гр.-кат. Епископат видав отсей пастирський лист:
Наймилостивійший наш Монарх відозвав ся до всїх народів своєї держави, виясняючи причини, які змусили Його на старости лїт виповісти війну Сербії. З надїєю на Божу поміч, з довірєм до народів, над якими від 66 лїт панує, сповняючи по християнськи Богом наложені на Нього обовязки, ожидає, що всї згуртуємо ся довкруги Його престола з вірностию підданих а любовю і вдячностию дїтий, для оборони вітчини*). Важке слово Старця на престолї Габсбурґів найшло і у нас відгомін, на який заслугує.
Настала хвиля, в якій жертвою майна і крови маємо доказати нашу вірність для Його осьвяченої особи, для династиї і престола.
Знаємо добре, що весь наш нарід совісно і сьвято сповнить свій обовязок.
Нїхто з нас не забуде вдячности для сеї Габсбурської австрийської держави, в якій ми найшли свободу віри і народности і розвій нашої національної культури. Ми певні, що не найдеть ся нїхто між нашими людьми, який забув би, що з державою і династиєю Габсбурґів вяжуть нас давні і сьвяті звязи: спільна нам доля і недоля, спільна будучність.
А сповненє обовязку вірних підданих тим лекше, коли на престолї сидить Маєстат улюбленого нам всїм Монарха і Отця, який наш нарід вітцівською любовю пригорнув і все за його добро старав ся і до того добра стільки причинив ся. Знаємо про те, що руські полки сповнять відповідно до давних традиций свої обовязки і хоробро підуть в бій за вітчину.
В тій поважній хвилї Ми, ваші Епископи і Душпастирі, відзиваємо ся до Вас, жовнїрів, покликаних під оружє, і до Вас, що дома лишаєте ся: Нехай Боже слово, наша молитва і наші благословеньства стоять при Вас в хвили сповненя важкого обовязку, злученого може для многих з жертвою житя.
Ви, що у бою що дня наражені на смерть, памятайте заховувати серце чисте від гріха, будьте все готові ставати перед Божим престолом і здавати справу з цілого житя. Хоробро памятайте заховувати серце чисте від гріха, будьте все готові ставати перед Божим престолом і здавати справу з цілого житя. Хоробро сповнїть обовязки! Побіда певна, а справа сьвята!
А Ви, що лишаєте ся дома, усильними молитвами просіть з неба о ласку і Боже благословеньство для тих, що проливають кров за вітчину. Ми всї в руках доброго Отця-Бога, в нїм ціла наша надїя, — надїя, що здорові вернуть наші дїти, які нинї ідуть в огонь, — надїя, що побідимо.
Молїть ся за Найяснїйшого нашого Пана, Цісаря Франца Йосифа. Побожним житєм, здержністю від всякого гріха, від пиянства, людської кривди, нечистоти і всякого дїла, яким Ви могли би неласку Божу на себе стягнути, совісною працею, тим усильнїйшою, коли лишаєть ся мало рук до праці, а передовсїм побожним відвіджуванєм церкви, вимолюйте Божого благословенства для Найяснїйшого Пана, для нашого війска, для тих Братів наших, що будуть проливати кров за вітчину.
Чекають нас місяці тяжкі, повні болїв і хрестів, та опісля ясна побіда і красша доля. Будемо бороти ся за волю нашого народу, за сьвяту справу віри. З нами Бог.
На час війни розпоряджуємо слїдуюче:
1) В кожну недїлю і сьвято, аж до скінченя війни, мають всї сьвященики наших Епархій, так сьвітські як і монахи прилучати до служби дня Службу "Во время бран" за побіду.
2) По заамвонній молитві в Недїлі і Сьвята при виставлених св. Тайнах будуть ся співати Суплїкациї.
3) По кождій такій Службі Божій кождий сьвященик відмовить 3 рази "Отче Наш", 3 рази "Богородице Дїво" і "Под Твою Милость" за Цісаря і війско, за побіду і мир.
4) Церкви що-дня будуть вечером отворені, а отці духовні будуть заохочувати людий до відвиджуваня Ісуса Христа, укритого в св. Тайнах і до молитов. Сьвященики будуть вірним давати можність якнайчастїйшого приниманя св. Тайн.
5) Всїм сьвященикам поручаємо вірних заохочувати до складок, на ранених на війнї на руки Ординарияту для Товариства "Червоного Хреста" і до опіки і жертв над родинами тих, що пішли на війну.
6) Письмо се буде відчитане найблизшої недїлї у всіх церквах епархій.
7) Духовенство не залишить інформувати, як мають старати ся о признану державою денну поміч в часї війни і підтримувати надїю вірних, патріотичного духа, бодрість, відвагу, супокій. Не мають чого бояти ся ті, що ждуть певної сьвітлої побіди.
Благодать Господа Нашого Ісуса Христа і т. д.
*) Тут наводить ся цісарський манїфест.  