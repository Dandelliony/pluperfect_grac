◦ ◦ ◦ ◦ ◦ ◦ ◦ ◦ ◦ ◦

Здвиг чеських Соколів в Берні моравськім відбув ся рівночасно з українським здвигом у Львові. До Берна приїхало в суботу 46 окремих поїздів, які привезли около 30.000 Соколів і гостий. Нїмецькі дневники виступили дуже остро проти президента мінїстрів, що він допускає до наїзду Чехів на нїмецьке Берно і закинули йому славянщенє Австриї. Правительство побоюючи ся ворожої стрічи Чехів з Нїмцями в Бернї, зарядило всї средства обережности. На днї здвигу сконсиґновано в містї 700 жандармів і цілу війскову залогу Берна. Здвиг відбув ся дїйсно спокійно, але скінчив ся перед часом, бо з приводу траґічної смерти архикнязя Франца Фердинанда і його подруги, перервано здвигові вправи в половинї.
Еміґрация до Америки. З Вашинґтону доносять, що іміґраційне бюро обчислило, що в останних 10 ти місяцях прибуло до Злучених Держав 1,038.965 іміґрантів або пересїчно по 2.900 кождого тижня. Фіскальний рік кінчить ся 30. червня, а число іміґрантів, як запевнює бюро, перевисшить усї числа з попередних лїт. Найбільше в сїм році було іміґрантів Італїйців, бо 220.123; друге місце займали Жиди, котрих було 119.634; трете Поляки, котрих було 105.574; дальше було Нїмців 66.073; Бритийців 42.705. Українців зчислено разом з Москалями, прибуло їх разом 40.083, але з уваги, що Українців прибуває сюди далеко більше чим Москалїв, можна числити Українців бодай на 30.000, а Москалїв найвисше на 10.000. Инших Славян (Хорватів, Сербів, Болгарів, Чехів, Словаків) прибуло 65.472; Скандинавців 24.546, Японців 7.432 і Хінців 2.012.
Гостинні виступи львівських бандитів. В місцевости Каса на Угорщинї придержано спільника звісного з перед двох лїт вломника до нафтового бюра у Львові при ул. Сикстуській, звідки украдено тодї дорогоцінности і більшу готівку, Леона Лїпінського, що укривав ся під назвиском Шайкарта. Другого спільника Пєтрашевського засуджено на 8 лїт вязниці.
Страйк дяків. Перед кількома днями відбуло ся у Львові в сали "Народного Дому" велике віче дяків з Галичини і Буковини. Дяки сформулували свої жаданя, які предложнли гр. кат. метрополитальному консисторови та загрозили страйком, на випадок колиб домаганя їх не були сповнені.
120-лїтний старець. B Слободї Вільшанській на Харківщині жиє дїдусь, що має вже 120 лїт. Він дивує всїх своїм здоровлєм і жвавостию, працює на господарстві, добре бачить і чує. Ходив колись воювати з Наполєоном, має здорових дїтий, а сам на своїм віку слабував два рази, не пє і не курить.  