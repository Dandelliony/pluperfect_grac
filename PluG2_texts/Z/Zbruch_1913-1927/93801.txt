◦ ◦ ◦ ◦

Заборона українських наукових викладів у Львові. Товариство українських наукових викладів ім. Петра Могили відповідно до §3. свойого статута зголосило в галицькім намісництві д. 13. жовтня ц. р. програму систематичних наукових курсів в обсягу історично-фільольоґічних, математично-природничих і правничих наук, задумуючи уже коло 20. жовтня почати виклади. Та намістництво відповіло через президію дирекції поліції, що "задля недостачі статутового уповажнення" підписаних під зголошеннєм членів виділу не входить в мериторичну оцінку сего зголошеня і заборонює починати виклади. Опісля при устній інформації заступників Товариства ім. П. Могили в президії дирекції поліції пояснювано сю заборону ще інчим способом: будьтоби до уряджування викладів у Львові, була покликана виключно лише місцева філія Товариства. Однакож оба наведені мотиви заборони не відповідають дійсному станови річи: бо підписані під зголошенєм, заступники Товариства ім. П. Могили д-р Іляр Свєнціцький і д-р Філ. Колесса є дійсними членами головного виділу, вибраного на загальних зборах в падолисті 1913 р. і статут Товариства допускаючи засновуванє філій в нічім не обмежує діяльности головного виділу. Ясно над усякий сумнів доказує це обставина, що хоч львівську філію Товариства ім. П. Могили засновано ще в 1912 р., поліцийні власти і перед війною і ще навіть в часі війни 1917 і 1918 р. приймали зголошення викладів у Львові від головного виділу Товариства і то від того самого виділу, що й тепер в імени Товариства зголосив систематичні наукові курси. Проти цего спинювання статутом запорученої просьвітної діяльности Товариства ім. П. Могили, головний виділ вніс, як зачуваємо, рекурс до Міністерства справ внутрішних в Варшаві.   Звірства у Львові. Перед кількома днями викинено з залізничих домів у Львові 34 українських родин. Нещасні знайшлися серед морозу на вулиці. Батьки цих родин або інтерновані, або на зарібках. Майже рівночасно викинено 7 инших родин з другого залізничого дому. Сталось це на приказ дирекції залізниць. — Оноді вів у Львові жовнір при 12 степенях морозу українського полоненого зовсім босого.   Траґічний випадок американського летуна у Львові. В минулу суботу пописувався один американський летун своїм літаком перед львівською публикою. Нараз літак в воздусі зіпсувався. Летун вискочив з літака і знайшов смерть на камінях польського міста. Горіючий літак впав на палату Потоцького при улици Коперника. Від бензини палата згоріла. Шкода виносить до міліона корон. В згаданій палаті перебував перед роком наш друг Бартлємі.   Богослуження за У.С.С. в Перемишлі. В четвер 27. падолиста 1919 р. відправиться в катедральній церкві в Перемишлі о год. 9, богослуження за всіх українських Стрільців.   Повернули з Домбя. Громадяне: проф. Андрій Сабат і Марко Кабузинський по однорічній неволі в Домбю повернули до Перемишля враз із иньшими членами Української Національної Ради.   Комісія для справ інтернованих. По думці ухвали польської ради міністрів з д. 8. жовтня і 8. падолиста ц. р. прибула до Львова комісія для справ інтернованих та конфінованих Східної Галичини. Комісія урядує в будинку намісництва.   Д-р. Костельник на Денікінівськім Індексі. Між українськими книжками, які Денікін умістив на індексі, знаходиться також збірка поезій нашого поета й фільозофа о. д-ра Гавриїла Костельника.   Жінки при вправах з оружем. В кошарах жіночого військового відділу на вул. Янівській при вправах з крісами застрілено управляючу цим відділом М. Ястшембську.   Нова Рада 