Апарати до голосованя в парлямантї. — Перенесенє почаївської ікони.  — В справі основаня санаторийного товариства — Пригода мінїстра Ґеорґія на "польській" дорозі.

Апарати до голосованя в парлямантї. В Відни під проводом президента д-ра Сільвестра відбуло ся дня 28 . с. м. засїданє парляментарного бюра, на котрім обговорювано проєкт заведеня в парляментї апарату до голосованя системи Найзер-Лєнц. Сей апарат, при помочі котрого голосованє можна перевести дуже скоро, нотує зовсїм докладно вислїд голосованя. На засїданю ухвалили помістити апарат на пробу в салї засїдань парляменту.
Перенесенє почаївської ікони. Волинський архиепископ Антонїй донїс синодови, що ізза повного успокоєня на росийсько-австрийській граници, він уважає можливим перенесенє ікони почаївської Богоматери назад до Почаївської лаври. Ікону перенесли торжественно дня 27. с. м.
В справі основаня санаторийного товариства для хорої на груди молодїжи, відбула ся вчера у Ексц. Митрополита ґр. Шептицького около тригодинна конференция з представниками академічних товариств Білозора від "Медичної Громади" Евгена Коновальця від У. С. С і Ф. Федорцева від "Академічної Помочи" при участи д ра Ст. Федака. Ексц. Митрополит подрібно інформував ся про дотеперішні проби в тім напрямі і признав потребу основаня осібного товариства, яке свою дїяльність посьвятило би боротьбі з туберкульозою серед молодїжи.
Пригода мінїстра Ґеорґія на "польській" дорозі. Мінїстер Ґеорґі заїхав несподївано без заповіди до Калуша і відвідав війскову стаднину в Завадцї. Мінїстер набрав при тім наглядного переконаня що-до лихого стану доріг в калуськім повітї, бо в дорозї до Завадки зломив дишель і вісь повоза. Дорога з Калуша до Завадки виносить пятнайцять кільометрів, будова її була грубо субвенціонована видїлом повітовим в Калуши через довгі лїта, та мимо того знаходить ся вона нинї в такім станї, що мінїстер війни панським повозом і панськими кіньми їхав пятнайцять кільометрів з Калуша до Завадки чотири години з додатком, що поломив повіз і жалував ся перед калуськими властями, що пообивав собі боки і буде мусїв довший час лїчити ся. Подорож мінїстра до калуського повіта буде мати ту користь, що може правительство прийде в поміч бідному калуському повітови в цїли поправи доріг. 