◦ ◦ ◦ ◦ ◦ ◦ ◦ ◦ ◦ ◦

Недоля сезонових робітників. З Кракова доносять: Сезонові робітники щораз частїйше вертають пішки з Прусиї, зовсїм обдерті і голодні. Там нема кому заняти ся ними, тому коли громадно замикають їх в арештах яко волоцюг для відшупасованя до громад приналежности, то сей побут в арештї нещасні вважають спасенєм, бо бодай мають дещо зїсти і де переспати ся. Тепер зелїзнича дирекция не хоче вже давати їм білєтів на поворотну їзду.
Румунська шпіонажа. Pesti Naplo доносить, що звісний в Румунїї і Семигородї рисівник Йосиф Кемпінський перестеріг ґенеральний штаб і мінїстерство війни в Будапештї перед румунськими збігцями, серед котрих богато має бути шпіонами. Кемпінського свого часу також намовляли до шпіонажі. На одній стациї стрінув Кемпінський театральну ґрупу, що вертала з Будапешту, а між ними пізнав переодїтих трох румунських офіцирів. — Тасама часопись доносить, що послїдними часами арештовано в Семигородї богато Румунів, підозрілих в шпіонажі.
Жертва утечі Ґеровських. Czernowitzer Tageblatt з дня 23. с. м. доносить: "Нинї передполуднем застрелив ся вистрілом з карабіна вязничний дозорець Касван. Вистріл було чути геть далеко, на місце збігли ся судові урядники, але застали вже дозорця з послїдними знаками житя. Куля перейшла попід бороду і вилетіла черепом. Тїло самоубийника перевезено до дому його родини. Як довідуємо ся, самоубийство вязничного дозорця в звязи з утечию Ґеровських. Касванови 7. червня, отже в дни утечі Ґеровських з черновецької вязниці, казав один судовий урядник принести кілька книг законів з салї суду присяглих. Сей приказ дано йому около 11. години перед полуднем, отже в часї, коли оба Ґеровські переодягали ся в салї суду присяглих. Дивне було, що Касван не явив ся з книгами, тому є підозрінє, що він був в звязи з утечию. Касван має бути також сим, що то яких чотири тижнї перед утечию братів Ґеровських давав дозорцям вино в вязничім льокали. На основі сих підозрінь мали нинї передполуднем переслухати Касвана". — Czernowitzer Allgetmeine Zeitung з дня 23. с. м. пише, що заступники матери Ґеровських, Фелїциї Ґеровської, внесли до суду просьбу, випустити її з слїдчого арешту за кавциєю. Радна палата, яка має радити над сею просьбою, не заняла що до сего ще нїякого становища. — 3 Петербурга доносять, що там прибули брати Ґеровські. На зелїзничім двірци витали їх націоналїсти.
Українська фабрика в Канадї. В місті Едмонтонї (провінция Альберта) основано фабрику дротяних виробів. Властителем є Українець п. Никифорчук. Фабрика дуже гарно розвиває ся, хоч ще недовго істнує. Вона одержала від міста контракт обвести дротом високий міст на 9-тій улици. Роботу покінчено 12 днїв скорше як була умова. Місто зовсїм вдоволене роботою. Фабрика одержала знова кілька більших контрактів. 