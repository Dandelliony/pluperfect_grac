Лягли головами. — Обманства при військових составах.

Лягли головами.
Андрій Курилас, укінчений студент прав, погиб дня 28. жовтня м. р. на північнім побоєвищи. В боротьбі з відвічним ворогом складає український народ в жертву одного з ідейних й талановитих народних робітників молодого поколїня. Уроджений в 1885. році в Острові коло Ширця, львівського повіта, покінчив Андрій Курилас акад. ґімназию у Львові, де був одним з провідників живого під той час кружкового житя. По матурі записав ся він на правничий факультет, а рівночасно звернув свою увагу на кооперативний рух та відбув студиї молочарства в Данїї. Українська кооперация тратить в погибшім одного зі своїх піонїрів. Він працював довший час в "Молочарськім Союзї" в Стрию, в "Селянській Касї" в Чернівцях, заложив і провадив цїлий ряд сільських спілок та положив визначні заслуги для спопуляризованя ідеї спільництва. Його популярні писаня з сеї области видані частию осібними брошурами, а в більшій части розкинені по всїх галицьких і буковинських економічних та популярних видавництвах. Загалом був він талановитим письменником-популяризатором. Писав приступно і цїкаво, використовуючи вміло своє незрівнане знанє селянської душі і житя. Від ряду лїт появляли ся його працї по всїх майже українських видавництвах. Між иншим був постійним співробітником видань "Просьвіти". Погибший брав при тім живу участь в полїтичнім житю та належав в роках 1910/11 до тїйснїйшого заряду радикальної партиї.
Отся видатна участь в народнім житю, ведена все безкорисно й ідейно, була злучена рівночасно з невимовно тяжкою, майже траґічною долею його приватного житя, здатною зломити найсильнїйшу індивідуальність. В круглім сирітстві, від перших лїт своїх ґімназияльних наук відданий на свої власні сили, борикав ся він цїлий час з материяльною нуждою, заробляючи тяжко лєкциями на кусень хлїба. Унїверситетські часи були для него безпреривним скитанєм та боротьбою за істнованє. Дивним дивом зберігав він і в найприкрїйших хвилинах все ту саму погоду духа і живість ума, які робили його бажаним помічником при кождім дїлї і порадї та неоцїненим другом для всїх приятелів і знакомих. По довгих часах важкої боротьби зі злиднями зближала ся для него хвиля спочинку: Воєнна заверуха захопила його підчас науки до останнього правничого іспиту... В жалем лине нинї до него думка всїх, що його знали, поважали і любили... Обманства при військових составах.
Військовий суд у Відни є занятий карним поступованєм проти многих військових доставників за обманство. В міродатних кругах рішено ужити можливо найострійших средств проти тих елєментів, що в теперішних надзвичайних часах бачать лише добру нагоду до безличного використовуваня публичних фондів, та до збогаченя без скрупулів і без огляду на всї наслїдки, ще з того можуть вийти для армії і держава, для житя і здоровля жовнїрів. За обманства ті грозить як за злочини роти військової сили держави кара смерти через повішенє в певних квалїфікованих случаях, а зрештою тяжка вязниця від 10 до 20 лїт. Військовим властям належить ся повна вдячність і признанє за се, коли будуть в тім случаю можливо найстрогійше поступати. Де через обманства доставників загрожене здоровлє жовнїрів в поли та успіх їх жертв, там найострїйша кара є оправдана. Обманець в доставах робить ворогови в певних случаях більші услуги, як шпіон або зрадник. При великих скількостях доставлюваного материялу військові власти не можуть сейчас сконтролювати солїдности доставника, тому викриті надужитя треба немилосердно карати. За обманьства при доставах арештовано між иншим у Відни Адольфа Неврона, торговельника черевиками, що доставляв черевики з паперовими підошвами. Арештовано співвластительку фірми Карль Штер у Відни за те, що фірма побрала задатки за муку до висоти 100.000 корон, а муки не доставила. В Кракові арештовано радного міського Якова Юдкевича за обманчі манїпуляциї з військовими доставниками, при чім державний скарб стратив понад 800.000 корон. Краківського дроґериста Ерлїха арештовано за обманства при доставі до військових шпиталїв. 