◦ ◦ ◦ ◦ ◦ ◦ ◦ ◦ ◦ ◦

Уконституованє Господарської Комісії "Укр. Парляментарної Репрезентації". Покликані Українською Парляментарною Репрезентацією члени сеї комісії: д-р Евген Олесницький, д-р Кость Левицький, д-р Микола Лагодинський, Василь Стефаник і проф. Роман Залозецький, зібрали ся 11. с. м. у д-ра Евгена Олесницького на констатуюче засїданє під проводом президента Юл. Романчука. На внесенє проф. Романа Залозецького кооптувала комісія одноголосно як членів: о. кан. Т. Войнаровського, пос. Вол. Сїнтгалевича і п. Василя Струка. Опісля вибрано одноголосно: головою комісії д-ра Евг. Олесницького, заступником голови д-ра Костя Левицького, секретарем п. Василя Струка. Рішено відбувати чергові засїданя кожного понедїлка у д-ра Евгена Олесницького. Наслїдком важних і нетерплячих проволоки справ відбула комісія слїдуюче засїданє 14. і 18. с. м. Письма для комісії адресувати: D-r Eugen Olesnyckyj, Wien, VIII. Albertgasse 6. Tür 9.
Український Краєвий Комітет помочи для виселенцїв подає до відома, що в пятницю 22. с. м. відбудеть ся засїданє секції покріпляючої стації в 5. год. по пол. в салї Ставропигійського Інститута, вул. Бляхарська 9. Просить ся о численну участь. — За Комітет: Ол. Кмицикевич.
Нова відзнака. Війсковий дневник Штрефлєра оголошує найвисший приказ до армії і фльоти, яким установляєть ся війсковий хрест Карла, що має бути виконаний подібно до хреста армії 1814 р. На основі того ж самого приказу на стяжках усїх воєнних відзначень має виднїти ордер двох мечів, перехрещуючих один другого. Мінїстерство війни має виробити предложенє, по якому будуть признавані згадані відзнаки.
Виїзд ґр. Тарновського до Америки. Бюро Райтера доносить з Льондону, що уряд заграничних справ згодив ся на прошенє Сполучених Держав і видав дозвіл на подорож австро-угорського амбасадора ґр. Тарновського до Америки.
"Лїґа чужих народів Росії" і п. Донцов. Одержуємо отсе письмо: Заявляю, що я вже не беру участи в дїяльности "Лїґи чужих народів Росії" і тому не беру відповідальности за її дїяльність. Берлїн, 13. грудня 1916. Дмитро Донцов. 