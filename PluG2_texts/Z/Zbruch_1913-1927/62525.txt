◦ ◦ ◦ ◦ ◦ ◦ ◦ ◦ ◦ ◦

Перемиський епископ. Відень 18. лютого 1917. "Wiener Zeitung" оповіщує: Цїсар іменував о. Йосифа Коцилівського, чина оо. Василян. гр.-кат. епископом в Перемишли.
Сїмдесяті шесті уродини пос. Ю. Романчука. Дня 24. с. м. кінчить посол Юлїян Романчук 75 лїт житя. Три чверти столїтя житя, се немалий шмат часу, осягненє того віку уважаєть ся слушно за факт, який заслугує на спеціяльну увагу. Сїмдесяті шесті роковини житя посла Романчука обходять одначе не лише кружок осіб йому найблизших, але також цїлий загал, бож він дві третини свого житя віддав працї над народом і навіть тепер, в осени свого віку, не усунув ся в добре заслужений стан відпочинку. Теперішні відносини в таборі української полїтики, які мають своє жерело в особистих симпатіях і антипатіях, не повинні станути на перешкодї ушанованю достойної особи Нестора нашої полїтики. При сїй нагодї пригадаємо, що в 1913 р. вийшов огляд житя і дїяльности пос. Ю. Романчука п. н. "Юлїян Романчук, перший український віцепрезидент австрійської палати послів. Його житє і дїяльність. В 30-лїтний ювилей його посольської дїяльности".
Цїсарева серед українських інвалїдів. Як доносять віденські ґазети, цїсарева Зита відвідала 12 с. м. товаровий дім, заложений централею товариства "Soziale Fürsorge für erwerblose Frauen und Mädschen" і розмовляла з присутними там жовнїрами-інвалїдами, між якими були Віденцї, Стирійцї й Українцї, питаючи кождого з них, в яких обставинах був зранений. Як цїсар, так і цїсарева говорить по українськи. При декорованю Українських Сїчових Стрільцїв і при инших нагодах уживав цїсар української мови, якої цїсарська пара навчила ся під час свого побуту в Коломиї.
Ухвали парляментарної комісії У. П. Р. "N. Fr. Presse" з 18. с. м. доносить: Парляментарна комісія Української Парляментарної Репрезентації приняла на засїданю 17. с. м. отсї ухвали:
1) Парляментарна комісія стверджує, що У. П. Р. все домагала ся безпроволочного скликаня Державної Ради й делєґації в інтересї австрійської держави, її народів і парляментаризму. Робити сповненє сього домаганя залежним від якихсь умов значить спричиняти ще далї позапарляментарне полагоджуванє таких справ, які на основі конституції можуть бути полагоджувані тільки в парляментї. Треба жалїти, що власне наступники колишньої т. зв. конституційної партії обстоюють як раз таку протиконституційну дорогу.
2) У. П. Р. мусить жалїти, що обі нїмецькі головні партії (див. "Програма австрійських Нїмцїв" в попереднім числї "Дїла" — Ред.) приняли відокремленє Галичини в свою спільну проґраму, по якій Українцї, які прецїнь супроти Нїмцїв, супроти заведеня нїмецької мови як мови зносин, а навіть як мови державної, стояли все на дуже прихильнім становищи, мали би ще більше як доси бути видані своїм національним противникам.
3) Українцї стоять від давна на становищи національної чи національно-територіяльної автономії; теперішних т. зв. коронних країв не можуть вони вважати дїйсно орґанічними, тільки псевдо-історичними, механїчними творами. З окрема Галичина з 8 мілїонами населеня і 78.500 кв. км простору є вже зі становища адмінїстраційної технїки одинокою в цїлій Европі занадто великою адмінїстраційною областю, яка вже хоч би з сеї причини, а ще більше з причини національних, історичних, ґеоґрафічних і економічних повинна бути подїлена на дві окремі провінції.
4) Українцї не домагають ся нїчого иншого, як тільки оставати в тіснім звязку з Австрією, не залежати від елєментів, з якими на основі конституції стоять вони на рівні, тільки знаходити ся в державній безпосередности. При тім домагають ся вони тільки кождому народови належного природного права: бути управлюваним власними урядниками, судженим власними судями, научуваним власними учителями. 