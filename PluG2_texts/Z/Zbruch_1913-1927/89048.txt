◦ ◦ ◦ ◦

Офіціяльне звідомлення з Галицького фронту з дня 2. мая 1919. Поляки почали нині з ранку наступ на наші становища на схід від Львова. Наступ відбито. Наші відділи наступали і заняли Миклашів і Чижки і помимо цілоденних ворожих протинаступів удержалися на нових становищах. Відділи, котрі брали участь в нинішних боях, виконали світло своє завдання супроти переважаючого ворога. Наші старшини визначилися в нинішних боях подивугідною відвагою. Впрочім без змін. Начальник штабу Галицької армії   Оголошення. З днем 1-го мая с. р. випускається з Української Державної Скарбниці грошеві знаки по 25 карбованців і по 10 карбованців, яких вартість згідно з постановами закона з дня 4-го цвітня 1919 р. рівняється 50 і 20 гривням або такій самій скількости корон. З нинішним днем впроваджується в загальний обіг державні бони на 1, 5 і 10 гривень, які посідач буде міг виміняти на гривні в кождім податковім Уряді. Секретар скарбових справ Д-р І. Голубович.   Збірка на ранених жовнірів. Секція несення помочі раненим жовнірам при "Молодій Громаді" влаштовує в неділю 4. мая б. р. збірку грішми по вулицях міста Станиславова на несення помочі раненим жовнірам Українського Війська, які приміщаються в станиславівських лічницях.   Інавґураційна вистава Театру Й. Стадника. У вівторок 6. мая с. р. в салі Тов. Монюшка перша вистава новозорґанізованого театру Й. Стадника, на яку призначена "Казка старого млина", драма на 4 дії С. Черкасенка. На виставі буде присутний автор. Білєти ранше продає Українська Книгарня, а в день вистави від години 5-тої каса театру. Початок вистави точно о годині 6.45 вечором.   Новий український щоденник в Тернополі. В близькому часі розпочинає видаватись в Тернополі великий, щоденний, політичний, економічний і літературний часопис: "Українські Вісти". Часопис стояти-ме на сторожі демократичної державности українського народу, повної самостійности і цілковитої незалежности Української Держави. Державність України — провідня ідея часопису. — Відвічальний редактор-видавець Федір Булат.   Република 