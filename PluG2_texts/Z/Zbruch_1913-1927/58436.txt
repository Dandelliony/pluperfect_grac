По актах в справі Польського Королївства й Галичини.

Прибічна Рада м. Львова
відбула в понедїлок, 6 с. м. в полудне святочне засїданє, на яке запрошеня — характеристична річ! — були підписані не тільки президією Ради, але також львівською делєґацією N. K. N. Засїданє отворив правительственний комісар ради Ґрабовський. По нїм промовляв член Ради Фідлєр, якому Ґрабовський передав провід засїданя. Головну промову виголосив проф. Хлямтач. Ухвалено вислати чолобитну телєґраму до цїсаря і телєґраму до Варшави.
Телєґрама до цїсаря: "Вірна столиця краю складає у стіп найвисшого престола вислови чолобитної і глибокої вдячности за вікопамятний акт історичної справедливости. Благородні слова монарха, що вяжуть сучасні геройські дїла польського війска з прастарою лицарською традицією народу, знайшли сердечний відгук в наших серцях, а оголошенєм незалежного Королївства затїснив Ти, Найяснїйшнй Пане, звязок, який лучить Тебе від більше як пів столїтя з польським народом. Се дає також нам, Полякам, остаючим під скиптром Вашої Цїсарської Величности, запоруку здїйсненя наших змагань і осягненя повноти нашого національного житя".
Телєґрама до Варшави: "Прастарий польський Львів бажає в сїй епохальній для народу хвилї злучити ся в Вами в сердечнім братнім почуваню. Через півтора столїтя співчували ми з Вашою крівавою недолею, подивляли героїв, почитали мучеників. Нинї в кінцї з Вами тїшимо ся Вашою свободою. Нехай в новім Польськім Королївстві віджиють найсвітлїйші традиції народу. Нехай через Вас повстане з руїн наша давна відроджена Польща. Ті бажаня шле Варшаві й Польському Королївству братнє місто, щасливе Вашим щастєм, горде, що пролита кров його синів причинила ся до Вашого визволеня."
Крім того правительственний комісар радн. Ґрабовський вислав до мінїстра внутрішних справ телєґраму з повідомленєм, що "манїфести, які відносять ся польського народу, були повитані в м. Львові з найбільшим запалом і викликали найщирійші почутя незломної вірности і привязаня до Найвисшого Престола й Династії".
Абстиненція українських членів прибічної Ради м. Львова.
Подані телєґрами до цїсара й до Варшави приняла Рада м. Львова одноголосно. Українські члени Ради на засїданю не явили ся. Є се принципіяльна полїтична помилка. Вони повинні були явити ся й забрати голос, щоб зазначити становище українського населеня м. Львова і краю в справі, якій було присвячене засїданє.
Можна було не явити ся прим. тодї, коли львівські Поляки хотїли післати адресу на ювілей Сенкевича; се була — хоч дуже далеко посунена — полїтична чемність.
Але коли в імени Львова говорить ся про справу розширеня автономії Галичини, тодї на прибічній Радї м. Львова повинен був підняти ся також український голос для зазначеня українського становища.
Засїданє соймового польського кола.
Секретаріят польського кола оголошує: Щоб заняти відповідне становище до важних національних справ, презес Білїнський скликав на недїлю 12. с. м. до Кракова соймове коло. На се засїданє одержать запрошенє також польські члени палати панів і члени НКН.
В імени депутації з Польського Королївства,
яка, як відомо, була в державного канцлєра Нїмеччини і в австро-угорського мінїстра заграничних справ, речник депутації ректор варшавського унїверситету Брудзїнський, представляючи домаганє утвореня польської держави, між. ин. сказав:
По нашому переконанню можна се осягнути отсими зарядженями:
1) Номінація реґента для виконуваня повної державної власти на території польської держави.
2) Знесенє границї між обома окупаціями.
3) Утворенє провізоричної державної ради з краєвих польських елєментів як орґану, якого задачею було би: а) виробленє конституції і проєкту законів, б) зорґанїзованє польської державної армії.
4) Утворенє війскового департаменту при Державній Радї і зорґанїзованє будучого польського війска, для якого польські лєґіони творили би кадри.
Останний момент зреалїзованя польської державної ідеї творить проголошенє польського короля, а кінцевою формою воскресеня Польщі є докладне установленє границь при заключеню мира. 