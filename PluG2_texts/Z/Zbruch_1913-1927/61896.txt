◦ ◦ ◦ ◦ ◦ ◦ ◦ ◦ ◦ ◦

Митрополит ґр. А. Шептицький поважно недужий. Відень 1. лютого 1917. "Утро Россіи" з дня 30. ст. ст. грудня 12. н. ст. сїчня, яке саме тепер надїйшло сюди, доносить: "В духовних кругах піднято питанє про переведенє унїятського митрополита Андрея ґр. Шептицького з Ярославля, де його недавно перевели зі Суздальського монастиря, в один із Південних городів тому, що здоровлє ґр. Шептицького викликує серіозні побоюваня". Ф. К.
Відзначінє. За особливо патріотичне і повне жертви поведенє при ворозї відзначені зістали: о. Петро Княжинський, парох в Пасовици пов. старосамбірского золотим хрестом заслуги з короною на стяжцї медалї хоробрости, а начальник громади Тисовиця п. Дмитро Павленко срібним хрестом заслуги з короною на такій самій стяжцї.
У Львові нема Українцїв, тільки є Поляки "без ріжницї віроісповіданя й національности"! Так виходить з святочної промови п. Рутовського, виголошеної в львівській ратушевій салї на принятю, устроєнїм з приводу його повороту. Сказав він: "Львів, який бачив, як филя наїздників кинула ся на місто, яке є ідеалом, вершком мрій ворога, що змагає до забраня сеї польської Руси з її столицею Львовом, щоби вже зовсїм над нами панувати, — Львів знає, що йому грозить і зрозумів дальші наслїдки сеї навали. А що в сїм прастарім патріотичнім Львові польський патріотизм не спочиває тільки в підземелях костелїв і на Личаківськім кладовищи, що правдиво патріотичне є се цїле, велике живе, новочасне місто; що в нїм кождий, від старця до шкільної дїтвори, всї без ріжницї стану суспільного становища, віроісповіданя і без ріжницї навіть части одної національности, яка стала на становищи предків, тих, що бачили будучність народу в унїї, — той Львів від разу зрозумів, що йому грозить... І тому згуртував ся в одній спільній працї в цїли оборони будучности не тільки міста як міста, але в цїли оборони Львова для народу, для Польщі". — Так говорив п. Рутовський, а його неясні слова можна тільки так зрозуміти, що Українцї м. Львова, які проявляли відпорність супроти російської інвазії, се на його думку Поляки "без ріжницї віроісповіданя і народности", а їх відпорність була патріотичним дїлом для Польщі. Можна би хиба побажати п. Рутовському стільки почутя приличности, щоб він не говорив в імени Українцїв м. Львова і не тягнув їх під "спільний дах", — коли він добре знає, що вони про той "спільний дах" думають.
Епископський комітет під проводом епископів лат. обряду зорґанїзував опіку над дїтьми і над виселеними. Із загального звіту того комітету довідуємо ся, що комітет роздав для жертв війни у Східній Галичинї пів мілїона корон і доставив населеню в тій части краю через парафіяльні комітети і консумційні стоваришеня поживи за більше як два мілїони корон. Комітет давав підмоги 100 заведеням, які опікували ся сиротами; виселенцям доставляв одіжи, обуви і харчів та в цїли несеня помочи виселенцям позискував місцеві комітети в повітах: Бохня, Тарнів, Дембіца, Мєлєц, Тарнобжеґ, Ряшів, Стрижів, Самбір і Перемишль. Місцеві комітети одержують від Епископського комітету готову одїж, обув, накривала і до того матеріяли, з яких місцеві швачки шиють одїж для виселенцїв. Епископський комітет видав теж брошуру п. з. "Опіка над виселенцями", в якій між иншим наведено розпорядок мін. внутр. справ з 30 падолиста 1916 р. ч. 60.745, а яку роздано безплатно між виселенцїв. Тепер комітет відкликаєть ся до жертвенности суспільности.
Учительський страйк в пйотрківськім окрузї. Варшавські дневники доносять, що наслїдком учительського страйку в пйотрівськім окрузї здержано науку в 238 школах, 293 учителїв покинуло працю, 40 000 дїтий не побирає науки, з того 12.000 в самім Пйотркові. 