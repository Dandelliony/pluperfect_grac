◦ ◦ ◦ ◦

До Податкових Урядів Західно-Української Народної Републики. Тернопіль 30. Xl. 1918. Заряджує ся виплату належних службових поборів за місяць грудень 1918 р. всім судиям, урядникам судовим, членам державної прокураторії, судовим і вязничним слугам, для котрих формула службового приречення буде через Державний Секретаріят для судових справ окремо видана. Право до побору службових платень утратили лише ті судії, судові урядники, члени державної прокуратори, судові і вязничні слуги, котрі не виконують свого уряду і служби. На дотичній консиґнації має президент окружного Суду і перший державний прокуратор ту обставину виразно ствердити. Др. Ізидор Голубович в. р. Державний Секретар для судових справ    Поміщеннє Державного Секретаріяту військових справ. Державний Секретаріят військових справ містить ся в будинку б. Повітової Ради, вул. Костюшка ч. 3.   Війська напливають. З наспівших досі до Тернополя рекрутів сформовано вже цілий полк, в числі звиш чотирьох тисяч мужа.   Засіданнє Повітової У. Н. Ради. Вчера відбуло ся чергове засіданнє У.Н.Р. в Тернополі, в присутности і співучасти Вп. Президента дра К. Левицького, секретаря військових справ Вітовського, секретаря загран. справ В. Панейка і багатьох делєґатів. Голова П. Карманський, отвираючи засіданнє, повитав Вп. Президента, а відтак просив комісарів і шефів-віддільних урядів зложити звідомленнє з праці і стану поручених їм аґенд. Над поодинокими рефератами була розведена дискусія. Між найважнійшими справами полагоджено справу орґанізації скалатського повіту.   Вісти про Львів. Доносять, що Львів окружено вже нашими військами з трох сторін.   Від Редакції. Тому, що дехто з польського боку робить квестію з нашої нотатки у передвчерашнім (7) ч. "У. Г.", що інтернованнє чи арештованнє деяких невідповідальних чинників приняли сами Поляки рівнодушно, а навіть з вдоволеннєм, заявляємо: Сими словами ми сконстатували тільки успокоєннє сих розважних кругів польського населення, яке лякало ся, щоби провокаторські виступи не думаючих реально одиниць з польського населення не стягнули фатальних наслідків на ціле населеннє польської народности, що відповідає фактичному станови.   Український голос 