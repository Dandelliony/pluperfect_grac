◦ ◦ ◦ ◦

Анґлія навязує зносини з українськими кооперативами. "Times" доносить, що Льойд Джордж іменем анґлійського уряду висказав готовість увійти в зносини з кооперативами радянської України.   Швеція вже торгує з Росією. "Danz. Neweste Nachr." доносять: Торговельні зносини між Швецією і Росією вже розпочалися. Недавно прислано до Штокгольму з Росії 5 міліонів рублів в золоті, як вплату на велике число замовлених Росією рільничих машин.   Похід японських військ на Сибіри. КБ. доносить з Медіоляну: Японське посольство в Римі потвердило відомість про похід японських військ в глубину азійської Росії. "Avanti" накликує цілий італійський пролєтаріят до протесту проти грози нової війни, на яку, на його думку, рішилася не сама Японія, а ціла антанта.   Бої на Криму. З Букарешту доносять: Червона армія згромадила на Криму біля Перекопу величезну скількість артилєрії, аби гураґаном олова і заліза знищити російську добровольчу армію і отворити собі дорогу до Севастополя.   Положення "побідної" Франції. З Ліону доносять: З нагоди створення міжсоюзної фінансової секції виголосив Вівіяні промову, в якій м. и. сказав: Втрата 3 міліонів найкращих синів Франції і знищення 10 департаментів, які творять пяту часть цілої области Франції, завдали нам рану, що робить нас подібним до чоловіка, котрий ходить між здоровими людьми з рукою на тембляку. Маємо право домагатися від наших союзників, аби припильнували, щоби Німеччина виповнила договір та аби союз, скріплений війною остався ненарушений і на дальше, і щоби мирові умови не були ніяк злегковажені.   Анґлія і Італія має визнати совітський уряд. По відомостям, які наспіли до Штокгольму анґлійський та італійський уряди безпосередно по конференції в Сан Ремо мають визнати совітський уряд, що уможливить обом державам ведення торговлі з Росією на велику скалю.   Троцький зложив уряд начального коменданта. "Ізвєстія" потверджують відомість, що Троцький зложив уряд начального команданта армії і зістав головним інтендантом червоної армії.   Не концентрація, тільки переґруповання. "Красная Ґазета" перечить донесення фінських денників про концентрацію рос. військ на границі Фінляндії і твердить, що там переводиться звичайне переґруповання військ.   Соціял-революціонери за совітською владою. "Правда" доносить, що IX. конґрес соціял-революціонерів в Омску визнав владу совітів.   Перерваннє російсько-фінляндських переговорів. Копенгаґа. "Берлінґске Тіденде" доносить з Гельсінґфорсу: Переговори в справі завішення оружя між Фінляндією і совітською Росією наразі перервано.   Боротьби в Альбанії. Льондон. КБ. З Атен доносять, що сторонники Есада Паші обсадили Тірану й усунули альбанське правительство. По завзятих боротьбах заняли Кавалю і Крою. Війська посуваються на Дурацо.   Граничні бої між сербським і мадярським військом. Будапешт. Радіо. Полуднево-слявянське правительство жаліється офіціяльно і в загр. часописах, що Мадяре перейшли демаркаційну лінію та заатакували сербське військо, причім убито сербського підофіцира. Шеф ґен. штабу національної мадярської армії заявляє, що це власне Серби напали Мадярів. Сербська патруля яких 1000 кроків від місцевости Бреггаб стріляла до мадярської патрулі на мадярській території. Ранено тяжко Мадяра Юрія Варґу, котрий небаром помер. Мадярська патруля в обороні ужила оружя, але не перейшла демаркаційної лінії.   Кроваві заворушення в Німеччині. Науен. Радіо. В Білєфельд прийшло до поважних сутичок між військом і робітниками. Кількох робітників заатакувало жовнірів; відділ війська дав сальву до робітників, причім убито одного на місци, а другого ранено.   Страйк в Альзації і Льотаринґії. Париж. Радіо. Страйк в Альзації і Льотаринґії покінчився. Праця почалася вчера наново.   Громадська думка 