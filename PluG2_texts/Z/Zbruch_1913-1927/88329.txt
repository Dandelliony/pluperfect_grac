◦ ◦ ◦ ◦

Переговори Антанти з Україною. П. Падаревскі "нє позваля"!   Як читаємо в краківській "Now-ій Reformi" (ч. 98), поставив п. Дашинський у варшавськім соймі нагле внесення в справі договору Антанти з Україною, домагаючись від польського правительства вияснення: У відповідь на внесення, польський президент міністрів Падеревскі сказав отсе: "Покищо маю честь заявити, що недавно поробив я за посередництвом нашої делєґації в Парижі кроки які застерігаються проти всяких трактатів і умов, заключених з Українцями без відома польського правительства"!   Питання про евакуацію Ростова.   РОСТОВ НА ДОНУ, 6. 3. Військовий круг обговорював на всякий випадок плян евакуації. Військовий круг, правительство і державні установи продовжують працю. На випадок дійсної погрози населення буде своєчасно попереджено.   Мобілізація студентів.   РОСТОВ НА ДОНУ, 6. 3. Виданий наказ про мобілізацію усіх студентів і учнів двох старших клясів. Наказ цей стоїть в звязку з військовим становищем на Дону. КАТЕРИНОДАР, 6. 3. При участи анґлійських офіцирів-соціялистів вийшли на анґлійській мові дві ґазети, "Знамя Труда" і "Робоче Знамя".   Анґлія й Сочинський конфлікт.   ТИФЛІС, 5. 3. Представник Анґлії ґенерал Вакер 19-го лютого повідомив Грузинське Правительство, о тим, що згідно одержаної ним телєґрами від союзного командування в Цар-Городі, британське правительство наказало ґенералу Денікіну негайно вивести свої війська з Сочинського округа.   Жидівське питання на Мировій Конференції.   НАУЕН, 2. 4. В бюрі уряду заграничних справ для переговорів мира відбулася 30. марта нарада над жидівським питаннєм. Комісія для справ жидівських поставила слідуючі домагання: Рівноправність жидів у всіх краях світа, усуненнє всіх законів, розпоряджень і постанов, які сю рівноправність ограничають; національна і культуральна автономія в новоутворених державах відносно до їх числа. Наданнє Палестині таких політичних, адміністрацийних і економічних условин розвитку, щоб єї розвій був запевнений. Відшкодованнє жертв погромів через відповідні держави. Установленнє інтернаціонального комітету, який би мав за ціль стати насторожі, щоб ухвали мирової Конференції в справах жидів були всю їй переведені в життє.   Справа виладування польських військ в Ґданську.   ЛЬОНДОН, 2. квітня. Насильне перепровадженнє виладування польських військ в Ґданську, чим грозить париский "Темпс", зробить всі доперішні праці над миром Аліянсу, о скільки він числить на поміч Німеччини на переведеннє своїх ухвал — безуспішними. Бо виладуваннє польських військ в Ґданьску без попередної згоди Німеччини і без даня ґваранції о нетикальности німецької території здемаскувалось як далеко ідучі є Eroberungspläne Франциї що до Німеччини. Себ могло бути причиною до поновлення ворожнечі, і булоб звільненнєм від сих зобовязань, які Німеччина дала Антанті в надії на тревалий мир.   Український голос 