◦ ◦ ◦ ◦ ◦ ◦ ◦ ◦ ◦ ◦

Вісти з Росії.
Звільненє від війскової служби 43-лїтних.
ПЕТРОГРАД (Пет. аґ.) Правительство зарядило звільненє з активної служби всїх жовнїрів, що числять 44 лїт житя.
"Аґітація Лєнїна стремить до дезорґанїзації краю".
ПЕТРОГРАД (Пет. аґ.) Хоча виконуючий видїл робітників і жовнїрів ствердив, що аґітація Лєнїна і його приклонників стремить до дезорганїзації краю, то одначе постановив до часу, доки ся аґітація задержить характер пропаґанди, протиставити їй власну ситуацію, передовсїм в пресї і війску.
Інвалїди домагають ся дальшого веденя війни.
ПЕТРОГРАД (Пет. аґ.). Раненї і інвалїди, що лїчать ся в Петроградї, урядили 29. с. м. перед пол. велику манїфестацію. Зі всїх шпиталїв столицї мимо дощу і снїгу рушили їх ряди до казанського Собора з хоруґвами і написами, які домагали ся дальшого веденя війни. Інвалїди, які не могли йти пішки, їхали возами і самоходами. Манїфестація викликала велике вражінє на населенє.
Комітет депутатів робітників і салдатів не приймав у свою раду Алексинського.
ПЕТРОГРАД (Пет. аґ.) Виконуючий комітет ради депутатів робітників і салдатів не приняв услуг б. посла до другої Думи Алексинського, який просив, щоби йому вільно було ввійти у раду. Візвано Плєханова, щоби брав участь в засїданях виконуючого комітету.
Війна з Америкою. Охорона австро-угорських інтересів.
ВІДЕНЬ (Ткб.) Нове управильненє охорони інтересів монархії в неприятельських краях, спричинене зірванєм зносин з Зєдиненими Державами, покінчено тим, що в Солуни в місци Зєдинених Держав обняв охорону австро-угорських інтересів тамошний османський конзулярний уряд, а охорону ромунських інтересів в Австро-Угорщинї обняла Швейцарія.
Невтральність Бразилії.
ЖЕНЕВА (Ткб.) Швейцарська аґенція доносить з Парижа, що Бразилїя оголосила свою невтральність у війнї Нїмеччини з Зєдиненими Державами.
Авдієнції у цїсаря.
ВІДЕНЬ (Ткб.) Цїсар приняв нинї (29 с. м.) на окремих авдієнціях ґен.-полковника Пфлянцер Бальтіна, мінїстра краєвої оборони Ґеорґія, полевого маршалка пор. Гордта і мінїстра заграничних справ Чернїна.
Успіхи морської війни.
ВІДЕНЬ (Ткб.) В місяци мартї після остаточного обчисленя знищено наслїдком воєнних заряджень осередних держав загалом 450 кораблїв.
КРІСТІЯНІЯ (Ткб.) Париські кореспонденти тутешних дневників доносять, що француська преса з 18. цвітня в многих місцях стверджує, що положенє коалїції наслїдком дїяльности підводних суден є дуже поважне. 