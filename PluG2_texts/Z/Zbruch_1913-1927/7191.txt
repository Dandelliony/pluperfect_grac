Склад росийської думи. — Дїти XX. столїтя. — Проти газардової гри у Франциї. 

Склад росийської думи. Після опрацьованя комісаря думи бар. Ферзена є тепер в думі 439 послів, 3 уступило, а 4 з великого князївства фінлядського постійно бракує. З загального числа послів є 383 православних, 21 католиків, 13 протестантів, 7 магометан, 4 вірмен, 3 жидів, 2 менонїт, 2 старообрядовцї та по однім сектарів, молоканів і караімів. Після народности є 366 Москалїв, 18 Поляків, 9 Українцїв, 9 Нїмцїв, по 5 Литовцїв і Татарів, по 4 Білорусинів і Вірмен, по 3 Жидів і Молдаван, по 2 Греків, Естонцїв, Лотишів і Ґрузинів, по 1 Туркменів, Лєзґінів, Шведів і Караїмів. Після образованя є з висшим образованєм 217, з середним 118, з низшим 75 і з домовим 29. Шляхти є 218, бувших урядників 160, селян 77, представників духовенства 45, козаків 15, двірських 24. Земських власників є між послами найбільше, бо 249, власників міських 82, адвокатів 35, лїкарів 9. Найстаршим з послів є Швед В. Вінберґ, уроджений в роцї 1836. Наймолодшими з послів є амурський козак Ґамов і волинський Лєлянов, уроджені в роцї 1886. Теперішна дума числить 31 комісий, всяких є 8 постійних, а прочі тимчасові. Декотрі посли є членами десятьох комісий, але вісьмох є таких, що до жадної комісиї не належать.
Дїти XX. столїтя. Пештенський підприємець Еренвальд, вернувши вечером 8 проходу до дому найшов свойого З лїтного синка і півторарічну донечку, як лежали непритомні. В мешканю чути було ґазом, а курок від ґазу був відкручений. З трудом удало ся прикликаним лїкарям привести дїтий назад до житя. Трилїтний синок оповів, що хотїв собі і сестричцї відібрати житє з жалю, що мама не взяла їх на прохід. Синок впав на таку думку, чуючи при обідї оповіданє батька, що хтось там поповнив самовбийство вдихаючи ґаз.
Проти газардової гри у Франциї. На одному з передостанних засїдань француського парляменту йшла горяча дебата над внесенєм консервативного посла Пію, який домагав ся замкненя льокалїв газардової гри у Франциї та цофненя всїх дотеперішних відповідних концесий найдальше до шести місяцїв. Се внесенє горячо поборювали мінїстер фінансів і чимало послів. Заступник департаменту Бас Альп говорив : "Коли замикаєте льокалї газардової гри у Франциї, то можете замкнути також і Монте Карльо. Монте Карльо мало в 1912 роцї 47 мілїонів доходу. Колиж забороните газардову гру в Ментонї, Нїццї і Каннес, так Монте Карльо зараблятиме не 47, а 300 мілїонів". Вкінци палата рішила взяти під розвагу внесенє посла Пію, яке передтим розглянуть ще в буджетовій комісиї. 