◦ ◦ ◦ ◦

Петлюра про положення на Україні.   Радіо з 14 ІІІ. Полева стация через Жмеринку до Берліна для українського посла при німецькім правительстві Gerona Porscha. Секретар ґенерального отамана Петлюри подає між иньшими і положеннє на Україні в цих словах: Загальне положення є тяжке але зі сторони населення зауважуєся реакцію проти большевиків, головно на Волині — яку наші війська освободили від большевицьких банд. Большевики зрабували населеннє і все добро вивезли до Росії.   Миколаїв в руках большевиків.   МОСКВА. Радіо з 14. ІІІ. До совіта народних Комісарів України і Великоросії. Нині 12. марта зістав червоною совітскою армією взятий Миколаїв. Вся городска власть перейшла в руки совітів робітничих депутатів. ОДЕСА. Радіо з 16. ІІІ. 25. лютого (старого стилю) зістав Миколаїв і Херсон занятий большевиками.   З Одеси.   В Одесі цілковитий брак топлива, елєктрична централя стоїть, місто в темряві, трамвай не ходить вже три тиждні, водопроводи також, панує загальна паніка, настрій грізний і нервовий. Що не будь викликує стрілянину. Буржуазія платить величезні суми за можність дістати парохід, який іде до Сальонік або Константинополя.   Перший американський транспорт поживи.   ПАРИЖ, 15. марта. Перші транспорти поживи з Америки, находяться вже в дорозі. Кораблі везуть збіже, товщі, мясо, чай, каву, риж і корінні товари. Американське правительство назначило головним уповномоченим ґенерала Говера. Він в найблизщих днях зачне свою роботу і заложить американські експозитури поживи у Відні, Будапешті, Рєці, Трієсті, Празі і Любляні. Розділ средств поживи розпічнеться з днем 1. цьвітня.   Скорий мир.   БЕРЛІН, 15. марта. "Kölnische Zeitung" подає заяву міністра Пішона, що мир з Німеччиною буде прискорений. Відпаде зовсім "вступний мир" а буде заключений мир трівкий.   З Польщі.   КИЇВ. Радіо з 14. 3. До Київа дійшли відомости о взмаганнюся ревоційного руху в Польщі. В Варшаві відбулися величезні демонстрації робітників проти правительства Пілсудського. Демонстрації кінчились часто бійкою з поліцією. Подібні виступи були у всіх більших центрах Польщі, як в Лодзі, Радомі, Ченстохові. Цей рух переноситься і до армії. Польські власти перевели масові арештовання; в Берестю литовськім арештовано навіть представителів правого крила партії П.С. (польських соціялістів).   Український голос 