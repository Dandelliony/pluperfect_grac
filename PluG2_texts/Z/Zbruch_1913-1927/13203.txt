Сконфіскований Шевченко. Причинок до істориї росийської некультурности.

У свій час у нас сповіщалось коротко про постанову петербурської судової палати в справі Кобзаря Т. Шевченка. Тепер одержавши докладні відомости, подає Рада текст рішеня з деякими скороченями.
Петербурська судова палата 23/28 мая постановила жниги на „малороссійскомъ нарѣчіи” під заголовками: І) Т. Шевченко. Твори. В двох томах. Том перший. Кобзарь. Під редакциєю В. Доманицького з житєписом, портретом і 53 малюнками Н. Ткаченка та С Дудїна. Виданє В. Яковенка. Спб., ц. 1 р. 10 к.; 2) Т: Шевченко. Кобзарь. Третє повне вид. під ред. В. Доманицького. З портр. і житєписом, ц. 60 коп. Спб. 1910; 3) Т. Шевченко. Кобзарь. Друге виданє „Общества имени Т. Г. Шевченка для вспомоществованія нуждающимся уроженцамъ южной Россіи, учащимся въ высшихъ учебныхъ заведеніяхъ С.-Петербурга” та благотворительнаго общества изданія общеполезныхъ и дешевыхъ книгъ". Спб. XXXII — 612 стр., ц. 60 к. 1908; 4) Т. Шевченко. Кобзар. Друге виданє (тих-же товариств). XX— 634, ц. 1 р. 50 к. 1908; 5) Т. Шевченко. Кобзарь. Друге вид. (теж тих товариств). З трема портр. Спб. XX—634. ц. З руб, 1908, пустити до розповсюдженя, але після виключеня таких місць: 1) частин віршу „Сон": а) починаючи словами: „Самъ изволить сегодня гуляти" і кінчаючи словами: „Веселися лютий кате, проклятий, проклятий!” і б) почин. слов.: „Неначе з берлога медвідь вилїз" і кінчаючи словами: „Я перелякав ся, та й прокинувсь"; 2) частин віршу „Великий льох": а) всього роздїлу під заголовком „Друга душа", б) у розділї під заголовком „Третя душа", починаючи словами: „Я глянула, усьміхнулась" і кінчаючи словами: „Голодна вовчиця„, в) слів „Е, сестрицы, много! Три указа накаркала на одну дорогу" і г) почин. слов.: „І я люта, а всетаки того не зумію" і кінчаючи словами: „І ви — наші, і все — наше, і гоже й не гоже!"; 3) частину віршу „Кавказ": а) почин. словами: „За горами гори" і кінчаючи — „І нашим батюшкам — царям! Слава!", б) почин. слов.: „Що цар якийсь то" і кінчаючи: „От бачите, які у нас на небі!" і в) почин. слов.: „І тебе загнали, мій друже единий” і кінчаючи: „З московської чарки московську отруту"; 4) частини віршу „Холодний яр", почин. слов.: „Не ховайте, не топчіте сьвятого закона" і кінчаючи: „За отечество! Їй Богу, овеча натура!”; 5) частини віршу „Царі": а) починаючи словами: „Хотїло ся-б зігнать оскому” і кінч.: „І ми-б подержали в руках сьвято-помазану чуприну" і б) почин. словами : „Так отакиї-то святиї оті царі!" і кінчаючи: „Та ревностно в новій лівреї, заходимось царів любить"; 6) у вірші „Неофіти" слів: „Не говорить нї сам сивий Верхотворець, нї його святиї помощники, поборники, кастрати нїмії"; 7) частини віршу „Юродивий"; 8) частини віршу „Слава", почин. слов.: „Та менї про те байдуже"; 9) частини віршу „Я не здужаю", почин. слов.: „Царь Микола її приспав" до кінця сього віршу; 10) частини віршу: „Во Іудеї, во дні они” після слів „Щоб тільки в Віефлеємі била малих рабів" ідо кінця віршу; 11) поеми „Марія”; 12) частини віршу „Осії глава XIV", почин. слов.: ,;І додай такеє слово їм додай”, до кінця сього віршу; 13) частини віршу „Молитви”: а) почин. слов.: „Царям, всесвітнім шинкарям” і кінчаючи: “I пута кутиї пошли", 6) почин. слов.: “Царів кровавих шинкарів” і кінчаючи „В склепу глибокім замуруй!"; в) слів: „Тим неситим очам земним богам, царям", г) слів.: „Все на світі не нам, все богам тим, царям"; 14) віршу „Гимн чернечий"; 15) віршу „Світе ясний, світе тихий"; 16) віршу „І Архимед і Галилей"; 17) віршу „Саул"; 18) частини віршу „Хоча лежачого й не бьють" починаючи слов.: ,,Чи псами... з мінїстрами рабами" до кінця сього віршу; 19) у віршові „О, люди, люди небораки;" слів: „Царям, царятам на землі"; 20) частини віршу: „Якось-то йду я уночі”, почин. слов.: ,,Як би то, думаю" і кінчаючи: „Псарі з псарятами царять", і 21) частини віршу „Бували войни" почин. словами: „І виростуть, і без сокири" до кінця віршу.
Таким чином цілком заборонено пять віршів і одну поему та 15 віршів заборонено частками, так що часто, те що лишилось губить свій зміст, думку. Всього заборонено 1491 рядів, що складає біля 6½% всього „Кобзаря".
Здавалось би, що після такої постанови справа судова великої книги страдника поета скінчена, але у висше наведеному переліку видань Кобзаря не згадано першого повного виданя і тепер довідуємось, що по постанові петербурського комітету 30. червня сього року накладено арешт на книгу Т. Шевченко. Кобзар. Виданя „Общ. им. Шевченка для вспомож. нужд. урож. южной Россіи" ще 1906 року і постановлено потягнути видавців до карної одвічальности перед суд. Се перше виданє ріжнить ся від другого й третього сим, що в ньому на один вірш „Човен" менше.  