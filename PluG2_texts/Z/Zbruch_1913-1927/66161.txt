У. П. Р.

Відень, 16. мая 1917.
Вчора і нинї відбували ся у Відни наради повної Української Парляментарної Репрезентації, на яких явились пп. Романчук, Лев, Бачинський, Загайкевич, Днїстрянський, Колесса, Кость Левицький, Лев Левицький, Лагодинський, Онишкевич, ПетруШевич, Сїнгалевич, Цегельський, член палати панів гофрат Горбачевський, а з бувш. послів сойм. о. Метеля і д-р Перфецький.
Полїтичний звіт предложив голова п. Романчук. По дискусії принято до відома і одобрено всї полїтичні кроки У. П. Р. за час від останного засїданя до половини мая с. р. Зокрема одобрено становище президії супроти у акту з 5. мая с. р.
З черги вислухано реферату п. Цегельського і переведено дебату над відношенєм закордонної України і над привітом для визвольних змагань наших закордонних земляків.
По рефератї п. д-ра Костя Левицького принято до відома звіт комісії господарської У. П. Р. і одобрено виступ українських членів прибічної ради Централї для господарської відбудови краю.
На основі реферату п. Петрушевича і корреферату п. Перфецького принято з признанєм до відома звіт комісії для евакуованих і утїкачів про її заходи в справі полїпшеня долї сих нещасних.
Справу приготовлень до парляментарної сесії і тактики в парляментї реферував д-р Евген Левицький, після чого вивязала ся довша дебата.
Ухвалено отсї резолюції:
I. В заграничній полїтицї У. П. Р. заступає погляд, що при лїквідації теперішної світової війни будуть рішати не тільки успіхи воєнної сили, але також ідеї людськости, полїтичної свободи, демократії і права самоозначеня народів, і стверджує з вдоволенєм, що демократичний український нарід від віків змагав до здїйсненя сих ідей і до нинї — мимо всїх перешкод і переслїдувань — остав вірний сим ідеалам.
II. Відповідно до сього буде У. П. Р. в надходячій сесії австрійського парляменту, якого скликанє витає вона зі щирою радістю, старати ся дїлати в тім напрямі, щоби всї односторонні змаганя, які мають за цїль геґемонїю деяких австрійських народів над иншими, як противні австрійській державній думцї і духови часу Европи, яка відмовляєть ся, були раз на все понехані, а за те щоб австрійська держава була перебудована на основах дійсної демократії і права самоозначеня і самоуправи всїх народів — як в цїли забезпеченя істнованя і дальшого розвитку могучости монархії в зміненій Европі, так і для добра всїх націй, що творять державу.
III. По думцї сього конституційного і свободолюбного погляду У. П. Р. з вдоволенєм витає заповіджене Його Величністю цїсарем Карлом І. за часу правлїня Кербера зложенє цїсарської присяги на охорону основних державних законів і конституційности і бачить в сїм не тільки вдержанє рівности між обома державами, які творять монархію, але також основу сподївати ся, що всї змаганя до здїйсненя ріжних односторонних домагань з виключенєм конституційної парляментарної дороги будуть в кінцї самими інтересованими партіями понехані як безоглядні і власне через те буде забезпечений рішаючий вплив парляменту і втїленої в нїм народної волї на внутрішну полїтику держави і посередно на заграничну полїтику монархії.
IV. Супроти теперішного правительства ґр. Клям Мартінїца У. П. Р. стверджує, що воно в відношеню до українського народу недодержало свого приреченя руководити ся виключно австрійською державною думкою і всї австрійські народи трактувати однаково, та що воно зокрема в справі відокремленя Галичини вело одностороннї переговориз польським колом і приняло на себе зобовязаня, не вислухавши Української Парляментарної Репрезентації цїлого українського населеня Галичини і не повідомивши її про односторонно приняті зобовязаня. З сеї причини У. П. Р. постановляє заняти проти сього правитсльства в парляменті рішуче становище.
V. В справі російської України принято отсю резолюцію:
У. П. Р., слїдячи з найщирійшими братерськими почуванями і найживійшим зацїкавленєм величавий нацїонально полїтичний рух в російській Українї, витає його з його силою і полїтичною зрілістю, з якою він, чіслячи ся з істнуючими полїтичними умовами і данини можливостями, виставив прапор автономії України і вмів з'єднати під ним як усю інтелїґенцію, так і найширші народні маси.
Почуваючи свою національну єдність з Українцями Росії, УПР. пересилає найвисшій національній власти російської України, Українській Центральній Радї в старинній столицї і серцї України, славетнім Київі, братерський привіт українського народу Австрії і висловляє своє глибоке переконанє, що цїла українська нація, ступивши раз на певний шлях національного визволеня, спільними силами всїх своїх частий осягне загально український ідеал певного національного самоозначеня. 