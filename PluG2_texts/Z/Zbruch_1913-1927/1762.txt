Голоси про ситуацию. — Заворушеня в турецькій армії. — Становище Росиї. — Українські катедри повиснуть у воздусі. 

Голоси про ситуацию.Париські часописи вірять у відновлене війни на Балканї. Щодо вислїду нової війни заявляють, що великі держави як передше так і тепер виступають солїдарно. Petit Parisien в статї „Ради для союзників“, пише, що Європа доси виключно давала поради Туреччині. Кіяміль паша виявив богато прихильнїйше становище, нїж сего сподївали ся, тому тепер є обовязком союзників не перетягати струни, а коли союзні держави будуть помірковані в своїх домаганях, то певно прийде до мира дуже корисного для них. Статя вказує, що в франкській опінїї вже наступив зворот.
Льондонська преса висловлює переконанє, що великі держави не можуть уже перешкодити війнї, але Нїмеччина і Франция поручили своїм амбасадорам в Софії, щоби вплинули в поміркованім дусї на балканські держави.
Daily Telegraph пише, що Порта нївідки не дістане гроший, може лише апелювати до попертя богатих магометан.
Die Zeit доносить з Білгорода, що Сербія за поміч, котру мав тепер дати Болгариї, буде домагати ся Монастира.
Koelnische Zeitung доносить, що комендант Адриянополя заповів, що по скінченю війни помаширує з війском до Царгорода, щоби почислити ся з сими, котрі спричинили убитє б. мінїстра війни Назіма паші.
Частина росийської преси нападає на Новое Время за його войовничі статї і зазначує, що інтерес Росиї, отже власної вітчини мусить іти перед інтересами балканських держав.
Daily Telegraph пише, що від 1912 р. істнує тайа війскова росийсько-болгарська конвенция, котра накладає на Росию обовязок підпомагати Болгарию під певними услівями.
Заворушеня в турецькій армії.
Kölnische Zeitung доносить з Царгорода, що в турецькій армії панує що-раз більше заворушене ізза убийства Назіма паші.
На лїнї Чатальджі маршалок Фуад паша збирав точні вісти про назвища і відносини сих офіцирів, що взяли участь у послїднім замаху в Царгородї.
Курдийські війска, що є під Царгородом на азийськім березі, відмовили послуху приказам нового везира, бо не признають нового правительства.
Становище Росиї.
Petit Parisfon приносить з Петербурга опінію одного визначного росийського дипльомата, котрий заявив, що Росия в балканській справї доти заховає невтральність, доки котра з великих посторонних держав не намагати-ме ся заінтервенїювати з кривдою для балканських держав.
Українські катедри повиснуть у воздусі. Обговорюючи зміст останнього польсько-правительственного проєкту відручного письма цїсарського в справі українського унїверситету, орґан подоляцько - вшехпольський украіножерна Rzeczpospolita висловлює своє вдоволенє таким полагодженєм і пише між и.:
„Отже полагодженє справи нинї вже будь-щобудь певнїйше. Одначе полагодженє се ще не зовсім певне і безпечне. Передовсїм тому, що виділенє українських уряджень з львівського унїверситету в р. 1916 вправді вже постановлене, одначе їх уміщенє себто означенє місця осїдку має бути порішене окремим розпорядженєм. А дальше тому, що без огляду на все конфлїкт конституцийний може вибухнути в р.1916 по збільшеню числа українських катедр, коли на їх виділенє і уміщенє зажадає ся від ради державної покритя в буджеті. Одним словом річ дуже можлива, що в р. 1916 українські катедри з причини неозначеня місця як і з недостачі кредиту, повиснуть у воздусі...“     