◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з дня 17. сїчня.
Війна на Сходї. Ґрупа війск Макензена: Коло Ваденї висунені наперед турецькі війска охоронні взято назад перед переважаючими неприятельськими силам, на головну оборонну лїнїю. Неприятельській наступ на наші становища у віддаленю около 2 км. на захід від Вадені задержано нашим запірним огнем.
Фронт архикнязя Йосифа: Між долинами Касіну і Шушіта Росіяни і Ромуни із значними силами перейшли до наступу. Неприятелеви повелось усадовити ся на однїй горі, коли на инших частях фронту його зовсїм відперто.
Фронт Баварського князя: На фронтї ц. і к. війск не було нїяких подїй.
Війна з Італїєю. На височинї Красу і в долинї Віппах віджила на ново дїяльність артилєрії.
Війна на Балканї. Положенє не змінило ся.
Воєнні комунїкати нїмецького ґенерального штабу з дня 17. сїчня.
Західний терен війни. Фронт наслїдника баварського престола Руппрехта: На кількох місцях скріпило ся завзятє артилєрійського бою. В луцї Іперн наші батерії здавили відразу підпринятє неприятеля. Коло Leurs повели ся виправи наших стеж, так само як і біля Guedecour і на захід від Рeronne з них приведено 27 бранцїв і 1 машиновий кріс.
Ґрупа війск нїмецького наслїд. престола: Після вдатного розсадженя вдерла ся генноверська піхота і піонїри до неприятельського становища на горах Комбрес і після побореня залоги ровів вернули з кількома бранцями до наших лїнїй.
Східний терен війни. Фронт баварського князя: Після сильного огня артилєрії наступили пополудни сильні атаки на наші становища на південь від Сморґоня, які відперто. Неприятеля, який на вузкім кусни фронту вдер ся, відкинено. Становище без виїмку є в наших руках. Численні убиті Росіяни вкривають боєвища. Підчас ночі відперто на кількох місцях йдучі до наших лїнїй стежні віддїли і підїзди.
Фронт архикнязя Йосифа: У східних Карпатах війска наступаючі нїмецьких стрільцїв, що стоять на Коменїя, на північ від Золотої Бистрицї, привели з неприятельських ровів кількох Росіян і 1 машиновий кріс. Між долинами Касіну і Шушіта продовжали Росіяни і Ромуни наступи завзято і з великими масами проти становищ, які їм видерто в послїдних боях. Повелось їм усадовити ся на одній горі, на всїх инших місцях відперто їх і завдано їм великі кріваві втрати.
Ґрупа Макензена: На багнистім низу між Браїлою і Ґалацом взято назад відповідно до приказу висунені на перед турецькі сторожі коло Вадені перед переважаючими неприятельськими силами. Російські віддїли, що посували ся проти Лябуртеї здержано нашим артилєрійським огнем.
Хоч лиха погода в грудни обмежувала значно дїяльність летунів, повело ся нашим летунам і оборонним віддїлам проти лїтаків завдати неприятелеви значні втрати. Ми втратили 17 лїтаків. Наші неприятелї втратили їх 66, з того у воздушній боротьбі 48, з приводу зістріленя з землї 16, з приводу примусового злету в низ 2. З того є в наших руках 22 лїтаки. Поза неприятельськими лїнїями, як можна було переконати ся, впали 44 лїтаки. 