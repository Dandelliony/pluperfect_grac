Найбільший панаміст у сьвітї. — Сім осіб під звалищами — Найбільший зелїзничий дворець — На „Академічній Громаді“ — Розпадаєть ся насильно склеєна спілка — Бузьки в зимі. — Регабілїтация княгинї — Стрілянина селян. 

Найбільший панаміст у сьвітї. Проти угорського президента міністрів д-ра Люкача виступив бувший секретар державний Золтан Дезі із незвйчайно тяжкими закидами, які квалїфікують, його на найбільшого панаміста сьвіта. Закиди Дезія розпадають ся на кілька ґруп. І так після доказів Дезія Люкач продовжив сільну змову в 1910 р. під тим услівєм, що уг. Товариство Банкове і Торговельне мало виплатити скарбови угорському суму 3 мілїонів. Однак на бажанє д-ра Люкача те товариство зложило згадану суму не в скарбі державнім, але в касі виборчій правительственної партиї працї. Дальше заключив той сам Банк в р. 1912 умову в справі акциї полудневих овочів, котру однак розвязав. В процесї, який з того повстав, банк упав. Тоді Люкач зобовязав ся виплатити банкови суму 1 600.000 кор., яко відшкодоване під услівєм, що половина тої суми буде вплачена до виборчої каси народної партиї працї. І так стало ся. Той сам банк заключив також умову з державою в справі материяльного попираня домового промислу. Перед відновленєм тої умови остерігав сенат промисловий правительство та д-р Люкач як мінїстер скарбу в р. 1910. мимото відновив умову під услівєм, що банк виплатить виборчій касї партиї працї суму 150.000 К. В другій ґрупі закидів говорить ся про те, що директор помічних урядів в президиї мінїстерства Казар з порученя державного секретаря Єсенського пересилав старшим жупанам переказами почтовими гроші на робленє виборів. В третій ґрупі закидів обговорює Дезі заходи д-ра Люкача, які він робив, щоби Товариство перевозу пакунків, не перевозило наших — правительству ґазет, але кидало їх в Дунай, бо лежить в інтересї держави, щоби деякі часописи не доходили до загалу.
Коли Т-во не хотіло на се згодити ся, то д-р Люкач впливав на него через тодїшного мінїстра внутрішних справ, а вкінци заложив і протегував акц. Т-во достав. Д-р Люкач визначував ся при продаваню державі домів. Дві реальности куплені ним в Златній за 200 К. продав він державі в 1910 р. за 100.000 К. Вкінци закидує Дезі д-р Люкачеви, що він ставши мінїстром скарбу, не зложив безпроволочно достоїнства президента в інституциї клясової льотериї а тільки в мартї 1911 р. вичеркнено його з фінансового реєстру. Правительство — що зовсїм зрозуміле — видало комунїкат в якім опрокидуе всї закиди Дезия, але він вже загодї відфотографував документи,, що мають доказати грошеві надужитя президента мінїстрів Люкача та післав фотографії до Відня, де один з знатних політиків має — як доносить часопись Vilag — предложити їх цїсареви...
Сім осіб під звалищами При ул. Жовківській вибудував собі Бенцін Краль триповерхову камяницю. Одначе архітект, що вів сю будову, попровадив її так недбало, що сеї ночи розсипав ся великий кусень муру сего будинку та роздавив своїм тягзром дах і повалу поверхової хати під ч. 76., в якій мешкала в одній кімнатї родина жебрака Ів. Бодека, зложена із семи осіб Повала придавила всїх сплячих мешканцїв, так що їх ледви добуто зпід звалищ. Тяжко ранено Бодека, котрий є ще до сього спаралїжований, відставлеяо до шпиталя, а прочі особи потерпіли лекші контузиї.
Найбільший зелїзничий дворець у сьвітї віддано до публичного ужитку сеї недїлї в Новім Йорку. Здвигненє його коштувало 720 мілїонів корон, як до сього вчислити й цїну 32 гектарів землї, на якій побудовано сей кольос. Дворець обіймає два поверхи; на горішнім протягнено 42 пар шин для поїздів поспішних, а на долїшнім стількиж для підміських зелїзниць. У великій критій гали є місце для 1043 ваґонів. Публики на перон не пускають швидше, аж відповідний поїзд справдї заїде. Впрочім сидить вона у ждальнях. Величаве вражінє робить особливо центральна ждальня, збудована з рожевого мармору та осьвітлена дуже гарним сьвітлом. Повала розмальована як небо, на котрім розміщено зорі; головні констеляциї зоряні осьвітлює електрика. Не треба додавати, що на двірци є поуладжувані з комфортом всякі льокалї, потрібні для вигоди публики.
На „Академічній Громаді“ відбувся вчера tвже третий з ряду відчит на тему ревізиї нашого національного житя, відчит д-ра Льонгина Цегельського „Проблєм нациї“. По відчитї пізно в ніч йшла оживлена дискусия, в якій забирали голос між іншими п. Труш, А. Жук та порушили немало дразливих питань нашого житя по оба боки кордону.
Розпадаєть ся насильно склеєна спілка. Якесь фатум нависло над памятниками, що мають звеличати Люблинську Унїю. Скільки не реставрують копець люблинської Унїї на Високім Замку, а він все розпадаєть ся. Тепер знов поклонники „Польскі од можа до можа“ мають нову журу, бо сеймова саля Люблинської Унїї, де висить Матейкивий образ заключеня унії, також зарисувала ся... В житю трох народів, скованих унїєю, вона вже давно розпала ся, не дивож, що її апотеозованє не має поводженя, хочби польські шовіністи як молили ся, що „Русь, Польска і Лїтва то єдна модлїтва".
Бузьки в зимі. З Тенетиск, равського повіта пишуть нам, що дня 29. м. м. прилетів там бузьок і осїв у своїм гнізді.
Регабілїтация княгинї Люїзи Кобурської. Княгиня Люїза з Бельґії дістала прощенє у своєї родини і повернула до Відня. Сей поворот уважають за рід регабілїтациї. Про її приїзд до Відня знає цїсар і на се дав він позволенє. Вже підчас розводового процесу рішив цїсар погодити сю справу і не допустити до скандалїчного процесу, тому казав предложити собі акти процесу та признав права княгинї за зовсім оправдані, а її докази за зовсїм ясні.
Стрілянина селян. На аграрнім підкладї прийшло в Лопачах (оврусський повіт) до конфлїкту між селянами й дїдичем. Селяни невдоволені поведенєм землеміра, окружили будинок, де був пристав зі стражниками Після сальви у воздусї стражники стріляли до селян. Один селянин убитий а три важко ранені. На місце подїї виїхав ґубернатор 