Не вільно сьвяткувати руських сьвят?

В школї підофіцерський ц. к. жандармериї у Львові є на 240 підофіцерів 120 Українців, котрим командант школи рітмайстер Колєр заборонює сьвяткувати руські сьвята, хоча приписи шкільні (Schulinstruktion) видані ц. к. мінїстерством краєвої оборони, зазначують виразно, що сьвята гр. кат. обряду є для Русинів вільні від науки. На сьв. Димитрия і Трох Сьвятителїв приказано Русинам сидїти в школї. Се дїєть ся в очах краєвого команданта жандармериї, котрий в присутности цілої кляси сказав, що український нарід не істнує, та що Українцям непотрібно унїверситету, хоча — делїкатно кажучи — такі справи до него не належать. Неімовірне, а правдиве. Звязані приписами війскової карности не можуть ображені в своїх релїґійних і національних почуванях ученики школи отверто підвести протест проти надужитя, якого допускають ся на нас офіцери. Одначе не сумніваємось, що висші війскові власти вглянуть у справу обєктивно та навчать кого слїд, що плеканє релїґійних і національних почувань Українців учеників підофіцирської школи зовсїм згоджуєть ся з плеканєм патріотичних австрийських почувань.  