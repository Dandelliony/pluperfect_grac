Цїсар про відокремленя Галичини.

Львів, дня 9. мая 1917.
Зрозуміла річ, що цїсарські слова, звернені до представників польського народу в Кракові, ще довго будуть предметом коментарів польської преси, яка виказує, який полїтичний капітал творять вони для польської полїтики.
В звязку з сим треба перше всего установити автентичний текст цїсарських слів. В текстї, який принесла львівська філїя ц. к. Кореспонденційного Бюра, кінцевий уступ, який наступає по запевненю, що монарх бажає перевести в дїло письмо свого попередника з 4. падолиста 1916 р. що до Галичини, звучав: "Нехай край бачить в тім поважний знак Мого великого довіря, яким має бути утверджена згода обох народів, а Галичина тим міцнїйше злучена зі Мною й Моїм Домом". З сього можна було вносити, що монарх в звязку з відокремленєм Галичини думає про "тим міцнїйшу" державно-правну злуку Галичини з державою. Тимчасом остання фраза в нїмецькім текстї звучить: "und Galizien um so inniger Mir und Meinem Hause verbunden werden soll", що значить: "а Галичина має бути тим сердечнїйше обовязана Менї й Мому Домови". Отже не о державно-правний звязок ходило монархови в сих словах, тільки о моральне почутє вдячности Галичини до монарха й його дому.
Переходячи до того полїтичного капіталу, який з побуту цїсаря в Кракові творить польська преса, занотуємо нинї виводи "Now-ої Reform-и", яка побіч "Czas-y" є другим, демократичним, орґаном офіціяльних кругів польського кола. В передовицї з 8. с. м. виводить вона, що побут цїсаря в Кракові й його слова, сказані як відповідь на промову презеса польського хода, "творять факти для дальшого розвитку польської справи додатні"; стверджує, що "не була се візита припадкова і принагідна, але намірена"; вкінци про зміст промови цїсаря пише:
"Промова обіймає отсї тези: 1) Цїсар розуміє потреби нашої вітчини і бажає їх заспокоїти. 2) Цїсар хоче вдержати з Поляками ті самі відносини, які вдержував його попередник. 3) Цїсар має щирі симпатії для польського народу й розуміє його почуваня, 4) Цїсар бажає брати участь в будові польської держави. 5) Цїсар сподїваєть ся сим ще глибше зобовязати наш край для себе і свого Дому, отже ходить тут цїсареви о скріпленє чутєвого звязку зобовязаня і вдячности, а не звязку чисто адмінїстраційного".
"Зрозумінє наших оправданих бажань, симпатія і приязнь зі сторони такої могучої як молодий австрійський монарх, — кінчить "N. Ref." свої виводи — були би для польського народу все великою шансою. А нинї, коли з инших могучих сторін видно в польській справі тільки непокоячу резерву, а російський хаос подражнює, що правда, фантазію, але не дає нїяких реальних полїтичних передумов, та шанса є богато важнїйша й ціннїйша".
Сей і инші голоси польської преси дають понятє, яким капіталом для польської полїтики уважають Поляки побут Цїсаря в Кракові. На жаль під своїми "оправданими бажанями" розуміють Поляки, як інтеґральну часть їх, розширенє границь плянованої польської держави на схід, на українські землї, й утворенє з дотеперішного коронного краю Галичини польського орґанїзму при Австрії.
Нинїшна "Gazeta Wieczorna", яка, подаючи дотеперішні голоси української преси про побут цїсаря в Кракові, пише:
"Було се безперечно випливом великодушности монарха, що перебуваючи онодї в підвавельськім городї і відновляючи пакт союза польського народу з династією, при словах про виокремленє Галичини зволив також ласкаво згадати про національну меншість, яка ввійде в склад відокремленого краю, — про Українців. Цїсар Карло висловив надїю, що дійде до згоди Поляків з Українцями. На жаль з голосів української преси не видно, щоб вона ту великодушність монарха зрозуміла." 