Праця до Здвигу. — Книжки д-ра Стефана Барана. — Число коний в Галичинї.

Праця до Здвигу. Секция V. відбуває постійно засїданя ві второк і пятницю. Десять Комітетів: розголосу, гостий, нічлїгу, привітного вечера, здвигових вправ, комерсу, поїздів, музики, окраси і каси відбувають наради в канцеляриї Шевченкового Здвигу ул. Валова ч. 31. Окружні комітети зволять жадати таких поїздів, які приїжджали би найпізнїйше о годинї пів до пятої до Львова в день Здвигу, щоби прибути точно на пробу, яка зачинає ся 28. VI. о пів до 6-ої рано. Поїзди, які хотять прибути день перед Здвигом і дістати нічлїг, мають зголосити до 20. червня, кілько осіб потребує нічлігу, кілько селян, кілько інтелїґенциї, кілько жіноцтва. — Відзнаки на здвиг по 20 сотиків готові будуть 22. червня. Всї учасники походу, вправ і всї видці мають сю відзнаку носити. — Афіши розсилають ся. Кожда "Січ" і кождий "Сокіл" повинні відобрати свій афіш, а як не дістануть його до 9. червня, то зареклямувати на адресу Секциї. — Всї товариства нехай роблять проби вправ і подбають, щоби однострої жіночих і мужеських віддїлів до вправ були безумовно після припису однакові — V. Секция Шевченкового Ювилею, тов-о "Просьвіта", Львів, Ринок 10.
Вже вийшов д-ра Стефана Барана "Новий краєвий статут і нова виборча ординация соймова з табеляричним додатком всїх виборчих округів і з додатком про охорону чистоти виборів і свободи зборів" (сторін ХІІІ+148) в цінї 80 сотиків за один примірник; книжочку можна набути в Народній Канцеляриї, Львів, Ринок ч. 10.; замовляти треба почтовим переказом, пересилаючи квоту 96 сотиків, за рекомандовану посилку 1 кор. 31 сот. Книжка обіймає повний текст краєвого статута з узглядненєм змін ухвалених галицьким соймом 14 лютого 1914 р, повний текст нової виборчої ординациї соймової, цілий табеляричний додаток виборчих соймових округів і повний текст закона про охорону чистоти виборів і свободи зборів. З огляду на недалекі соймові вибори і з огляду на конечність зазнакомленя ся з постановами нової краєвої конституциї, книжочка д-ра Ст. Барана повинна знайти ся як найскорше в руках кождого Українця інтелїґента, передовсїм у кождого нашого сьвященика і учителя на селї і в руках наших сьвідомійших селян, тим більше, що ціна за книжочку (80 сотиків) є дуже низька і набутє сеї книжочки для нїкого не зробить великого видатку. Текст законів подав д-р Ст. Баран в чистій лїтературній українській мові і з того погляду є се перше українське правниче виданє в Галичинї, де автор звернув увагу на чистоту лїтературної української мови. Вкінци формат книжочки є дуже догідний і практичний, а читкий друк і добрий папір підносять практичну вартість виданя д-ра Ст Барана і тому се видане повинно у нас розійти ся як найскорше.
Число коний в Галичинї.
Статистика виказує, що число коний в Галичинї постійно зростає, коли тимчасом зменшуєть ся постійно число рогатої худоби. Се економічна справа дуже важного значіня, бо провадить до упадку краю. На 100 мешканців у Галичинї припадало:
коний р. 1900 — 11.3, р. 1910 — 11.9
рогатої худоби р. 1900 — 37.2, р. 1910 — 31.2
безрог р. 1900 — 17.2, р. 1910 — 22.9
На 1 км2 рільничого обшару припадало:
коний р. 1900 — 16.0, р. 1910 — 16.7
рогатої худоби р. 1900 — 50.1, р. 1910 — 46.2
безрог р. 1900 — 23.1, р. 1910 — 33.8
Що до коний, то загальне число їх представляєть ся в кількох послїдних десятках лїт, ось так:
В р. 1880 виносило воно взагалї 735.262 штук, в р. 1890 — 869.138 штук, в р. 1910 — 905.275 штук.
Отже в послїдних десятьох роках число коний зросло о 33.134 штуки. Коли переведемо порівнанє числа коний в Галичинї з числом коний усїх инших країв, які належать до Австриї, виходячи з заложеня, що Галичина що до простору становить 26 процент, а що-до населеня 28 процент цілої Австриї, то з вислїду сего порівнаня покажеть ся, що в Галичинї число коний виносить більшу часть (бо 50.6 процент) всїх коний в Австриї. Зіставмо для дальшого порівнаня число коний припадаючих на 1 км. в Галичинї з числом коний инших країв:
В Галичині випадає на 1 км2 майже 12 коний, в решті Австриї — 6, в Нїмеччинї — 8, в Італїї — 3, в Франциї — 8.
Як отже з повисших зіставлень бачимо, Галичина в порівнаню з усїми краями, які мають далеко більшу культуру й інтинзивнїйше ведуть господарку, мав непропорціонально забогато коний, що дуже некорисно впливає на загальний економічний стан господарства Галичини. 