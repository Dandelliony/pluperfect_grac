◦ ◦ ◦ ◦ ◦ ◦ ◦ ◦ ◦ ◦

На бесарабськім фронтї.
Великі російські втрати.
БУКАРЕШТ (Пр. тел.). Як доносять з Радівцїв, Росіяни на бесарабськім фронтї старають ся на ново виповнити прогалини в своїх рядах. Для сеї цїли уживають Черкесів, якими вже минулого року пробовано проломити буковинський фронт. Бої йдуть без перестанку. Канонаду чути аж на Прут. Богато російських військових поїздїв їде на фронт.
БУКАРЕШТ (Пр. тел.) Ґазета "Мінерва" доносить з Дорогой: Операції на буковинській граници йшли без перерви й підчас Різдва. Втрати Росіян незвичайно великі. Єдиний вислїд був той, що австро-угорське війско відперло всї наступи. Від середи йдуть завзяті бої піхоти на лїнїї Новоселиця-Боян Магаля. Боротьба розтягаєть ся від Прута до Днїстра.
Француський комунїкат про опорожненє Ґаллїполї.
ПАРИЖ, 10. сїчня. (Ткб.) Урядово: В ночи на 9. с. м. опорожнено зовсїм Ґаллїполї. Відворот приготовлено подрібно від кількох днїв як зі сторони анґлїйської начальної команди так і начальної команди нашого експедиційного корпусу. Опорожненє переведено без втрат. Цїлий француський воєнний матеріял усунено, з винятком шести гармат маринарки, які унешкідливлено і позиції знищено. Ті гармати вчислено до втрати 17 гармат, про які згадує анґлїйське урядове оголошенє.
Рада мінїстрів.
ВІДЕНЬ. (Ткб.) Вчера по пол. відбула ся під проводом президента мінїстрів ґр. Штірка рада мінїстрів. Участь, в раді взяли всї члени кабінету. Наради почали ся в 4. год. по пол. і йшли довший час. Зачувати, що раджено також над справою муки.
Австро-угорські полонені.
МАРСИЛІЯ. (Ткб.) Прибув сюди з Солуня парохід "Сінай" і привіз 1500 австро-угорських полонених, які дістали ся в полон в Сербії.
Війна з Росією
Боєвище на бесарабській граници було також учера знов місцем завзятих боїв. По полудни почав ворог засипати наші становища артилєрійським огнем. Через три години розпочав він перший піхотний наступ. Пять разів раз по раз, в 10. годинї вечером шестий раз пробували його глибоко уложені атакуючі кольонни вдерти ся в наші лїнїї, одначе все даром. Підперті знаменитим дїланєм артилєрії, хоробрі оборонцї відперли всї наступи. Відворот ворога перемінив ся місцями в неправильну утечу, його втрати великі; перед відтинком одного баталїону було 800 убитих Росіян. Північно-моравський полк піхоти ч. 93 і полки гонведів ч. 30 і 307 визначили ся особливо.
Зрештою на північно-східнім фронтї місцями перепалки.
Війна з Італією.
Положенє незмінене. В відтинках Ріва, Флїч і Тольмайн, як також перед Горицьким примістком дїяльність артилєрії була місцями знов живійша. Перед південною частю примістка Тольмайн відперто ворожу пробу наступу. В Ґориції наші летуни обложили італїйський табор бомбами.
Події на мори.
Дня 11. с. м. відділ гідроплянів з руйнуючим успіхом обложив бомбами в Рімінї фабрику мунїції й сїрки, дворець і оборонну батерію. Мимо сильного огню оборонних гармат усї гідропляни вернули неушкоджені.
Воєнні вигляди Анґлїї.
ЛЬОНДОН (Бюро Райгера). В палатї громад поставлено внесенє, щоби правительство всї помічні жерела Анґлїї й союзників звернуло проти Нїмцїв.
Мінїстер торговлї в дискусії заявив, що Анґлїя лїпше видержує трудности війни нїж Нїмеччина. Нїмецьке правительство наслїдком економічного натиску швидше нїж якого иншого переконаєть ся про безхосенність дальшої боротьби. Далї вказав мінїстер на трудности утвореня цлового союза з союзниками. Одначе коли-б се було конечне для побідного закінченя війни, мінїстер не сумнїваєть ся, що приступить ся до утвореня такого союза. Потім мінїстер запевнив, що Анґлїя мати-ме силу піднести ся по війнї. Обовязком Анґлїї буде помогти також Франції, Італїї й Росії. Анґлїя має право вимагати, щоб Нїмеччина в змаганях до піднесеня по війнї не зробила нїчого, що зашкодило би по війнї не зробила нїчого, що зашкодило би Анґлїї або її союзникам. Союзники не могли би дозволити, щоб по закінченю війни вибухла економічна війна. Треба подбати, щоб по побіднім закінченю війни Нїмеччина не могла підняти голови до нової кампанії. 