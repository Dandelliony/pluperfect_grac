◦ ◦ ◦ ◦ ◦ ◦ ◦ ◦ ◦ ◦

Що дїєть ся на Українї?
ЛЬВІВ, 19 падолиста 1917. Внутрішна війна, яка обхопила Росію, не могла обминути й України. Доходять нас відти глухі чутки, про кріваві битви на вулицях Київа, Харкова й инших українських міст. Одначе се тільки глухі, неозначені чутки, з яких не можна собі витворити нїякого образу того, що дїєть ся на Україні. З запертим віддихом мусимо ждати, поки з російського хаосу перервуть ся за границю бодай приблизно достовірні вісти про долю нашої України. До числа таких глухих, неможливих до провіреня чуток належить подана в стокгольмській телєґрамі "Дїла" з суботи чутка про погром Української Центральної Ради в Київі. Належить туди також звістка, яку принесла недїльна "Reichspost" про проголошенє повної незалежности України від Росії: провідники українства, говорить ся там, боячись, аби зростаючий загально російський хаос не обхопив собою й української землї, проголосили повне відорванє України від Росії. На потвердженє чи проясненє сих чуток мусимо ждати.
Побіда большевиків.
АМСТЕРДАМ. (Ткб.) Райтер доносить з Петрограду: В пятницю большевики обсадили Ґатчину. Штаб Керенського увязнено. Сам Керенський втїк. Приказано його увязнити. Б. мінїстер загр. справ Нератов, котрий забрав із собою договори з союзниками скрив ся. Большевики зарядили увязненє його і вислїдженє документів.
Антант грозить війною Росії?
АМСТЕРДАМ. (Прив.) "Handelsbladet" пише, що з достовірних російських жерел доносять, що антант загрозив Росії війною на випадок, якби нове російське правительство справдї оголосило союзні договори. Перша виступила би проти Росії Японія.
Дворічне продовженє австро-угорської угоди.
ВІДЕНЬ, 19. падолиста 1917. На завтрішнім засїданю парляментів у Відни і в Будапештї внесуть правительства законопроєкти про продовженє австро-угорської угоди і банкового привілею Австро-угорського Банку. Угода, яка кінчить ся 31. грудня с. р., має бути продовжена на 2 роки.
Так само буде внесений законопроєкт про воєнний податок Австро-угорського Банку за воєнні роки 1914, 1915 і 1916. Сей податок мавби бути заплачений фінансовим управам обох держав готівкою.
З'їзд дневникарів.
БЕРЛЇН (Ткб). На запрошенє орґанїзації преси берлїнської приїхало сюди чимало австрійських дневникарів, начальних редакторів віденських і прсвінціональних дневників і посли Шепфер, Сїнгалевич і д-р Евген Левицький.
Російська головна кватира за миром.
БЕРЛЇН (прив). "Daily News" доносить, що російська головна кватира розкидає на всїх фронтах манїфести за безпроволочним миром без анексії.
Японія не вишле війск до Европи?
ОСАКА (Райтер). Японський мінїстер скарбу сказав, що річ зовсїм неможлива, щоб Японїя вислала війска до Европи. Союзники знають, що мусять обмежити ся помічю фльоти і фінансів Японїї. 