◦ ◦ ◦ ◦

Виміна нот між Німеччиною і Зєдиненими Державами. "Vorvärts" доносить з Парижа: "Echo de Paris" довідується, що між Німеччиною і Зєдиненими Державами наступила виміна нот в справі поступовання француського уряду. В окремій ноті берлінський кабінет заапелював до Зєдинених Держав покликуючися на 14 точок Вільсона.   Революція в Ґуатемалі. З Вашінґтону доносять, що в Ґуатемалі вибухла революція проти президента. Повстанці зайняли Ґуатемалю, де прийшло до вуличних боїв. Для охорони американського посольства висіли на сушу моряки.   Ґенеральний страйк в Ірляндії. По донесенням "Телєґраф-у" з Льондону, в Ірляндії проголошено ґенеральний страйк, як протест проти трактовання увязнених Анґлійцями Ірляндців.   Конґрес анґлійської Незалежної Партії Праці. В Ґлясґові відбувся конґрес Незалежної Партії Праці (Independent Labour Party) на якому рішено 522 голосами проти 144 виступити з ІІ-го Інтернаціоналу. Внесок в справі приступлення до ІІІ-го Інтернаціоналу відкинено 472 голосами проти 206. Рішено звернутися до швайцарської партії в справі скликання конференції для створення одного інтернаціоналу. Конґрес рішив домагатися мира з Росією та цілковитої незалежности для Ірляндії, Єгипту і Індії.   Маніфест турецького уряду. Париж. Радіо. Турецький уряд зголошує довгий маніфест, який осуджує тих, що під кличем націоналізму витворюють в державі дуже поважне політичне положення. В маніфесті уряд оголошує, що не буде зволікати з репресіями, аби край охоронити перед небезпеками.   Ліквідація жидівської соц.-демократичної партії. У Варшаві відбувся від 11—13. ц. м. зїзд орґанізацій Бунду Конґресівки і Галичини, в якім взяло участь до 100 делєґатів з Польщі і східних земель, занятих польськими військами. На зїзді ухвалено зліквідувати жидівську соціяльно-демократичну партію і злучитися з Бундом, так що Ж.П.С. перестала істнувати яко самостійна партія.   Бої на Поліссю. Звідомлення польського ґен. штабу з 14. ц. м.: На подільськім відтинку оживлена діяльність артилєрії. Кромі дрібних сутичок без зміни. Ворожий літун кинув бомби на Баранівку, одначе не заподіяв шкоди. В північній части волинського відтинка стежна діяльність. Ворожий напад який мав на ціли перейти Случ в районі Бривалівки заломився в огні наших машинових крісів. Наші літаки заатакували Чуднів острілюючи успішно залізничий дворець, табор і відділ кінноти. На поліськім відтинку біля Шатилок, Драхович минув вчорашній день спокійно. Неприятель приготовився до нового наступу, який розпочався сьогодня рано. На південнім відтинку Полісся розпочалися сильні большевицькі наступи, звернені на Хабноє, Ґвінище і Ушинець. Наші відділи перейшли до випадів на громаджуючогося неприятеля і викинули його за лінію ріки Віт. В околиці Лєпля і Полоцка не має ніяких змін.   Становище Мільрана захитане? По донесеням з Парижа, становище Мільрана захитане. В політичних кругах Франції панує переконання, що одиноким мужем, який може спасти Францію є Бріян.   Вибори на Литві. П.А.Т. доносить з Вильна: Дня 14. і 15. квітня відбудуться на Литві загальні вибори до конституанти. Більша часть Поляків не матиме права голосовання, бо Литовці всіми способами не допускають Поляків до участи в виборах. Видано розпорядок, що хто протягом останніх десяти літ не перебував постійно на Литві, не має права голосовання. Це розпорядження — так бодай твердить П.А.Т. — відноситься виключно до Поляків.   Домагання Латвії. Денник "Сєводня" подає, що мирова делєґація Латвії предложить урядови совітів отсі домагання: Росія визнає самостійність і незалежність Латвії та зрезиґнує з усіх суверенніх прав, які мала колинебудь до людности і области Латвії. Межі між обома державами будуть визначені на етноґрафічній засаді з узглядненням стратеґічних інтересів Латвії. Латвія одержить відшкодовання в сумі 2 міліярдів рублів в золоті. Всі забрані машини, уладження промислових підприємств, інституцій і т. и. будуть звернені, або виплачені золотом в сумі 1 міліона рублів. Кромі сього одержить Латвія 27 міліонів рублів в золоті як участь в поділі запасів золота бувшого російського банку, за що перебере на себе частину російського довгу, затягненого большевицьким правительством.   Баварія грозить відступленням від Німеччини. "Berl. Tageblatt" доносить з Мюнхену: Перед відїздом до Штутґарту мав баварський президент міністрів д-р Кар промову до провідників оборони мешканців, в якій м. и. сказав: Положення є дуже поважне. Що можуть принести найблищі дні, ба навіть години — не знаємо. Одначе знаємо, що коли правительство Німеччини не поступить відповідно до наших представлень, то наші дороги розійдуться і тоді муситься рахуватися з часовим виступленням Баварії з німецької державної звязи.   Громадська думка 