◦ ◦ ◦ ◦ ◦ ◦ ◦ ◦ ◦ ◦

Митрополит ґр. Шептицький. Відень 25. цвітня 1917. Останні числа російських столичних (петроградських і московських) часописий приносять отсї вістки й замітки про митрополита А. ґр. Шептицького, який, як відомо, в поворотї з засланя під теперішну хвилю перебуває в Петроградї.
Увільненє митроп. А. ґр. Шептицького. "Утро Россіи" з дня 31. н. ст. марта доносить з Ярославля під датою 30/ІІІ: "Унїятський митрополит ґр. Андрій Шептицький який находить ся тут на засланю, виїхав сього дня у Петроград, куди покликав його телєґрамою мінїстер справедливости А. Ф. Кереньский для переговорів про умови його відїзду з Росії. Ґр. Шептицький дуже жалує, що не має змоги відвідати Москву."
В Петроградї. "Рѣчь" з дня 19. марта ст. ст. доносить: 18. марта у Петроград Николаївською зелїзницею прибув в поворотї з засланя згідно з розпорядженєм мінїстра справедливости А. Керенського греко-католицький митрополит ґраф А. Шептицький. О 11 год. рано, коли поїзд став на перонї, зібрало ся біля 150 осіб для стрічі Шептицького. Між иншими були тут представники католицького духовенства з могиліянським епископом-суфраґаном Цєпляком на чолї, депутації від всїх українських товариств та всїх полїтичних українських партій, представники польських громадських орґанїзацій, представники Білорусинів, Литовцїв та російських унїятів.
Митрополита ґрафа Шептицького стрінули при виходї з ваґона привітними окликами "Слава!" Виголошено промови з привітами. Перший витав митрополита ґр. Шептицького епископ І. Цєпляк. Від Українцїв виголосили промови з привітами: А. Лотоцький, М. Могилянський, М. Славінський та П. Стебницький. Виголосили промови також і представники инших націй. Промовляли в ріжних мовах. Митрополит ґраф Шептицький відповідав на кождий привіт окремо, при чім в мові, в якій витала його делєґація. Ґраф Шептицький гадає пробути в Петроградї 2—3 тижнї.
За спеціяльну слїдчу комісію для розслїду злочинів російської адмінїстрації в Галичинї й Буковинї. Відень, 24. цвітня 1917. Під заголовком "Ще одна невідкладна ліквідацїя" петроградський "День" у числї з дн. 21. марта (3. цвітня) друкує на виднім місци отсї стрічки: "В числї найтяжших злочинцїв опрокинутого режіму, здаєть ся, призабуто поки що ще про одну шайку полїтичних мародерів, яка під проводом ґр. Бобринського і еп. Евлогія хлинула у слїд за побідоносною нашою армією у Галичину і Буковину, граблячи і угнїтаючи місцеве населенє. Краска стиду заливає лице всякого чесного Росіянина при читаню навіть сеї мінїмальної части подвигів сеї шайки, яка проникала у пресу крізь перепони цензури.
"Треба негайно з’орґанїзувати спеціяльну слїдчу комісію, які на місци, у занятих нинї нашими війсками частях Галичини і Буковини, а опісля і в рештї їх, розслїдила би всї зроблені сею Шайкою злочини, приймала би скарги від потерпівших осіб, обчислила би страти й сформулувала обвиненя. Покаранє винуватцїв повинно бути прикладне і строге, тому, щоби різкійше відгородити російське імя від тих недостойних синів Росії, які зухвало винесли на позорище всього світа, за межі вітчини, ті методи самоволї, насильства і несправедливости, які вони без перепон практикували внутрі краю серед вимушеної мовчанки його".
В справі уживаня нафти в лїтї 1917 р. На основі розпорядку мінїстерства торговлї вільно буде від 13. мая до 31. серпня побирати нафту тільки війсковим управам, зелїзницям і кораблям та тим особам, яким полїтичні власти краєві на основі окремої інструкції дадуть право побору нафти. Таке право одержать всякі підприємства промислові і ремісничі, які працюють для війска, і такі, що уживають нафти для технїчних цїлий, а також шпиталї.
Домагають ся Шептицького! Нинїшна "Morgenzeitung" доносить з депеші з Відня, що між иншими домаганями, які тепер ставить коло польське до правительства, одно з важних місць займає займає домаганє, щоби з любительського ґубернаторства усунути Куца, а дати на його місце брата Ексц. Митрополита ґенерала польських лєґіолнів ґр. Шептицького.
В справі зголошуваня звільнених від війска взиває маґістрат кор. прест. міста ЛЬвова Вп. службовцїв та роботодавцїв, щоби найпізнїйшеше до 1. мая с. р. предложили департаментови IV. маґістрату, ратуш, ІІІ. пов., ч. дверий 103, виказ осіб, занятих у їх підприємствах в звільнених від війскової служби, котрі по думцї відповідної оповістки були обовязані до зголошуваня. Сей виказ має обіймати кромі означеня роботодавця (службодавця) назвища та імена і службовий характер звільнених осіб. 