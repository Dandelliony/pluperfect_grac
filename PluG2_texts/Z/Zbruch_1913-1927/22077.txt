Між нашими робітниками в Нїмеччинї.

Пише нам принагідний співробітник: Сего року довело ся менї провести час Великодних Сьвят між нашими робітниками на пруськім Шлеску та приглянути ся з близька їх житю-бутю на чужинї. Горішний Шлеск завдяки своїм численним копальням вугля та зелїзної руди і цинку, як також цегольням і иншим фабрикам — країна з високо розвиненим фабричним промислом. З тої причини значна часть робітників, занята в нїмецькім промислї, якраз проживав на Шлеску та знаходить в фабриках постійне занятє і добрий заробок. Досить значний їх процент становлять наші робітники, а їх число має виносити до 15 тисяч. Найбільше їх знаходить занятє при копальнях вугля, що розсіялись густо довкола Катович. Пересїчна денна платня робітника виносить 3—4 марки. При роботї на акорд є вона далеко більша. Кромі сего кождий робітник, що працює постійно та не опускає без причини робочих днїв одержує премію у висотї 15—20 марок. Кожда більша копальня побудувала для робітників мешкальні доми (Schlafhaus), уладжені після всяких вимог і гіґієни, з центральним огріванєм, елєктричним осьвітленєм і водопроводами. За мешканє враз в опалом і сьвітлом платить кождий мешканець 10 фенїґів денно, або 3 марки місячно. В тих домах панує велика чистота, а порядку пильнує т. зв. шляфмайстер, який є господарем цілого дому. Кождий робітник, що вертає з копальнї, мусить викупати ся і переодягнути ся і що-й-но так може увійти до кімнати на спочинок. Кімнати просторі і сьвітляні. Наші робітники ведуть ся на загал чесно і тверезо та щадять запрацьований гріш, відсилаючи ощадности домів. Лучають ся, правда, виїмки, але тих, взявши на увагу число робітників, не богато. Наше "Відродженє" і між ними має своїх членів, а п. Ф. Наконечний, сьвідомий наш громадянин, ширить ідею повздержности від алькоголю та зєднує членів "Відродженю".
На зверх представляють ся наші люди дуже добре. Особливо ті, що вже тут трохи довше пробувають, виглядають як справдїшні нїмці "бірґери", а многі підучують ся нїмецької мови і вже від біди порозумівають ся з місцевим населенєм. Треба однак признати, що з тою зверхною зміною не слїдно у наших людий і внутрішної зміни. Наші люди почувають себе Українцями, а та сьвідомість тут на чужинї виступає сильнїйше нїж дома. Рівнож і з погляду релїґійно-морального не стоять вони низше від тих, що лишили ся дома, а побут на чужинї радше загартував їх та навчив ще лїпше любити своє. Ясним сего доказом були Великодні Сьвята.
Богослуженє на Великдень відправили в костелї св. ап. Петра і Павла в Катовичах о. Ганицький і другий сьвященик, що прибув з краю. Сповідь тревала від 5 рано до 12 в полуднє а по нїмецькім богослуженю розпочалась наша співана Служба Божа. Наші люди з подальших копалень спішили поїздами до Катович та майже виповнили просторий костел. Народу було до 4000 душ. Співали на "самоїлку" а коли залунало наше прегарне "Христос воскрес", у многих потекли сльози втїхи та туги і жалю за рідними, що лишили ся дома та в тім тяжкім році не весело сьвяткують. Прегарну, патріотичну проповідь виголосив той гість сьвященик, а після неї відбуло ся сьвяченє пасок та всяких великодних "снїдів", які наші люди уставили в два ряди через цілий костел аж до входових дверий. Між мясивом красували ся і наші писанки, писані таки самими робітниками. На хвилю мало ся вражінє, що ми не на чужинї, а десь на селї в Галичинї, а вражінє те ослабляли хиба величаві мури ґотицького храму. По год. 3-ій з полудня скінчило ся богослуженє. Тай на другий день в Байтен костел св. Марґарети був повний наших людий, а що він менше просторий від катовицького, то тут й не всї змістили ся, а стояли попід костелом на цвинтари. Менше людий було на богослуженю в Рудї, але се була велика субота, день робучий, тож люди не могли покидати праці.
Взагалї я винїс корисне вражінє із побуту між нашими людьми. Одно лише дає ся болючо відчувати, а то недостача своєї церкви, за яку покликані до сего чинники конечно повинні подбати. Коли зважимо, що таке значне число наших робітників живе в найблизшій околиці Катович, що до Катович є дуже вигідне зелїзниче і трамваєве полученє з околичними копальнями-центрами праці наших людий, то церкву нашу належить побудувати в Катовичах. При такій великій скількости наших робітників річ пішла би скоро і не представляла би великих трудностий, а для наших робітників мала би велике значінє не лиш з погляду релїґійно-морального, а і національного. Річ заслугує на розвагу. 