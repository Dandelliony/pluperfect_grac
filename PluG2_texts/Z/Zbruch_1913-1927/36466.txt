◦ ◦ ◦ ◦ ◦ ◦ ◦ ◦ ◦ ◦

Народний Комітет відбув дня 15. с. м. своє чергове засїданє. Принято до відома звіт п. Голови про уконституванє Загальної Української Ради. — Розглянено становище преси і ухвалено відповідні вказівки. — Переведено основну дискусию над справою Галицького Банку Воєнного, одобрено становище, заняте Президиєю, і ухвалено дальші директиви. — Обговорено справи, звязані з поворотом українських еміґрантів до відвойованих околиць Галичини та справу трактованя української людности в сих околицях війсковими і цивільними орґанами власти.
Відчит д-ра Евгена Левицького в Мюнхенї. З Мюнхена пишуть нам: Дня 7. мая відбув ся тут відчит парляментарного посла д-ра Евгена Левицького про українське питанє. Велика саля Ваґнера була битком заповнена, так само ґалєриї. Число присутних виносило около 1200. Посла д-ра Евгена Левицького привитав при вступленю на салю як найщирійше предсїдатель д-р Гоман, почім сказав вступне слово тайний радник проф. д-р Зіґмунд Гінтер, проректор монахійської технїки. Д-р Евген Левицький вступив опісля на трибуну і в майже двогодинній бесїді обговорив цїлий комплєкс українського питаня. Обговоривши ґеоґрафічні відносини, начеркнув він коротко українську історию та приступив до полїтичної сторони. Особливо ся часть промови викликала велике заінтересованє та живе признанє, яке проявляюсь в частих оплесках в часї промови та яке дійшло до кульмінацийної точки при кінци викладу. Предсїдатель висказав в імени зібраних горячу подяку бесїдникови. Посла Левицького обступили відтак численні полїтики та письменники, що були присутні на відчиті, і просили о близші інформациї в ріжних справах. Замітне, що між зібраними слухачами було значне число ранених жовнїрів.
Епископ Чехович — жертва росийського насильства. "Neue Freie Presse" доносить про траґічну смерть епископа Чеховича: "Стало відомим, що Росияни греко-католицькому епископови, заступникови краєвого маршалка Ексц. Константинови Чеховичови відобрали епископат і змусили його опустити епископську палату. Брутальне поведедє росийських властий так зворушили 72-лїтного князя церкви, що дістав удар серця, котрому уляг дня 28. цьвітня."
Четвертий український концерт для ранених жовнїрів у Відни. Четвертий з ряду український концерт для ранених відбув ся дня 5 мая с. р. в резервовім шпитали ч. 4. (Dreherpark, XII. округ). Крім мужеських хорів (Зазвенїмо, Сміло други, Гуляли, Чорна ріля, Ой щож то за ворон, Гей в полї калина, Vater ich rufe Dich!), співав ще о. О. Мартинович барітонове сольо "Ой Днїпре". Приємною новиною було чудове скрипкове сольо проф. Перфецького (акомпанїювала п. проф. О. Цїпановська), який не відмовив також своєї спів-участи в сїм концертї. Була ще й деклямация Маковеєвого вірша п. з. "Героям", яку виголосив голова "Сїчи" студ. Дольницький. Деклямация витиснула неодному з наших людий, що не чули від ряду місяцїв рідного слова, а в шпиталях позаписувані в більшій части за Поляків, слези з очий. Концерт закінчено — як звичайно — відспіванєм українського національного имну. Коло уладженя концерту трудила ся пильно побіч инших делєґатка Жіночого Комітету п. Ірина Навроцька. — На сїм місци треба зазначити, що Жіночий Комітет помочи для ранених під проводом неструдженої п. проф. О. Цїпановської розвинув загалом незвичайно корисну діяльність в напрямі осьвідомлюваня і опіки над нашими раненими жовнїрами, як се можна було ствердити в кождім шпитали, і він перший піддав думку уладжувати сї концерти, а тепер займаєть ся ними на спілку з Музичним Кружком тов. "Січ" і головою Просьв. Кружка студ. Навроцьким. І. Н.
З житя українських еміґрантів у Бялій-Бєльску. Заходом українських еміґрантів в Бялій-Бєльску відбула ся дня 8 с. м. в костелї сьв. Гільдеґарди в Бялій торжественна Служба Божа за успіх австрийского оружя в присутности намісника Коритовского, представників властий і численної публики. В часї Служби, котру відправили душпастирі оо. Соболта, Кузьмич і Мащак, сьпівав прегарно мужеский хор під умілою управою п. Купчинського.
Відзначеня Українських Стрільцїв. На пропозицию корпусної каманди Гофмана іменувала головна команда армії хорунжого кінницї Українських Стрільцїв Романа Камінського четарем (поручником) — в признанню за знамените сповнюванє служби в обличю ворога. 