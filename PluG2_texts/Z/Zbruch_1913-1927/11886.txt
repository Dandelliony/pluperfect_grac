Про що писати ? 

Як гляну на польску часопись, то в нїй находжу з усїх усюдів ріжні звіти і дописи про річи, які може десь кому можуть здавати ся не цїкаві, однак они інформують читачів про житє, рух і поступ серед польскої суспільности. Якже инакше буває у нас? Сидять собі люди спокійно на провінциї та від часу дехто подає хоч добрі цїкаві гадки межи товаришів і знакомих, то мало хто доносить про них до часописий. Коли сказати кому на провінциї: "Пишіть що до часописи!" На те дістає ся відповідь: "Та нема про що писати, або: не знаю, чи помістять; я тяжкий до писаня... і т. д. А всї нарікають на лїнивство других...
Нема про що писати ? Тимчасово, збирають ся хмари, бють громи, ллє дощ; слота і повени нищать весь доробок; чи про се не годить ся подати до часописий? Сходять ся люди на збори, закладають або відновлюють товариства, обговорюють ріжні справи, обмірковують, якими дорогами дійти до поступу, як підносити добробит і просьвіту народа. Вибухають в ріжних місцях краю пошести, недуги, і про се годить ся написати. В инших місцях пють люди до нестями, пропивають майно а часто в пянім станї відбирає один другому здоровлє або і жите; чиж нема про що писати ? Торгують еміґрацийні аґенти людьми, висилаючи їх за море; инші окрадають товариства сьвідомо або несьвідомо; чиж не варто сего подати до відома загалу ? Зробить дехто добре дїло в околицї чи в повітї, бере ся якийсь гурт людий до чесної працї як ширенє просьвіти, кооперативи, тверезости і т. д.; чиж сего не можна писати? Чейже добрі дїла порушують других до наслїдуваня. І про се треба писати. Або збирають десь там жертви на народні цїли; і се добре знати.
Отже є много справ, про які повинні наші люди з провінциї дописувати до часописий. Тодї неодно важне наше дїло поступу не пропало би десь там в глухій провінциї і не гасло би без часу в забутю а набрало би більшої сили і значіня. Може тодї десь там на сходинах не говорили би патриоти, що ми нїчого не робимо а говорилиб про те, яку роботу роблять десь там в инших округах, а якої би нам в нашім окрузї зачати робити. Отже є про що писати. Пишіть же пп. Товариші! — Учитель.  