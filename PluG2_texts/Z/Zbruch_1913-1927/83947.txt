Проголошення ухвали Української Національної Ради на площі св. Юра.

ЛЬВІВ, 21. жовтня 1918. Вчера в 11. год. перед пол. зібралися непроглядні маси Українців міста Львова на проголошення ухвали Української Національної Ради про утворення Української Держави на українських областях Австрї і Угорщини.   Проголошення довершив голова Народного Комітету д-р Кость Левицький. В промові, в якій представив хід подій, вказав між тим, що наші закордонні брати орґанізують державне життя нашого народу на своїх областях, а ми на своїх; як ми злучимося в одну державу, се покаже будучність.   Потім промовляв пос. Вітик, закликаючи до боротьби за з'єдинену українську державу — републику.   Відспіванням "Вже воскресла Україна" акт проголошення скінчився.   *   Рівночасно на тимчасовій Раді м. Львова, на якій польські члени Ради проголосили з'єдинення всіх польських земель, українські члени Ради зложили устами о. дир. Т. Лежогубського отсю заяву:   "Покликуючися на засаду визволення і самоозначення народів, признану усіми народами світа, яка має стати основою будучих міжнародних відносин — український народ, заселюючий з переважній більшости Східну Галичину, реклямує свої права самоозначення і приналежности до національно-державної єдности з цілим українським народом, — того висловом є проголошення самостійної укр. держави, обіймаючої землі заселені укр. народом в межах австро-угорської монархії.   Тим самий застерігається і протестує проти якихнебудь неуправнених затій і посягань зі сторони новоутвореної польської держави на східну, укр. часть Галичини.   Український народ розуміє Дуже добре радість польського народа із утвореної польської держави, бо бачить в нім частинне зреалізованнє клича про самоозначення народів і має сильну надію, що при повнім переведенню засади самоозначення народів обі держави, новоутворена Держава Польська а Держава Українська, як держави народів близьких собі кровю і межами в повній згоді зі собою і з усіми сусідними народами працюватимуть для добра своїх горожан і добра цілого людства.   І тоді запанує бажаний мир, мир і гармонія між обома братніми народами".   Діло 