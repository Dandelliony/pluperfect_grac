◦ ◦ ◦ ◦ ◦ ◦ ◦ ◦ ◦ ◦

Митрополит ґр. Шептицький в Мінхен. Король Людвик приняв в пятницю 26. с. м. на авдієнції митрополита ґр. Шептицького.
Іменини цїсаревої. З нагоди іменин цїсаревої відбули ся нинї богослуженя у всїх церквах і храмах Львова.
Український Національний Музей у Львові. На конференції 21. цвітня вибрано комітет Укр. Націон. Музею, в який увійшли: рад. дв. А. Барвінський, епископ Йосиф Боцян, адвокат Е. Гвоздецький, професор унїверс. К. Студинський, директор Націон. Музею І. Свєнцїцкий. — На фонд Укр. Націон. Музею зложив о. І. Жарський з Динова 20 корон. Складайте на фонд Укр. Націон. Музею в Земельнім Гіпотечнім Банку у Львові Підвалє 7.
Міське бюро продажи залїзничих карт переносить ся до нового льокалю при вул. Ягайльонській, ріг ул. 3-того мая. Продажа карт буде розложена на ріжні години, щоби не було злишного натовпу.
Міські водопроводи будуть замкнені в часї між 7.30 – 8.30 вечером аж до години 6 – 6.45 рано.
Словник М. Уманця і Б. Грінченка. "Стара Громада" ухвалила випустити нові видання російсько-українського словника М. Уманця і Ол. Спілки й українсько-російського Б. Грінченка. Словник М. Уманця (М. Комарова) мають доповнити тим матеріялом, який збирав за житя небіщик М. Комарів. У сїй справі "Стара Громада" приступила до переговорів з наслїдниками М. Комарова. Словник Б. Грінченка мають доповнити тим матеріялом, що є в багатьох старих учасників роботи над сим слівником і инших осіб. Редакцію і завідуванє технїчною частиною видання словника М. Уманця предложено А. Нїковському, таку саму роботу по виданню словника Б. Грінченка предложено взяти Г. Голоскевичеви. 