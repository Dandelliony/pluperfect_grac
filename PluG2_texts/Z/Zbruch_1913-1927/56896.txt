◦ ◦ ◦ ◦ ◦ ◦ ◦ ◦ ◦ ◦

Бої над Соммою.
Що осягнули Французи й Анґлїйцї за чверть року офензиви.
Від 1. липня с. р., отже вже чверть року ведуть Французи й Анґлїйцї свою офензиву над Соммою. Влагне сього тижня вела ся там нова битва, завзятїйша нїж попередні, яка принесла неприятелям нові здобутки в теренї. Про сї здобутки пише майор Морат в "Berliner Tageblatt": "Коли весною 1915 р. наші союзні війска перли поперед себе російську мілїонову армію, здобули вони в численних кровавих битвах 75—125 км. терену. На сїм побіднім шляху меншість узяла сильний Перемишль, лїнїю Сяну і Городка. Тимчасом анґлїйсько-француське війско, яке дуже значно перевисшає нас чисельністю й артилєрією, здобуло в трьох місяцях кілька нїмецьких полевих лїнїй широкости 45 і глибини найбільше 15 км."
Значінє францусько-анґлїйського успіху.
"Ми милили ся би, — пише майор Морат далї — коли б хотїли обезцїнювати вплив того тактичного успіху. Найперше набирає він значіня з огляду на хоробрість нїмецьких війск. Далї росте його значінє тому, бо неприятельська боєва управа мабуть думала, що з хвилею, як на заходї виступив Гінденбурґ, ледви чи можна буде там осягнути тактичний успіх. Має сей успіх також психольоґічне значінє. В Анґлїї буде служити доказом, що дальше веденє війни має корисні вигляди, в Франції випрямить похилені плечі. Але більше нї. І я не знаю, чому ми мали б показати ся менше сильними духом, нїж наші неприятелї, які на своїх плечах несуть важкий ланцюг наших успіхів".
Воєнний промисл цїлого світа на услугах францусько-анґлїйської офензиви.
Нїмецький комунїкат з 26. вересня згадує про масове ужитє матеріялу, приготовленого воєнним промислом цїлого світа. Навязуючи до сього вислову, майор Морат пише: "Наші неприятелї використовують проти нас технїку в як найбільших розмірах. В двох роках війни, маючи всї потрібні сирівцї і мілїонові армії робітники Европи, Америки й Азії, наші неприятелї витворили скількости, які нам збільшують тягар оборони. Коли-б наша державна управа мала успішний спосіб спинити сю велику поміч невтральних держав, то не повинна би анї хвилї зволїкати з ужитєм його. Кров наших хоробрих борцїв над Соммою занадто дорога, щоб не вважати доброю кожної дороги, яка зменшила би наші втрати від неприятельської артилєрії. Наріканя й жалї, а навіть найлїпші признаня в словах і хрестах не збудять мертвих. Та ми знаємо, що ся сторона воєнної полїтики знаходить ся в покликаних і відповідальних руках".
Анґлїйська "гусїльниця".
З области технїки боїв над Сомою доносить воєнний кореспондент "Berl. Tagbl." про новий анґлїйський винахід опанциреної "гусїльницї", яка має за цїль усувати нїмецькі машинові карабіни. Є се опанцирене авто, з двома вежами, на яких знаходять ся дві шестифунтові гармати; крім того "гусїльниця" має один машиновий карабін. Залогу творять: офіцир, їздець з механїком і 5 жовнїрів до обслуги оружя. "Гусїльниця" має безконечні шини, які сама кладе поперед себе, а може навіть сама покласти собі міст. В Анґлїї на пробній їздї переїхала через пять стрілецьких ровів і одну лїйку. Вправи на француській земли випали також добре. Одначе коли "гусениця" 15. вересня появила перший раз перед нїмецькими лїнїями, розбив її перший картач, який її поцїлив.
Руппрехт про положенє.
Згаданий кореспондент був принятий 26. вересня вождом нїмецьких війск над Соммою, баварським наступником престола Руппрехтом, який дав ось який образ положеня:
"Ся офензива над Соммою приносить нам пересїчно що 6 днїв один наступ незвичайної сили. Неприятель осягнув трохи терену, але про рішенє положеня не можна думати. Не можна сказати наперед, як буде далї, але одно є певне: в нас тепер усе так добре передвиджено, що можемо спокійно ждати на все, що може прийти. Офензива певне ще швидко не скінчить ся, але Анґлїйцї вже нинї черпають з резервоару, призначеного по части для инших цїлий, щоб вирівнати втрати, які були дїйсно дуже великі. Треба числити ся з офензивою дуже витревалою і з дуже сильними наступами, приготовленими страшним вкладом мунїції. Одначе ми поробили свої приготованя. Наша артилєрія тепер скріплена. Летуни також. Вони мали в останних днях гарні успіхи. З успіхів летунів приходить користь головно нашій артилєрїі, яка давнїйше терпіла від того, що її дослїджували неприятельські летуни. Що втрати наших неприятелїв значно більші нїж наші, се видно з того, що Анґлїйцї не тільки мусїли сягнути до своїх резерв, але також вдоволити ся частинними наступами там, де радо були-би виступили сильнїйше. Мусїли вони також перемішати свої віддїли. Так само Французи. Наші війска зробили все, що могли. Я маю зовсїм вироблений погляд, що неприятель шукає тут ще в сїм роцї рішеня та що се йому не вдало ся. Він мусїти-ме перебути зимову кампанію і на другий рік далї бити ся. Се моє міцне переконанє".
Ромунські втрати.
БЕРЛЇН. (Пр. тел.) Лїсти втрат, зладжені санїтарним комітетом, що остає під протекторатом королевої, виказують до 18. вересня 72.724 жовнїрів і 3.426 офіцирів, між тим 4 ґенералів і 19 полковників, як убитих, ранених і пропавших без вісти. 