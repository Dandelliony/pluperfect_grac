◦ ◦ ◦ ◦ ◦ ◦ ◦ ◦ ◦ ◦

Важне для тих, що відїзджають на свята. Супроти поширеня заразливих недуг в деяких повітах краю мають особи, які вертати-муть зі свят до Львова, виказати ся при поворот посвідченєм санїтарної власти свого повіту, що в місцевости, де вони пробували, не було в послїдних тижнях нїякої заразливої недуги, що вони самі здорові і вільні від галапасів. Одночасно поручив львівський фізикат управам захоронок, бурс, інтернатів і т. п., щоби вони зладили спис своїх вихованцїв, які виїзджають на свята. Особи ті одержать з фізикату посвідченє, що відїзджають зі Львова здорові, а опісля, вертаючи, будуть мусїти предложити також посвідченє від санїтарної власти повіта, в якім провели святочні ферії, бо инакше не прийметь ся їх до шкіл чи заведень.
Полїтична крадїж. "Journal de Geneve" доносить: Вломники, які дістали ся до австро-угорського консуляту в Ціріху і там поповнили крадїж актів вже вислїджені. Є се два італїйські дезертири, які недавно тому зголосили ся до італїйського ґенерального штабу і там віддали вкрадені документи.
Новий перегляд реклямованих в Будапештї. Віденські дневники доносять, що в Будапештї має відбути ся перегляд реклямованих до 45 р. житя. Признані здібними до служби в поли будуть опісля покликані, прочі остануть ся дальше на цивільних становищах. В случаях, що заслугують на особливе узглядненє, можуть бути полагоджені прихильно нові поданя про увільнені від служби.
Десять мілїонів книжок для нїмецьких жовнїрів. Нїмецькі товариства, заступлені в центральнім видїлї для роздїлу книжок між жовнїрів в поли, вислали безплатно до початку марта с. р. десять мілїонів книжок жовнїрам в поли і в шпиталях. З того одержали між кінними шпиталї в краю, в етапах і в полї 2,200.000 томів, сухопутне війско 4,450.000, фльота 800.000, а воєнні бранцї 50.000 томів. Протягом шкільного тижня в 1915 р. для збірки книжок і загально державного тижня в 1916 р. зібрано 3½ мілїона книжок. Центральний видїл для роздїлу книжок подає до відома публики, щоби вона жертвувала тільки нові видавництва, та приманила ся до висших вимогів читачів. Всї війскові команди звіщають, що читанє книжок впливає на духову свіжість та боєвий настій у жовнїрів.
Дохід з відчиту арт. Івана Труша на тему: "Франко про себе і про нас", який відбуде ся 31. с. м. о год. ½5 в салї Музичного Інститута ім. Лисенка, призначений на стипендійний фонд ім. Франка. 