◦ ◦ ◦ ◦

    Положення на фронті. "Rzeczpospolita" пише: "Начальна команда червоної армії привязуючи велике політичне значіння до акції на галицькім відтинку, спрямувала туди значні підмоги і прийшло до завзятої акції на лінії Збруча. Виявляється, що большевики змагатимуть усіми силами до опановання галицької области. На північнім фронті змагання большевиків звернені до опановання залізничого шляху Вильно-Сарни. До тієї ціли наближилися по опанованню Баранович. Від Баранович належить надіятися сильних наступів в напрямі на Берестє".   Большевики бажають мати получення з Німеччиною. "Rzeczpospolita" доносить з Гельсінґфорсу, що совітський уряд стремить до того, аби осягнути безпосередне получення з Німеччиною. Лєнін мав заявити, що так довго вестиме наступ проти Польщі аж та ціль буде осягнена.   Беля Кун в Москві. "Temps" з 17. ц. м. доносить, що провідник мадярських комуністів Беля Кун находиться вже в Москві. Лєнін в промові, яку виголосив на привитання Белі Куна, підніс його заслуги для всесвітної революції і заповів, що він о держить почесне і важне дипльоматичне становище.   Домашня війна в Китаю. Радіо з Польдгу доносить, що в Китаю розгорілася домашня війна. Війська партії Хінлі завдали важку поражку військам партії Анфу, що відступають в напрямі на Пекін. Повстанці находяться кілька миль від столиці. Брами Пекіну замкнені. Усі телєґрафічні і залізниці получення між Пекіном і Тієнтсіном перервані.   Заворушення в Ірляндії. По донесенням з Польдгу полковник Смит, заступник королівсько-ірляндської поліції замордований. В звязку з цим вбийством прийшло до завзятої боротьби між жовнярами поліції і сінфайнерами, причім убито кілька осіб і ранено над 90.   Звідомлення польського ґенерального штабу з дня 21. ц. м. Варшава. Неприятельські відділи, котрі заняли Гродно, ведуть наступ здовж шляху Гродно-Сокілка і борються з нашими відділами на висоті Бакун. Цю останню місцевість, хвилево страчену, відзискала бравурним протинаступом наша піхота. Здовж Німаня від Лунної Волі до устя ріки Щарі, большевики зміряють за всяку ціну до сфорсування наших оборонних становищ. Большевицькі наступи, ведені на лінії ріки Щарі а звернені головно на мостовий причілок Слонима, примусили наші відділи покинути цю місцевість. Тепер ведуться завзяті боротьби на половині дороги між Слонимом і Зельвою. В акції на цім відтинку неприятель сконцентрував три дивізії піхоти, котрі при сфорсуванню Щарі під Слонимом потерпіли незвичайно тяжкі втрати. На Полісю в районі Дітлович наші відділи по відпертю сильних неприятельських наступів перейшли до контракції і відкинули большевицькі відділи зі свого передполя, беручи кількадесять полонених. На південь від Припеті неприятель зміряючи до зліквідування бравурних випадових акцій ґрупи ґен. Балаховича, сконцентрував у цьому районі цілу дивізію піхоти і значну скількість кавалєрії, та по завзятій боротьбі оволодів Річицею, випираючи наші відділи до Привитівки. Дальше на південь мимо незвичайно енерґічних змагань неприятеля перервати наш фронт на ріці Стир, усі наступи відперли наші відділи. На полудневім фронті по геройській обороні 13-та дивізія покинула Дубно, яке заняла кавалєрія Буденного, підпомагана сильними відділами піхоти на возах. В районі Дубна ведуться тепер завзяті боротьби під Торговицею на півночи і під Козином на схід. Відділи 6-ої армії відпирають дальше неприятельські наступи на лінії ріки Збруч, ведені неприятелем з неослабаючою енерґією і повним легковаженням людських втрат, які він поносить. В боротьбах цих слід зазначити геройство 12-ої дивізії полк. Янушайтіса й артилєрії, котра виїжджаючи бравурно на відкрите поле, завдала большевикам дуже великі втрати. Під Волочківцями бриґада неприятельської кавалєрії, котра в силі 800 шабель передерлася на наші зади, по завзятих і кровавих боротьбах, відкинена назад за Збруч. Наслідком цеї геройської постави наших військ і величезних втрат, які поносить неприятель на цьому відтинкові, перейшов у ночі з 19. на 20. ц. м. кубанський полк козаків у повному складі на нашу сторону.   Большевицька офензива в Вірменії. Льондон. Авас. Наслідком відмовної відповіди вірменського правительства на ультімат совітського правительства, большевицька армія дістала приказ почати офензиву і заняла вже Карабаґ. Большевики посуваються дальше вперед, задумуючи ділати разом з армією Кемаля паші.   Громадська думка 