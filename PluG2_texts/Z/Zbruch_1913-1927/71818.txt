◦ ◦ ◦ ◦ ◦ ◦ ◦ ◦ ◦ ◦

Збірка для сиріт. В сю недїлю, 14. с. м., як в день Покрови Матери Божої, відбудеть ся під всїми церквами у Львові збірка жертв на фонд ім. митроп. Андрія ґр. Шептицького для укр. сиріт. Нехай-же того дня окрасить сино-жовта відзнака грудь кождої свідомої одиницї і нехай попливуть обильні датки на сю так важну і симпатичну цїль.
Школа ім. Б. Грінченка у Львові на Городецькім станула нарештї на дорозї до найкрасщого розвитку, а саме одержала право прилюдности і згромадила так численну фреквенцію (350 дїтий), що виявилась конечна потреба не лише придбаня для неї більшого числа саль шкільних та подїленя кляс на віддїли, але над то ще побільшеня учительських сил, подїлу дїтвори на мужеську і жіночу школу, за заіменованя для них двох окремих управ. Вимоги нашої школи на сей рік о много збільшили ся, а потрібних на се фондів не має, окрім сподїваних добровільних датків нашої суспільности, без яких ся школа перестала би істнувати. Для того старшина Кружка У. П. Т. ім. Грінченка звертаєть ся в повній вірі до суспільности і просить, щоби як в минулих двох найтяжших роках підпомагала нашу школу своїми датками, так не опускала і на дальше сеї, нам всїм так потрібної і пожиточної інституції. — За старшину Кружка М. Сіяк, заступник голови (вул. Ґрунвальдська ч. 4).
Нові будівельні Експозитури в східній Галичинї. Краєва Централя для господарської відбудови Галичини остаточно рішила ся утворити в східній Галичинї нові будівельні Експозитури, а давнїйші змінити так що до територіяльного круга дїланя, як і що до управителїв. Для інформації інтересованих подаємо спис Експозитур в східній Галичинї. 1. Сянік (і на повіт Березів), управитель архіт. Людвік Бальдвін Рамулт. 2. Лїско (і Добромиль) управитель ц. к. ком. буд. інж. Лев Прухницький. 3. Старий Самбір (і Турка) управитель ком. буд. інж. Евстахій Савчак. 4. Бібрка (і Перемишлани) управитель радн. буд. інж. Станислав Рібенбауер. 5. Рогатин (і Жидачів) управ. стар. ком. будів. інж. Володимир Дидинський. 6. Станиславів, управитель стар. ком. буд. інж. Едвард Бронарський. 7. Стрий (і Сколє, Дрогобич) управитель стар. ком. буд. інж. Станислав Тихоневич. 8. Коломия (і Снятин) управитель ц. к. проф. інж. Кароль Янецький. 9. Бережани (і Підгайцї) управитель ком. буд. інж. Ян Вовконович. 10. Бучач (і Чортків) управитель інж. Витовт Котович. 11. Товмач (і Городенка) управитель ц. к. ком. буд. інж. Василь Вишницький. 12. Косів (і Печенїжин) управитель адюнкт буд. інж. Стефан Заячківський. 13. Надвірна (і Богородчани) управитель ц. к. ком. буд. інж. Бронислав Вальдовський. Незмінені Експозитури: 14. Ярослав, управитель радн. буд. Йоахим Трачик. 15. Перемишль, управитель ц. к. стар. рад. буд. Евстахій Панненко. 16. Мостиска (і Самбір, Яворів) управитель старш. інж. Домінїк Ґембажевський. 17. Львів (і Городок ягайлонський, Рудки) управитель радн. буд. Тадей Розвадовський. 18. Любачів (і Чесанів, Рава руська) управитель радн. буд. Володислав Кочинський. 19. Камінка Струмилова (і Радехів) управитель радн. буд. Андрій Корнелля, 20. Жовхва (і Сокаль) управителя нема. 21. Калуш (і Долина) управитель інж. Станко. Нема Експозитур будівельних в повітах Тернопіль, Теребовля і Залїщики. В тих повітах ведуть староства відбудову при помочи придїлених їм інжінєрів. По національній приналежности на 21 управителїв будівельних Експозитур в східній Галичинї є всего 6 Українцїв, а 14 Поляків, одна Експозитура необсаджена. До помочи трем староствам додані є три Поляки інжінєри. 