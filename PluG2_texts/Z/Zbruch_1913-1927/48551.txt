◦ ◦ ◦ ◦ ◦ ◦ ◦ ◦ ◦ ◦

Побільшуванє дальшої воєнної области. "Krakauer Zeitung" оповіщує: Границя між дальшим і близшим воєнним тереном пересунулась і тягнеть ся тепер здовж ріки Буга. Округи Томатів, Грубешів і Холм належать вже до дальшої воєнної области.
З конґреґації пропаґанди віри. Ізза постійної хоровитости звиш 80-лїтного кардинала кс. Ґотті папа поручив управу конґреґації пропаґанди віри кардиналови кс. Серафінї з чина Бенедиктинів, а замість нього префектом конґреґації чинів став кардинал кс. Фальконіо з чина Францисканів.
Правно-історичні іспити на львівськім унїверситетї. Обовязково правно-історичні іспити відбувають ся збірно в трьох річних реченцях, т. є весною по Великодни, в липни і в жовтни. Тому що виїмкові відносини, спричинені перервою в дїяльности унїверситету в мин. роцї шкільнім і довшим замкненєм міста Львова для повороту виселанцїв, тепер вже минулись, то і виїмки з повисшого правила не будуть дальше допускані. На се звертаєть ся з унїверситету увагу інтересованим з тим, щоб в час вносили поданя о допущенє до правно-історичного іспиту в однім з приписаних реченців.
Журба о часописний папір. Будапештенський урядовий дневник оголошує розпорядок в справі управильненя обороту і зужитя часописного паперу для ротаційних машин. В цїли запевненя паперу дневникам утворено в Пештї централю часописного паперу, в якій всї видавці, друкарнї і фабрики часописного паперу мають зголосити найдальше до 10. с. м. свої засоби часописного паперу після стану з 4. с. м. Надто мають вони зголосити все, на основі чого централя моглаб усталити будучі розміри дневника і скількість паперу, яка малаб йому бути признана. Розпорядок наказує замкненє всяких засобів ротаційно-часописного паперу, які виносять більше нїж метр. сотнар. Право розпорядимости прислугує виключно централї. Розміри дневника вона буде визначувати.
"Krakauer Zetung" з 25. лютого містить допись зї Львова, в якій між иншими згадує і про дїяльність українських культурних інституцій, про записи Білїнської і пок. д-ра Дембицького на цїлі "Наукового Товариства імени Шевченка" і про нове виданє жовнїрських пісень Юрія Федьковича. 