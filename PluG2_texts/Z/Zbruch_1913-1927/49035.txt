◦ ◦ ◦ ◦ ◦ ◦ ◦ ◦ ◦ ◦

Зірванє зносин між Австро-Угорщиною й Портуґалїєю.
ВІДЕНЬ (Ткб.) З приводу заістнованя стану війни між Нїмеччиною і Портуґалїєю ц. і к. посол в Лїсбонї одержав 14. с. м. порученє зажадати від правительства портуґальської републики звороту паспортів і опущеня краю разом з персоналом посольства. Рівночасно доручено паспорти тутешному представникови Портуґалїї.
Болгарський процес о русофільську шпіонажу.
СОФІЯ (Пр. т.). В сїм тижни починаєть ся перед тутешним воєнним судом процес о шпіонажу проти пятьох руссофілів, яких обжаловуєть ся, що давали давному російському атташе Яковтови карти й пляни укріплень болгарського побережа Чорного моря і вели для нього шпіонажу над Босфором і в Царгородї. Шпіонажа відносить ся до часу, коли русофільські круги старали ся денунціювати перед Росією кабінет Радославова за те, що він дозваляє на перевіз воєнних матеріялів до Туреччини. Між обжалованими находять ся три знані полїтики, а саме бувший заступник бурмістра Софії резервовий надпоручник Зеленогоров, звісний панслявіст д-р Списаревський і письменник Силїянов.
З італїйського фронту.
МІЛЯНО. (Ткб.) "Corriere della Sera" доносить, що на італїйськім фронтї лежить місцями снїг високо на 10 м. В многих місцях є жовнїрські бараки забльоковані, а деякі становища — на щастє заосмотрені в усе, що є конечне — є так відтяті, що доступ до них є неможливий. Все спадають лявіни, часом по 10 денно, і засипують навіть головні комунїкаційні дороги. Много патруль пало жертвою лявін, а також і виправи, висилані для несеня помочи. В долинї Самопіса згинуло д. 9 б. м. 50 людий. У просмику Преваля лявіна так закрила бараки й позиції, що навіть не можна було пробувати ратункової акції, щоби не усунулась гора. З над долїшної Сочі, де нема снїгу, доносять про великі повени.
Солунська акція.
ЦАРГОРОД. (Пр. тел.) Ґен. Capей висказав ся в останнім часї про Солунь, що він не вірить в офензиву противників і рівночасно уважає офензиву антанту безцїльною. Сарей жалуєть ся на трудности заосмотрюваня своїх війск, бо Анґлїя й Франція звезли все до Солуня, а він має крім того ще обовязок старати ся о поживу для великої части населеня. Македонсько-грецькі землї не мають поживи навіть для власного ужитку. Ґенерал запевняв, що нїмецькі підводні човни на Середземнім мори дали себе сильно відчути, передовсїм в останнїх 14 днях. Затопили вони цїлий ряд кружляків з поживою для війск.
В Солуни числять ся з можливістю скорого повороту ґенерала Сарея до Франції.
Льойд Джордж про конець війни.
ЛЬОН ДОН. (Б. Райт.) До ірляндської депутації, яка прибула до мінїстерства мунїції, сказав м. и. Льойд Джордж, що бажав би мати певність, що в червни або в липни буде війнї, але не є на стільки оптимістом, щоби міг сього сподївати ся.
Проти обовязкової війскової служби в Анґлїї.
РОТТЕРДАМ. (Ткб.) До дневника "Nieuve Courant" доносять з Льондону: Вчора відбуло ся знов кілька великих протестуючих зборів при участи тисячів жонатих мущин, покликаних після системи Дербая. Жадано, щоби покликані були нежонаті з вільних від війскової служби заводів і щоби обовязок війскової служби був розтягнений на молодих мущин жонатих.
Дневник "Times" доносить, що комісія кабінету рішила вичеркнути великі групи промислів з лїсти вільних від війскової служби заводів і покликати жонатих також і з инших заводів.
Російський комунїкат.
ВІДЕНЬ (Ткб.) Комунїкати неприятельських штабів. РОСІЯ 12. III. Коло Берземінде острілював неприятель наші рови мінами великого калібру. В Галичинї заатакували наші вивідники Лїтач (6 км. на полудневий схід від устя Стрипи) і мимо сильного неприятельського огню вдерли ся до неприятельських ровів. Дня 9. марта неприятельський підводний човен заатакував два наші торпедовцї, що повнили вивідну службу коло побережа Варна. Торпедовець "Поручник Пущин" затоплено. Часть залоги уратував другий торпедовець. 