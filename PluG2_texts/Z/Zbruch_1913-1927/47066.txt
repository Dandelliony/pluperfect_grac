◦ ◦ ◦ ◦ ◦ ◦ ◦ ◦ ◦ ◦

Воєнні кошти. Після приблизних обчислень воєнні кошти всїх держав разом зчислені мають виносити доси 100 мілїярдів.
Мінїстер Гогенльоге їде до Львова. З Відня доносять телєґрафічно до "Gazet-и Lw.", що мінїстер внутрішних справ кн. Гогенльоге вибираєть ся до Львова в інспекційних цїлях.
В урядах почтових Львів 1 (почтовий будинок при вул. Словацького ч. 1) Львів 2 (головний двірець) і Львів 19 (двірець підзамче) заведено рух надавчий приватних пакетів. Услівя принятя пакетів: 1) надаванє в стані отвертім, 2) долучуванє приватної переписки і уживанє пересилкової адреси до пересиланя відомостий не дозволене, 3) до кождого пакету окрема пересилкова адреса.
В справі предкладаня фасій у Львові. Урядово оголошено: Супроти постанов цїс. розпорядку з 19. грудня 1915, після котрих в місцевостях підлягаючих в цїлости податкови чиншовому має ся виміряти податок чиншовий на лїта податкові 1915—1916 на основі чиншів найму з років чиншових 1911 і 1912, здержує ся в містї Львові дальше предкладанє фасій чиншових на рр. 1915—1916.
Слід російської "наукової" експедиції. Моторовий львівського елєктричного трамваю, п. Василь Ґордон передав через адмінїстрацію нашої часописи в біблїотеку "Наукового Товариства ім. Шевченка" один том дорогоцїнного твору "Великая реформа" (вид. историч. комісії учебн. отдїла) з біблїотечною печаткою Товариства. Книжка була по уступленю Росіян знайдена на почтї в помешканю російського полковника. Є се также документальний слїд російської "наукової" експедиції в біблїотеку "Наукового Товариства ім. Шевченка", в якій брали участь висші війскові ранґи. П. Ґордонови за вказаня того слїду належить ся щира подяка. 