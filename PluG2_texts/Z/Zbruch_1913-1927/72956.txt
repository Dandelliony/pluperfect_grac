Большевики при власти.

Лєнїн президентом мінїстрів. — Троцький начальним командантом.
ЛЬВІВ, 10. падолиста 1917.
Ві второк сього тижня розпочала ся в Петроградї революція, з'орґанїзована проти правительства Керенського Петроградською робітничо-жовнїрською Радою, яка знаходить ся в руках большевиків. В відповідь на се зажадав Керенський на засїданю передпарляменту заяви довіря і повновластий для здавленя революції. Замість сього передпарлямент, в якім большевики зовсїм не заступлені, бо вони устроїли сецесію, ухвалив 123 голосами проти 102 проти 26 здержаних внесенє, в якій домагаєть ся: 1) утвореня комітету загального добра (що означало усуненє правительства), 2) вивласненя Великої земельної власности і переданя землї земельним комітетам, 3) рішучого виступу в цїли заставленя союзників до мирових переговорів.
Ся ухвала передпарляменту означала упадок Керенського і побіду большевиків. Дальші подїї пішли швидким ходом. Протягом середи большевики опанували Петроград, арештували всїх мінїстрів з виїмком Керенського — який ратував ся з Петрограду утечею, та якого арештовано пізнїйше й уміщено в Петропавлоській кріпости, — і видали проклямації про усуненє правительства й установленє нового режіму.
Про орґанїзацію нового правительства наспіли поки що тільки відомости, що Лєнїн став президентом мінїстрів, а Троцький начальним вождом армії.
Проґрама нового правительства, яку в дни побіди большевиків проголосив Лєнін, звучить: 1) Негайне закінченє війни, 2) відданє землї селянам, 3) відданє власти робітничо-жовнїрським радам і негайне скликанє конституанти.
Як відкликнула ся на побіду большевиків у Петрограді цїла Росія, нема ще відомостий. Є тільки відомість, що війска північного фронту стоять по сторонї большевиків і машерують до Петрограду для охорони побідної революції. В руках большевиків мають бути поки що міста Кронштат, Ревель, Нижний Новгород, а також Владивосток.
В Петроградї має панувати спокій.
Як піде дальший розвиток революції, повинні показати найблизші днї.
Нинї можемо тільки сказати, що коли большевики стануть панами положеня, то се потягне за собою важні наслїдки як для заграничної полїтики, так і для внутрішних російських відносин.
В области заграничної полїтики нове правительство виступить з предложенєм негайного заключеня мира, що мусять заставити всї инші воюючі держави до ясної заяви в сїй справі.
Що-до внутрішних відносин в Росії, то большевики домагають ся радикального полагодженя земельної справи, а також стоять на становищи повного права самоозначеня народів.
З'окрема що до України Лєнїн кілька разів заявляв ся публично за самостійністю України. Українська Центральна Рада і Ґенеральний Секретаріят України, які в поглядах на форму правлїня (соціялїстичне правительство) і на справу мира стояли близько большевиків, безперечно використають положенє в цїли з'єдиненя всїх українських областий і здїйсненя українського державного права. 