◦ ◦ ◦ ◦ ◦ ◦ ◦ ◦ ◦ ◦

З сербського театру війни.
Дальші побіди.
ВІДЕНЬ. (Ткб.) (Год. 12 м. 45), Нашим війскам дня 14. с. м. по нагальній і завзятій боротьбі вдало ся заняти й усталити становище на горбках на схід від Дріни, та заняти місцевости Ловницю і Лесницю.
Так як під Шабац дня 14. с. м. пополудни і в ночи з 14. на 15. с. м. відперто з великою хоробростию приступи Сербів в кількох місцевостях. Здобули один прапор, дві гармати і два машинові карабіни.
Неприятельські втрати тяжкі; наші також не малі. Близших обчислень ще нема.
Чорногорські відділи старали ся заатакувати нашу територию, але їх відперто.
ВІДЕНЬ. (Ткб.) (Північ) Боротьба над Дріною, про котру вчера донесено, увінчала ся рішаючою побідою наших війск над сильним неприятельським війском, яке відперто до Валево. Забрано в полон богато бранців і здобуто богато воєнного материялу. Погоня за неприятелем є в повнім ходї.
Наші війска били ся з подиву гідною хоробростию з неприятелем рівної сили, що займає сильні становища.
Передівсїм на увагу заслугує шіснайцятий полк піхоти (вараждинський), котрого офіцири і жовнїри серед найтруднїйших услівій бурею ішли до побіди, з традицийною хоробростию все вірних Хорватів.
Подрібні вісти про перебіг боротьб і про здобуті трофеї наступлять.
Ґр. Тіса про австрийсько-сербську війну.
ВІДЕНЬ. (Пр. т.) Neue Freie Presse приносить уваги угорського премієра ґр. Тіси на тему воєнного положеня. Ґр. Тіса, говорячи про акцию австро-угорської армії на полудни, проти Сербії, зазначив, що положенє тут на стільки инакше, як пр. в австрийсько-росийській чи німецько-француській, що противником монархії не є там велика держава, що отже навіть в перепалках передних сторожий не може Австрия потерпіти пораженя. Виступ монархії мусить там бути рішучий і успішний. Вже перший удар мусить завести порядок. Всї дотеперішні кроки австрийських війск на полудни виказали також, що сї війска переняті є певним себе і найліпшим духом.
Австрийсько-росийська війна.
Занятє Сандоміра і Кшешова.
ТАРНОБЖЕҐ. (Ткб.) Дня 14. с. м. пополудни австрийські війска заняли Сандомір. Москалі подали ся по короткій перепалці.
Урядовий голос про подїї на східних границях.
ВІДЕНЬ (Ткб.) (Північ). Вісти, які появили ся в кількох заграничних часописях про росийські успіхи в наших граничних околицях, є неправдиві.
Мішані росийські віддїли, котрі то тут то там посунули ся на кілька кільометрів, підходячи до положених над самою границею місцевостий, відперто знова за границю коло Залозець, Бродів і Сокаля. Діяльність сих російських віддїлів обмежувала ся взагалї до плїндрованя і підпалювана безборонних сел. Зате кілька наших віддїлів кінноти вдерло ся далеко поза границю в середину Росиї.
Нїмецько-росийська війна.
В Польськім Королївстві.
БЕРЛЇН (Б. Вольфа). Розповсюднювані з заграниці вісти про більші боротьби є неправдиві. Нїмецькі війска звели ряд менших побідних перепалок.
Дві дивізиї росийської кінноти, за котрими ступала піхота, підпалили граничне місточко Маркґрабова і вернули нинї знова за границю.
Росийський корпус кінноти, що стояв коло Кляви, уступав на полуднє перед неприятельською колюмною.
Всякі неприятельські запорядженя не змогли доси перешкодити або здержати нїмецькі наміри.
Покликанє загального ополченя в Нїмеччинї.
БЕРЛЇН (Ткб.) Дневник законів державних оголошує розпорядженє в справі покликаня загального ополченя.
Бранці Нїмеччини.
БЕРЛЇН (Ткб ) Local Anzeiger доносить. На поли вправ війскових т. зв. Зеппеляґер коло Падерборн, перебуває 400 Бельґійцїв, воєнних бранців. 50 взятих до неволї офіцирів дали слово гонору, що не будуть пробували утїчи і через те дізнають ріжних полекш. Один офіцер французький, пійманий в неволю підчас патрольованя коло Шарбурґа, відмовив слова гонору і находить ся під строгою контролею. Воєнні вязні працюють при будові доріг.
БЕРЛЇН (Ткб). Local Anzeiger доносить: Серед затриманих тут війскових є офіцири високої ранґи, між иншими бувший головний комендант чорноморської фльоти адмірал Скридлов. Як зачувати, 23 бранців, високих офіцирів, тримає ся в окремих арештах, а їх жінки і родини мешкають в готелях. Поводить ся їм добре, кілька разів денно можуть бувати разом.
Перенесенє цісарської кватири.
БЕРЛЇН (Ткб.) Цісар Вільгельм виїхав з Берлїна в напрямі до Моґунциї і вислав до бурмістра Берлїна таке письмо: Поступ операций воєнних приневолює мене до перенесеня головної кватири з Берлїна. При сїй нагодї хочу переслати Берлїнови вислови сердечної подяки за всі манїфестациї і докази любови та симпатиї, котрих зазнав я в сих тяжких днях. Сильно вірю в поміч Бога, в хоробрість армії і фльоти в годинї небезпеки. Наша справедлива справа побідить.
Канцлєр обняв адмінїстрацию держави.
БЕРЛЇН (Ткб.). Reichsameiger оголошує в надзвичайнім виданю цісарський розпорядок, на підставі якого уповажняє ся канцлєра до самостійного полагодженя справ державної адмінїстрації. Також в надзвичайнім виданю пруської урядової часописи оголошено уповажненє, удїлене державному мінїстерству пруському до полагодженя справ адмінїстрації в Прусиї, а рівночасно заіменовано державного секретаря Дельбріна віцепрезидентом пруського мінїстерства. 