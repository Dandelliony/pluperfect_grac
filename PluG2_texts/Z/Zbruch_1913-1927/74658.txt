Фреблївське заведенє для українських дїтий.

В числї "Дїла" з 6 грудня с. р. помістила була п. Софія Олеськівна статейку про проєктоване заснованє нового типу школи, приноровленого до потреб нашої суспільности в нинїшній хвилї. Навязуючи до cего почину шановної інїціяторки, годить ся повідомити ширший загал про істнуванє у Львові української фреблївки при вул. Цитаделї ч. 9, яку веде саме п. Олеськіва. Під її совісною і вмілою рукою шкілка розвиваєть ся так гарно, як лише придумати можна, тимпаче, що розвиткови школи пособляють корисні зовнїшні услївя. Шкілка поставлена доразу на певнім ґрунтї тим чином, що користовуєть ся урядженєм і обильними середниками науки давної реномовної фреблївки в убікаціях добре огрітих, освітлених і вентильованих, з вигідною гардеробою. До шкілки попала ся сама гарна, чемна дїтвора, по половинї хлопцї і дївчата.
Програма двогодинного занятя (від 3—5 години по полудни) ріжноманїтна, яка водить ся звичайно в добре уладжених фреблївках: дїти витинають, лїплять, плетуть, рисують, співають (співанок учить окрема учителька), слухають казок і розказів на тлї середників поглядової науки, займають ся ритмічною руханкою і товариськими іграми і забавами. Однак програма, хочби найповнїйша, сама собою річ мертва. Кожда школа, від азбуки аж найвисшої науки, сповняє свою цїль лиш тодї, коли нею орудують мистцї, що вміють зробити школу інтересною. Для дїточої шкілки особа учителя є всїм; фреблївка полишена силї інерції, без вміня удержаня дїтвори в веселім настрою, в цїкавости і заінтересованю, не варта нїчого. Знаю се з власного досвіду, бо свого часу посилав я до фреблївки дїти, які її по кількох днях покинули втомлені, знуджені, звялені. Навпаки мої внуки, яких воджу до фреблївки, плачуть на саму гадку про можливість не піти до школи, така вона їм люба і дорога.
Одно мене вражає неприємно, а то, що така успішна і вміла праця шановної керманички є жертвою, зложеною тутешній українській суспільности без нїякої за щирий труд відплати. Дїтий ходить до шкілки 15, а що місячна плата за науку виносить 10 корон, те ледво покривають ся кошта адмінїстрації, а для учительки не лишаєть ся нїщо. Велике число дїтий в фреблївцї не яло ся, бо дїточа шкілка потрібує старанного індивідуалїзованя, однак кілька а хоч би з десяток нових вписів не завадилоб і вони певне найдуть ся, як тільки дійде до ширших кругів відомість про істнуванє такої знаменитої школи.
Колиж найдеть ся повний гурток, то висказую в імени родичів надїю, що п. Олеськівна поведе згодом свою любу дїтвору на висший ступень науки, отвираючи перший річник української приватної дїточої школи. Таке наше бажанє.
Д-р Омелян Калитовський. 