◦ ◦ ◦ ◦ ◦ ◦ ◦ ◦ ◦ ◦

Під Верден.
Перед окруженєм кріпости. ЦІРІХ (Пр. т.). Француські війскові круги висказують погляд, що з нїмецької сторони заносить ся на завзятий наступ на Верден, який може спричити окруженє кріпости.
Стратеґічне положенє. БАЗЕЛЬ (Пр. т.). "Baseler Nachrichten" пишуть: Під Верден находять ся Нїмцї в зовсїм прихильнїм для себе положеню. Є вони на більшім фронтї так розвинені, що окружують француські становища. Кождий поступ в перед спихає оборонцїв на висший терен. Тактика француської управи може вправдї трохи здержати противника, але власної армії не поведе до рішаючої побіди.
БЕРЛЇН (Пр. т.). "Frankf. Ztg." пише: Кождий з окрема Француз бєть ся з певністю знаменито, але стратеґічно виглядають вже оборонцї Верден доволї знесиленими. Коли наші операції будуть далї такі корисні, в що можемо вірити, то може прийти таке, що стратеґічне положенє коло Верден стане одного дня для нашого противника неможливим до видержаня, хочби він навіть тут чи там міг устоятись перед наступом. Довозових лінїй до сих соток тисячів, що є зібрані в области Верден, не позволимо після вподобаня зміняти. Одначе дорога, яка лежить перед нами, є велика й вимагає великих дїл! Сили маємо досить! Ждемо до кінця.
Французи про близький конець війни.
БУДАПЕШТ. (Ткб.) Швейцарський співробітник "Az Est" відвідав париську палату. Говорив з кількома послами і висшими офіцирами, які згідно висказували ся, що не треба очікувати третої зимової кампанїї. На питанє, чи у Франції носять ся ще з думкою про відобранє Ельзасу й Льотаринґії, відповідали вони в більшій части рухами рамен. Окремий мир уважають вправдї неможливим, але всеж таки числять ся з можливістю скорого заключеня загального мира. Також між верховодячими полїтиками находять ся люди, що так думають, до них належить також мінїстер фінансів Рібо.
З анґлїйського парляменту.
Анґлїйська воздушна маринарка. РОТЕРДАМ. (Ткб.) До "Courant" доносять з Льондону: В палатї громад нападав п. Білїнґ на полїтику правительства в справі воздушної оборони і сказав м. и.: Анґлїя станула що до воздушного узброєня на третім місци. Воздушна служба маринарки є без хісна. Много самолетів кор. воздушного корпусу є таких, що цїлий ряд хоробрих офіцирів радше замордовано, ніж убито. Державний підсекретар Теннан відповів в острім тонї. Заявив, що воздушна служба є добра, що працює на фронтї знаменито. Воно є не тільки смішною несправедливістю але й цїлковитою неправдою, коли хто твердить, що анґлїйська воздушна сила стоїть на третім місци. Так само не є правдою, мовби анґлійських летунів мордовано. Бесїдник візвав Білїнґа, щоби дав докази на свої твердженя. Білїнґ відповів, що зробить се як найскорше. Говорив він з великим роздражненєм, кілька разів перервано йому гнївними окликами.
Марш. Макензен у султана.
ЦАРГОРОД (Ткб.). Ґенерал полевий маршалок Макензен прибув вчора до Царгороду, щоби вручити надану йому цїсарем Вільгельмом маршалківську булаву.
Нїмецький парлямент.
БЕРЛЇН (Ткб). Парлямент відіслав буджет і предложенє про податок від воєнних зисків до буджетової комісії, а инші податкові предложеня до осібної комісії. По завтрішнім засїданю відложить парлямент свої наради до часу по Великодни.
Перед париською конференцією.
ЦІРІХ (Ткб). На вчорашнім засїданю італїйської палати президент мінїстрів Саляндра заявив, що він і мінїстер заграничних справ Соннїно мусять на кілька днїв виїхати з Італїї, тому радить, щоб відложено наради до 6. цвітня. Пропозицію принято.
ЛЮҐАНО (Ткб). Париська конференція в якій візмуть участь президент мінїстрів Саляндра і мінїстер заграничних справ Соннїно, має тривати тільки два дни. Господарських питань не будеть ся обговорювати. Є вони застережені для осібної конференції, котрої речинця доси не назначено.
З польського Кола.
ВІДЕНЬ. (Ткб.) Комунїкат Секретаріяту польського Кола. У Відни відбуло ся д. 23. марта 1916. засїданє Польського Кола, на котрім рішено зміну статуту що-до побільшеня числа заступників голов з 4 на 5 і числа членів парляментарної комісії з 7 на 8, почім на зазив голови Кола ввійшли до салї нарад соціялїстичні посли. Пятим заступником голови вибрано одноголосно п. Дашинського. В місце гр. Скарбка, котрий на руки нац.-демократичної ґрупи зрезиґнував з гідности заступника голови, вибраного п. д-ра Гломбінського.
Коли скінчить ся війна?
БЕРН. (Ткб.) У франкській палатї мінїстер працї на питанє в справі неможливих відносин в портах Pye й Авр заявив, що треба все лишити по давному, бо за 10 місяцїв війна докінчена.
Китай — републикою.
НЮ ЙОРК. (Ткб) Аґенція "Associated Press" доносить з Пекіну, що рішенєм кабінету знесено знова монархію й привернено републику.
Торговельна конференція в Парижи.
ЛЬОНДОН. (Ткб.) Дневник "Times" довідуєть ся, що в Парижи відбудеть ся торговельна конференція торговельних комісій, вибраних із представників 9 парляментів держав звязаних союзом. Ся конференція буде радити рівночасно з господарською конференцією.
Признанє цісаря Вільгельма для пор. Бельке.
БЕРЛЇН (Б. Вольфа). Пор. Бельке одержав нове признанє чудових своїх успіхів у воздушній боротьбі в слїдуючім письмі цїсаря Вільгельма: Як менї доносять, Ви знова вернули з цїлковитим успіхом з боротьби з неприятельськими самолетами. Недавно зазначив я наданєм Вам найвисшого мого війскового ордеру Pour le merite, яке значінє привязую до успіхів Вашої відваги. Сеї одначе хвилї, коли Ви своїм дванадцятим самолетом розправили ся вже з двома неприятельськими воздушними віддїлами, не можу поминути без висказаня Вам знова мого найбільшого признаня за знамениті дїла у воздушній боротьбі. — Велика головна кватира, 20. марта 1916. підп. Вільгельм
Вислїд четвертої нїмецької війскової пожички.
БЕРЛЇН (Ткб). На засїданю парляменту секретар фінансів повідомив, що підписка на четверту воєнну позичку винесла 10 мілїярдів 400 мілїонів марок, не вчисляючи в се підписки за границею і жовнїрів у полї.
Папа в оборонї кард. Мерсіє?
КЕЛЬН (Ткб). В справі донесеня дневників, що папа звернув ся за посередництвом кардинала Ґаспарія до кардинала Гартмана в Кельн з довшою телєґрамою, в якій висказує просьбу, щоби сей вставив ся у цїсаря Вільгельма в цїли перешкодженя заряджень проти кард. Мерсіє, заявляє "Kölnische Volkszeitung", що в міродатнім місци в Кельн нема такого порученя папи. 