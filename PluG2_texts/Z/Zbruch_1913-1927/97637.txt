◦ ◦ ◦ ◦

  Київ в руках польських і українських військ. Звідомлення польського ґенерального штабу з 9 ц. м.: Розбивши останки 12-тої большевицької армії, яка боронила лінії ріки Ірпень, наші війська в скорій погоні посунулися до Київа. Наша кіннота зайняла місто Київ дня 7 ц. м. вечером. Рано 8 ц. м. увійшли польські і українські піші війська серед неописаного ентузіязму цілої людности без ріжниці національностей. Большевицькі війська відступили за Дніпро і знищили залізниці мости. Тепер треває обопільний гарматній бій через Дніпро.   Польські війська перейшли Дніпро? "Ґазєта Вєчорна" пише: З Букарешту доносять, що польські війська під Київом переправилися через Дніпро і зайняли на зелізничім шляху до Бахмача стацію Броваки, а на шляху до Полтави наближаються до Борисполя. Ця сама ґазета доносить з Варшави, що польські стежі над Дніпром підходять під Рашків і під вузлову стацію Рудницю. Дальше на північний схід борються польські війська в околиці Звенигородка і Корсуня над рікою Росею. Большевицькі війська ставлять завзятий опір при помочи нових резерв. Польські війська мимо цього посуваються вперед.   Чехо-Словаччина і совіти. Чеське пресове Бюро доносить: "Право Ліду" пише: В боротьбі, яка ведеться на Україні, усі наші симпатії, не тільки з соціялістичного, а й з національного становища є по стороні совітів. В найблищих днях має удатися до Росії посольство чесько-словацької республики, а навязання взаємин буде приспішене.   Індіяни домагаються самоуправи. Американські часописи доносять, що делєґати від 34 індійських ґруп, зібрані на конференції в Ріверсайд в Каліфорнії прийняли резолюцію, в якій домагають ся самоуправи для індійських осель у Каліфорнії. Індіяни є проти політики краєвого і федерального уряду, який накидає їм урядників і бажають, аби усі їхні справи провадили вибрані ними люде.   Зміни в уряді Буковини. З Черновець нам доносять: Румунським урядом іменовані нові ґенеральні секретарі для Буковини: внутрішних справ: Клявдій Стефанелі; скарбу Ераст Таранґул; торговлі: Гнідий; публ. робіт: Янку Балмош; рільництва: Модест Скалат; просвіти: Траян Брайлян; санітарних справ: Евзебій Ісопескул. Одночасно іменовано нових префектів по повітах.   Плєбісцитові "непорозуміння". П.А.Т. доносить з Тешина, що по вічу в Орловій прийшло до непорозуміння між Чехами і француським відділом кавалєрії, яка в силі 50 вояків хотіла розігнати товпу. Чехи кинулися на Французів, розоружили кількох кавалєристів і забрали їм коні, прочі кавалєристи відступили. Заатаковані в дорозі до Богумина переважаючими чеськими силами дали сальву, убиваючи на місци 4 Чехів.   Рада амбасадорів. З Парижа доносять: Рада амбасадорів вислухала експозе cip Реґінальда Товера в справі будучого устрою Ґданська. В цій справі не прийнято ще ніякого рішення. Відтак дала Рада мадярській делєґації пятиденний реченець для уділення відповіди.   З Ґданська. "Danziger Ztg.", обговорюючи відомість, подану варшавськими денниками, що Ґданськ має бути стацією польської воєнної фльоти пише: Ця відомість є просто неімовірна, бож прецінь Ґданськ є суверенною державою, а мировий договір нічого не говорить про таке польське право. Тому не може бути й мови про то, аби Польща мала право закладати в Ґданську воєнну пристань. Той самий денник доносить, що Cip Реґінальд Товер вертає в Парижі до Ґданська.   Німецькі незалежні соціялісти і большевики. До Арханґельська прибув німецький паровець "Сенатор Шредер", що плив під червоною фляґою і мав на покладі 60 німецьких незалежних соціялістів. В дорозі з Німеччини до Ісляндії залога корабля збунтувалася, увязнила офіцерів і поплила до Арханґельська. Тут незалежні соціялісти віддали корабель до диспозиції большевикам.   Плєбісцит на Шлеську. "Moravsko Slesky Dennik" оголошує відповідь голови міжнародньої плєбісцитової комісії в Тешині ґр. Манвіля на резолюцію чесько-словацьких гірничих орґанізацій. Манвіль заявляє в ноті, що осуджує всякі терористичні поступки та бажає, аби голосовання відбулося в як найкоротшім часі. В маю воно не могти ме відбутися, бо міста Тешин і Бєльско зажадали продовження реченця, визначеного до зладження виборчих ліст.   Югославія і Італія. "Трібуна" доносить, що уряд Югославії згодився розпочати негайно переговори з італійським урядом в справі Адрії. До Італії відїхали південно-словянські торговельні делєґати.   Громадська думка   