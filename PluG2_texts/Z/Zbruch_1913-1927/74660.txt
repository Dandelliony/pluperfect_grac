◦ ◦ ◦ ◦ ◦ ◦ ◦ ◦ ◦ ◦

По упливі ультимату.
ЛЬВІВ 20. грудня 1917. Реченець 48-годинного ультимату, поставленого дня 17 с. м. петроградським большевицьким правительством українському правительству, минув ся — ми з запертим віддихом ждемо вісток про дальший розвиток подій за кордоном. Одначе вісток сих поки-що нема. Бо ті скупі "ситуаційні" телєґрами, які нам приносить ц. к. бюро кореспонденційне, і які ми низше передаємо, усї походять від петроградської аґенції телєґрафічної, яка є орґаном в руках большевицького правительства, котре очевидно не буде дуже спішити ся, щоб розносити по світї вісти для поваги свойого становища на зверх і в серединї некорисні. Мусимо отже на найблизший час приготовити ся, що спадати на нас можуть з большевицького жерела вісти, приладжені в змислї большевицькім, протиукраїнськім, і з таким же освітленєм.
До сеї катеґорії вістий належить передовсїм вість про загальний страйк у Київі — вість, яка зрештою хочби й була в части або в цїлости правдива (при зросійщенім і російськім київськім пролєтаріятї), то таки нїчого рішаючого про розвиток подїй не подає. З инших вістий звертає на себе увагу депеша про поступи Калєдіна в боротьбі проти большевиків. Поступи сї мусять бути справдї замітні, коли навіть ворожа козацькому ґенералови петроградська аґенція не може їх промовчати анї вповнї перекрутити на користь своєї сторони. В кождім разї показує вона, що вже стільки разів на сторінках віденської і польської преси "побитий", "полонений" і навіть "убитий" ворог большевицького правительства нетільки жиє на волї, а й поступає вперед проти большевиків.
Телєґрама льондонського бюра Райтера, яку також низше подаємо, своїм змістом відносить ся імовірно до подїй, які попередили ультимат. Подаємо всї депеші по черзї.
ПЕТРОГРАД, 19. XII. (Пет. аґ.) Страйк, розпочатий задля протесту проти поведеня Центральної Ради, розширив ся на передмістя Київа.
Війска большевиків ідуть походом проти Київа.
ПЕТРОГРАД. 19. XII. (Пет. аґ.) Робітничо-солдатський совіт в Харкові приняв большевицьку резолюцію, котрою названо Центральну Раду протиреволюційним, буржуазним орґаном і проголошено боротьбу.
ПЕТРОГРАД, 18. XII. (Пет. аґ.) З донесень, які нинї наспіли з Донщини, ходить, що положенє змінило ся там в користь козаків. Цїла східна часть донської области є, здаєть ся, в руках Калєдіна.
ЛЬОНДОН. (Райтер). Козаки обсадили східну часть Воронїжи. Останні вісти з Одесси доносять, що українські війска обсадили арсенал і телєґрафічний і телєфонїчний уряд. Також театр є в руках Українцїв. Большевики мають в руках ще пристань. Українцї розоружили большевицькі війска і прогнали їх з київської ґубернії і Конотопу.
АМСТЕРДАМ. (Райтер). З Петрограду доносять: Внутрішня війна розширяєть ся здовж Волги на північ від Астрахану аж до Самари.
На передоднї ультимату.
Власна допись "Дїла". Передрук дозволений тільки за поданєм жерела.
(З. С.) НАД КОРДОНОМ 15. грудня. З часописних і устних відомостий, які маю до розпорядимости, і які відносять ся до подїй в першій половинї сього місяця, виходить, що на Українї вела ся безупинна і що раз завзятїйша боротьба за власть. Петроградське большевицьке правительство, мимо всїх своїх гучних запевнень про пошану національних прав і про самоозначенє народів, раз-у-раз вмішувало ся у внутрішні справи Української Републики і нарушувало її права.
В Українськім Ґенеральнім Секретаріятї, по рефератї полтавського ґуберн. апровізаційного комітету, обсуджувалась справа петроградським правительством назначених на Україну "продовольчих" (апровізаційних) "диктаторів". По дуже горячій дебатї з усею рішучістю запротестовано до Петрограду проти вмішуваня чужої держави в несвої справи і наказано всяких московських комісарів проганяти з території України. Укр. Ґенеральний Секретар продовольчих справ М. Ковалевський видав вже в сїй справі всїм ґубернським "продовольчим" комітетам рішучі накази.
Церковний зїзд заявив ся за автокефалїєю української церкви і подав в Ґенеральний Секретаріят відповідний реферат з умотивованєм. Після законопроєкту має приналежати право вибору висшої духовної старшини низшим духовним чинам.
Українські вояки за Українську Центр. Раду.
"Робітнича Ґазета" з 6. с. м. приносить ось яку постанову 1-го Українського зап. полку:
"Ми, вояки 1-го Укр. зап. полку, зібравши ся на мітінґ 21. падолиста с. р., і обговоривши сучасний момент, голосно сповіщаємо всїх Українцїв і не Українцїв, як на Українї так і поза Україною сущих, що ось як один станемо міцною стїною і не допустимо порушеня прав і уповноважненцїв свого народного парляменту Центральної Ради і її соціялїстичного мінїстерства Ґенерального Секретаріяту, з якого би боку ся проба порушеня не насувалась,
"Зазначаємо, що з зброєю в руках вийдемо на бій і кістками поляжемо по першім заклику Центр. Ради, коли того вона, наш захистник, визнає потрібним.
"Нехай живе Вільна Українська Народна Република!
"Нехай живе Центральна Рада!
"Нехай жива Воля, Рівність і Братерство!" 