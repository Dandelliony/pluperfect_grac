Письма з краю.

Долинщина. (Безправство при громадських виборах). Дня 6. серпня с. р. відбували ся в Пацикові вибори до ради громадської. До тепер на 18 радних мав обшар двірський Велдїж-Вигода 12 радних а громада остаючи в меншости, наражена була на шкоди і переслїдуваня всіляких зайдів. При теперішних виборах мало голосувати І. і ІІ. коло на нашу лїсту, Жиди могли числити лиш на ІІІ. коло, а тимсамим мусїли бути побідженими. Вже підчас голосованя III. кола аґітували Жиди, щоби здобути І. коло, однак без виглядів. По переведеню виборів з III. кола на внесенє комісаря ц. к. староства в Долині, котрого противники спровадили на кошт громади, перервано дальші вибори через полудне. Перерва не була зовсїм потрібна, бо в ІІІ колї голосувало понад 200 виборців а о скілько були би всї до голосованя явилися, оставало в ІІ. Колї 17, а в І. колї 4, разом 21 виборців а вибори могли бути в короткім часї покіачсні. Перерва потрібна була для ориєнтациї і наради. Підчас перерви порадили війтови Ількови Гутакови, предсїдателеви комісиї виборчої, анальфабетови, котрий війтом більше не буде, щоби — захорував, на що сей радо згодив ся.
Коли по перерві війт як „хорий" до виборів не прийшов, ц. к. комісар дальші вибори безправно відложив, мотивуючи свій крок неприсутностю предсїдателя. Після приписів громадських предсїдателем може бути заступник вїйта або один з асесорів, тому комісар поступив собі безправно, щоби сим способом уможливити хрунївській радї цілими роками дальше безправно урядувати.
Громадяни віднесли ся з жалобою до ц. к. намісництва і українського клюбу і маємо надію, що наша неволя врештї скінчить ся та що гредлівськї жидки перестануть у нас ґаздувати.
Теребовельщина (Робота академічної молодіжи в Ласківцях). Супроти уваг вашого принагідного кореспондента поміщених під наг. „За мало праці" в 192 числі Дїла просять нас зазначити отеє: В Ласківцях не перебуває постійно ні один академик, а сих 5, що з села походять, сидять по лєкциях і тільки принагідно заходять до свойого села. Побут свій в своїм ріднім селї все старають ся як найкрасше використати для добра села. Є в нїм читальня з власним гарним будинком, є своя крамниця, „Січ" з рухливим аматорським кружком і кружок „Сільського Господаря". Словом, село розвиваєть ся все красше і зовсїм не потрібно побоюватись, щоби Ласківці стали „сьмітником дідича Ґромніцького". 