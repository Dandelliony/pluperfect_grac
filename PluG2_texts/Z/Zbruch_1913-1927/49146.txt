◦ ◦ ◦ ◦ ◦ ◦ ◦ ◦ ◦ ◦

Фронт в Іраку.
ЦАРГОРОД (Ткб). У відтинку Фелягіє неприятель, побитий д. 8. с. м. на правім березї Тигра й поробивши д. 9. с. м. приготованя до відвороту своїх головних сил, старав ся заатакувати бригадою піходи й кавалєрії кінцеві віддїли нашого правого крила, але натиск нашого центра приневолив його до цїлковитого відвороту. В днях 10. і 11. с. м. переслїдували ми енерґічно неприятеля. Д. 11. с. м. наші передні віддїли перейшли через горбок Комзір і разом з війсками, які скоро надійшли, побили ще раз неприятеля, який рушив до наступу. Ми положили 180 жовнїрів і 3 офіцирів та здобули машиновий кріс, велику скількість оружя, мунїції й иншого воєнного матеріялу.
Франція думає тільки про себе.
ЦІРІХ. (Пр. тел.) На воєнній нарадї антанту Жефр — як доносять — зложив в імени француського правительства й війскової управи заяву, що Франція супроти небезпечного положеня під Верден збере всї свої війскові сили на француській земли й буде держатись далеко від усїх инших акцій.
Австрійські міністри в Будапештї.
БУДАПЕШТ. (Ткб.) Мінїстер фінансів Лєт, мінїстер торговлї Шпіцміллєр і мінїстер рільництва Ценкер прибули сюди разом з фаховими референтами і перед пол. удали ся на конференцію до угорського мінїстерства торговлї.
Скандал в француськім парляментї.
ПАРИЖ. (Аґ. Гаваса). Палата радила над тимчасовим кредитом на ІІ. квартал 1916. Засїданє було дуже бурливе, з приводу виступу радикального посла Аккамбре, який вже давнїйше критикував управу армії, а нинї викликав скандал, обговорюючи відносини між правительством, управою армії і парляментом. Промова викликала загальний протест. Засїданє перервано, а по перерві відібрала палата бесїдникови голос.
Анґлїя не має людий.
ЛЬОНДОН (Ткб.). В листї до тижневника "Nation", консервативний публїцист Кеннедай виказує, що анґлїйську армію треба би зменшити о пів мілїона людий, коли Анґлїя хоче виповнити промислові задачі, звязані з війною.
Комунїкат нїмецького ґенерального штабу з 17. марта 1916.
Західний терен війни. Вибухи шістьох анґлїйських мін на південь від Льо остали без успіху. В ріжних відтинках Шампанїї, як також між Мозою і Мозелеіе сильні гарматні бої. В области ріки Мози ворог вислав нову дивізію до кількаразових приступів на наші становища на гори "Омм Морт". Є се вже 27. дивізія, якої появу на фронтї ствердили ми від початку боїв на сїм відносно тіснім просторі. У вчерашнім наступі, який ворог урядив в формі нападу без гарматного підготовленя, окремі компанії дотерли аж до наших лїнїй, де ті нечисленні з них, що остали при житю, дістали ся в полон. Другий наступ завмер уже в нашім огни. 