◦ ◦ ◦ ◦ ◦ ◦ ◦ ◦ ◦ ◦

Мирові переговори між Україною і Великоросією.
БЕРЛЇН, 3. цвітня (прив.). З Петрограду доносять посередно: Московське правительство рад, як доносить "Наш Вєк", стараєть ся щиро, щоби довести до можливо скорого порозуміня з Українською Народною Републикою. Окрема делєґація, яка має передати предложеня правительства совітів удасть ся до Київа. Між членами сеї комісії мають находити ся члени берестейської мирової делєґації проф. Покровський, Карахам і п-нї Бізенко.
ПЕТРОГРАД, 3. цвітня (Пет. Аґ.). Українська Рада предложила Радї народних комісарів проєкт мира.
Крамарж проти подїлу Чехії.
ПРАГА 3. цвітня 1918. В великодній статї дневника "Narodni Listy", яка величає братанє південних Славян і Чехів, зайняв д-р Крамарж становище проти утвореня нїмецької провінції в Чехії. Чехи є свідомі історичної єдности королївства, не тільки тому, що воно не в силї забути, кільки то Нїмцї зґерманїзували (кілька слів сконфісковано), а також тому, що булоб се божевіллєм роздирати таку ідеальну ґеоґрафічну і господарську одиницю як Королївство Чехії, бо богато соток тисяч приналежних до чеської народности мешкає в знїмченій области і вони за нїяку цїну не сміють бути видані на поталу ґерманїзації. Впрочім Нїмцї прийшли до Чехії як гостї (сконфісковано кілька рядків) і не мають тому найменшого права роздирати єдність королївства.
Нові бої на Заходї. Перерва і приготованя до рішаючих боїв.
БЕРЛЇН 3. цвітня. (Вольф). Підчас боєвої павзи, яка від кількох днїв є на Заходї, Анґлїйцї і Французи все ще проливали кров в непереривних протинаступах і побільшили свої нечувані втрати. Натомість місцеві поводженя Нїмцїв дали їм в посїданє важнїйші горби на західнім березї Аври. Більші воєнні операції не відбувають ся на разї на західнім боєвищи. Річ природна, що по таких великих ударах мусїла слїдувати перерва в боротьбі, в цїли приготованя дальших рішаючих боїв. Також в попередних офензивах начальна нїмецька команда так поступала. По битві під Горлицями слїдувала довша перерва, по якій тим сильнїйше і успішнїйше розпочато приступ. Так само було в Італїї, коли ми дїйшли до лїнїї Таліяменто. Такий методичний спосіб веденя боротьби був дотепер все запорукою нїмецьких успіхів.
Перед Амієнем і Парижем.
ЦІРІХ, 3 цвітня (Пр.) Воєнний кореспондент Дневника "Neue Zurcher Nachrschten" обговорюючи подїї на Заходї, каже: Стоїмо перед двома найбільшими битвами: під Амієном і під Парижем, найбільшими кріпостями світа. В Льондонї здають собі справу з цїлої поваги положеня, се слїдно по тім, що Анґлїйцї кинули з Фляндрії усї резерви і в першій мірі помічну армію з італїйського фронту до Франції. Відкликанє резерв з Фляндрії не значить нїчого иншого, як пожервованє Фляндрії і Бельґії. Ще перед кількома місяцями заявляли Анґїйцї, що в короткім часї стануть вони панами фляндрійського побережя, занятого Нїмцями й тим самим опанують підставу для підводних суден, тепер-же показують ся симптоми розбитя европейського становища антанти.
Бої артилєрії і стежних віддїлів.
БЕРЛЇН, 3. цвітня (Вольф). Урядово доносять:
Часами жива огнева боротьба під і на південь Lens. На боєвім фронтї обмежала ся дїяльність за дня до артилєрійського огня і стежних боїв. Нїчний наступ анґлїйських стежних віддїлів на Ауette відперто в протинаступі. Більшими силами вдарив неприятель вечером між Marceicove і потоком Luse. Неприятеля відкинено з важкими втратами. Ми прийшли в посїданє горбів на південний захід від Мoreuil. Знищенє Ляону француською артилєрією триває далї. Під Верден і в середних Воґезах віджила дїяльність артилєрії. На південний захід від Гірнбах дав нам успішний напад бранцїв. Pітмайстер Ріхтгофен осягнув 78-y воздушну побіду.
Перед австро-угорською офензивою в Італїї.
БЕРЛЇН, 3. лютого (пр.). Ґенерал Арденне пише в "в. Г." в звязку з живійщою боєвою дїяльністю на італїйськім фронтї, що там відбувають ся поспішні приготованя. Голяндські жерела вважають офензиву австро-угорських війск недалекою. 