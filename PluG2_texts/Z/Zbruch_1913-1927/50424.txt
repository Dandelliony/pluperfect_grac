◦ ◦ ◦ ◦ ◦ ◦ ◦ ◦ ◦ ◦

Анґлїйцї признають ся до втрат.
ЛЬОНДОН (Б. Райт.) Д. 15. с. м. відбулася важна рада кабінету, на якій говорено про питанє побору рекрута — Daily Chronicle доносить, що до ухвали не прийшло й додає, що справа загальної війскової служби зійшла тепер на друге місце супроти важнїйших питань, як недостача перевозових кораблїв. Не даєть ся заперечити, що нїмецькі підводні човни заподїяли в останніх трьох тижнях поважні втрати анґлїйській торговельній фльотї.
Цар на фронтї.
ПЕТЕРБУРГ (П. Т. А.) Цар Микола прибув д. 11. цвітня до Камінця Подільського, де привитав його новий вожд сього фронту, ґен. Брусїлов і инші ґенерали. Слїдуючого дня удав ся цар автомобілем на інспекцію війск, які на великім поли уставили ся в величезний чотирокутник, зложений з війск ріжних родів оружя. Цар переїхав на кони перед фронтом вожда, витаючих з ентузіязмом свого начального вожда. Потім дефілювали перед царем усї війска. Цар виголосив до ріжних полків промови, дякуючи їм за повну посвяти службу і висказуючи надїю, що війска побідять завзятого противника. Потім оглянув цар місто Хотин, де удав ся до шпиталя і роздїлював відзнаки. Д. 12 цвітня оглянув цар одну дивізію, що стоїть в тій околици. Підчас перегляду війска явили ся два неприятельські самолети, що летїли в напрямі дивізії, над якою саме відбував цар інспекцію. Російська артилєрія зараз підняла огонь і приневолила летунів до відвороту.
Перед новою нотою Америки до Нїмеччини.
ФРАНКФУРТ(Ткб). До "Frankf. Ztg." доносять з Ню-Йорку: Тому, що президент Вільзон з нагоди роковин затоненя "Люзитанії" побоюєть ся розслїджувань в дневниках, вишле він роту до Нїмеччини, в якій зажадає нових запорук безпеки для американських подорожних. В нотї буде вичислених 65 випадків, в яких команданти підводних човнів занедбали потрібних заходів осторожности. Нота не подає речинця відповіди, але буде означувати останнє слово Америки.
Воєнні комунїкати австро-угорського ґенерального штабу з 17. цвітня 1916.
Війна з Росїєю. Над горішним Серетом наші полеві сторожі відперли наступи Росіян. Поза тим нїчого нового.
Воєнні комунїкати нїмецького ґенерального штабу з 17. цвітня.
Західний терен війни. На фронтї не стало ся нїчого важного.
В околици Первіз у Фляндрії наші оборонні гармати зістрілили ворожий самолет, упав зараз за бельґійським фронтом; опісля знищено його гарматним огнем. Поручник Бертольд на північний захід від Перен скинув пятий з черги самолет, анґлїйський біплян. Летун згинув, обсерватор важко ранений. 