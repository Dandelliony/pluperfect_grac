Хиротонїя о. д-ра Йосафата Йосифа Коциловського.

Перемишль, 30 вересня 1917.
В недїлю дня 23. вересня відбув ся в Перемишли чин Хиротонїї о. д-ра Йосафата Йосифа Коциловського, ієромонаха Ч. С. В. В. на гр.-кат. епископа перемискої епархії.
На се торжество прибули до Перемишля: намісник ґр. Гуйн з адютантом ґр. Шафґочем, маршалок краєвий Нєзабітовський, віцепрезидент д-р Цоль, радник двора Бартівський, ґенерали Штовассер і Корди, всї галицькі архиепископи і епископи: митр. Шептицький, Хомишин, Більчевський, Сапега, Теодорович, Валенґа, Пельчар, Фімер, Новак, а кромі них епископ луцький д-р Боцян, епископ з Кражевачу д-р Нїяраді, д-р Стоян з Кромерижа, протоігумен о. Філяс і много достойників світских і духовних.
Точно о год. 9. рано номінат, ведений процесіонально митр. Шептицьким, перейшов з епископської палати до катедральної церкви, де дожидали його зібрані достойники і вірні.
Митрополит Шептицький при великій асистї духовенства відправив архієрейску Службу Божу, підчас котрої співав прегарно хор питомцїв під управою питомця Гайдукевича.
Опісля відчитав о. крил. Зубрицький папську булю по латинськи і по українськи, номінат виголосив "Вірую", почім митрополит Шептицький довершив чину посвяченя при участи епископів д-ра Хомишина, д-ра Нїяраді і д-ра Боцяна.
З світських брали в тім актї участь: радник двора д-р Кочиркевич, президент д-р Дроздовський, д-р Кормош і директор Алиськевич; два перші держали бочівки із вином, дав другі хлїби.
По довершенім посвяченю вступив епископ на престол і по промові архипресвитера о. Волошинського приняв поклін капітули й духовенства, після чого ведений процесіонально повернув до палати, удїляючи численно зібраним вірним своє архиєрейське благословенє.
По торжестві приймав новий епископ запрошених гостий у себе обідом на 60 накрить. Підчас обіду виголошено цїлий ряд тоастів, на котрі епископ відповідав.
Другого дня принимав епископ відпоручників всїх перемиських українських товариств в числї 40 осіб, які явили ся в палатї, щоби привитати нового владику і зложити йому желаня.
Промовляли: Дир. Алиськевич іменем товариств просвітних і культурних, надрадн. Дмоховський іменем товариств полїтичних і економічних, а п-нї проф. Цїпановська іменем українського жіноцтва.
На всї промови відповів владика, що нїколи не відтягнеть ся від жадної працї, яка принесе хосен для Церкви і народу.
В. С. 