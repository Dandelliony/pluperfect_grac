◦ ◦ ◦ ◦ ◦ ◦ ◦ ◦ ◦ ◦

Український Ґенеральний Секретаріят обнимає правлїнє.
АМСТЕРДАМ (Ткб). Бюро Райтера доносить з Київа, що Ґенеральний Секретаріят автономної України видав проклямацію, в якій заповідає закінченє працї над внутрішною орґанїзацією й оголошує, що тепер обіймає правлїнє в краю.
Анґлїя і мир.
БЕРЛЇН (Ткб.) Дневники доносять, що Лльойд Джордж відкликав телєґрафічно заповіджену на останню недїлю свою велику полїтичну промову на зборах синдикатів в Манчестер. Анґлїйський дневник, що доносить про се, висказує недїю, що Лльойд Джордж і далї буде мовчати та що відповідь Анґлїї на ноту папи дасть деякі вигляди на обговоренє справи з неприятелями.
Антант готовить нові армії.
"Secolo", "Сorriere della Sera" й инші італїйські ґазети доносять, що держави антанту через безпроволочне покликанє всїх здатних до війска хотять осягнути найвисший стан своїх війскових сил. В Італїї, Анґлїї і Франції вже покликано над два мілїони свіжих жовнїрів, а дальші континґенти покликають ся. Сама Анґлїя має 750.000 свіжих резерв. Разом в американським війском сподїєть ся антант осягнути таку чисельну перевагу над неприятелем, якої ще доси не було. Ходить о підготовленє рішаючої акції, яка має спричинити кінець війни.
Проясненє положеня в Нїмеччинї.
ЛЬВІВ, 9. Жовтня 1917. На суботнім засїданю нїмецького парляменту вибухла була поважна кріза, спричинена невдоволяючою відповідю державного секретаря Гельферіха на інтерпеляцію в справі підпираня цивільними і війсковими властями аґітації новоутвореної "партії рідного краю" ("Vaterlandspartei"), яка стоїть за "війною аж до повної побіди" і звертаєть ся проти мирового становища парляментарної більшости.
Вчерашний день, як ми вже донесли у вчерашнім числї, принїс проясненє крізи. Хід подїй вчерашного дня в сїй справі представляєть ся так:
В парляментї.
Пос. Паєр зголосив внесенє, щоби усунути з денного порядку дальшу дискусію над інтерпеляцією соціяльних демократів в справі всенїмецької аґітації в війску, а також, щоби трете читанє додаткового буджету, в якім містить ся буджет на становище віцеканцлєра, відослати знов до головної комісії. По дискусії се внесенє принято. Принято також друге внесенє Паєра відложити засїданє. Президент назначує найблизше засїданє на второк, 9. c. м., як перша точка денного порядку дальші дебати над інтерпеляцією.
Смерть посла о. Фолиса.
ВІДЕНЬ, 10 жовтня 1917. Нині помер в шпитали у Відни посол до Державної Ради гр. кат. парох Йосиф Фолис наслїдком тяжкої операції, якій піддав ся. О. Фолис числив 55. рік житя.
Нове російське правительство.
ПЕТРОГРАД (ПАТ.) Кабінет, утворений Керенським на основі порозумінь з демократичними й буржуазійними партіями, представляєть ся так:
Члени соціялїсти: Керенський — президія й головний вожд; Нїкитин — внутрішні справи; почта й телєґраф, Маланшович — справедливість, Прокопович — апровізація, Аксентїєв — рільництво, Гвоздев — публ. роботи. Несоціялїсти: Терещенко — заграничні справи, Карташев — віроісповіданє, Лєшкин — суспільна опіка, Смирнов — державна контроля, Третяков, Лїворовський — комунїкація, Вєрховський — війна, Вердеревський — маринарка.
Плян висадженя нїмецьких війск в Фінляндії?
СТОКГОЛЬМ, 3. жовтня (Українське Бюро в Австрії). Петроградський кореспондент Українського Бюра повідомляє: Член російського кабінету Аксентієв заявив на засїданю виконуючого комітету робітничо-жовнїрської Ради, що тимчасове правительство має зовсїм певні інформації, що Нїмеччина має висадити свої війска в Фінляндії. 