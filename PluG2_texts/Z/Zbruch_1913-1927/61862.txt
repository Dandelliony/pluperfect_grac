◦ ◦ ◦ ◦ ◦ ◦ ◦ ◦ ◦ ◦

Участь австрійських народів в воєнних позичках. Із зіставленя про участь поодиноких народностий у воєнних позичках слїдує, що на загальну суму всїх воєнних позичок в квотї 18 мілїярдів нїмецькі краї дали 15 мілїярдів, на голову отже випадає там по 1154 К., коли 6 мілїонів Чехів підписало 1¼ мілїярда, або 208 К. на голову, а прочих 13 мілїонів членів инших народів дало 1¾ мілїярда або 142 к на голову.
Відкритє старинної української ікони. Як доносить "День" із Харкова, на зборах харківського епархіяльного церковно-археольоґічного товариства архимандрит мелецького монастиря волинської епархії Алексїй подав вістку про археольоґічне відкритє величезної ваги. В 1915 р. з театру війни з мелецького монастиря на Волинї евакувано до Харкова старинний чудотворний образ Миколи Чудотворця. При оглядї образу замічено, що дошка потріскала і живопись осипувала ся. Докладний розгляд живописи спеціялїстом художником викрив, що під верхним образом був другий, первісний; по знятю першої верхньої верстви показав ся первісний ориґінальний образ. На думку авторитетного спеціялїста Гордєєва образ є ключем для виясненя найдавнїйшої української іконописи XV—XVII ст.(Ф. К.).
Розпорядок у справі навчаня дїтий у занятій части Галичини. Як повідомляє "Кіев. Мисль", віддїл до помочи населеню комітету півд.-зах. фронту Земського Союза одержав вістку, що губернатор Галичини видав розпорядок навчаня дїтий по захистах віддїлу, бо право таке мають тепер тільки міста і села. Супроти того віддїл рішив перервати навчанє там, де отвирають школи міста або села і поробити заходи, щоби одержав дозвіл вести дальше навчанє по захистах там, де таких шкіл нема. (Ф. К.)
Віденський Ілюстрований Калєндар "З. У. Р", якого поява припинила ся в значній мірі через придержанє війсковою цензурою історії останних стрілецьких боїв у Бережанщинї, а ще більше через технїчні причини, а саме через непредвиджене нарокованє до війска складачів, які вміли складати український друк, тепер уже на укінченю і на днях появить ся у розпродажи.
Цїсар Вільгельм турецьким кандидатом до мирової нагороди Нобеля. Царгородські дневники доносять, що на запрошенє, з яким комітет нагороди Нобеля перший раз звернув ся до турецького унїверситету, щоб той означив кандидата до мирової нагороди Нобеля, видїли лїтератури і права рішили предложити нїмецького цїсаря, бо від почвірного союза вийшов перший крок до мира. 