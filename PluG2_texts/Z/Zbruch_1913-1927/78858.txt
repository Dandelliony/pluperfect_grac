◦ ◦ ◦ ◦ ◦ ◦ ◦ ◦ ◦ ◦

Причини димісії Чернїна.
ВІДЕНЬ, 15. квітня (ТКБ). Дневники довідують ся від покликаної поінформованої сторони, що причини димісії ґр. Чернїна усувають ся з під публичної дискусії. Можна тільки поставити неґативне твердженє. Так запевняють на згаданім місци, що спір з Францією не викликав наміру димісії Чернїна. Про дійсні причини уступленя мінїстра заграничних справ доносять тільки, що в останних часах в ріжних справах погляди цїсаря не цїлковито покривали ся з поглядами мінїстра заграничних справ. З сего факту витягнув ґр. Чернїн консеквенцію що він не має вже довіря монарха в потрібній мірі і тому уступив.
Щодо його наступника нема до тепер навіть віродостойної поголоски.
Авдієнції у цїсаря.
БУДАПЕШТ, 15. цвітня (ТКБ). По загальних авдієнціях явили ся у цїсаря на спеціяльній авдієнції мінїстер освіти ґр. Альберт Аппнї, пополудни бувший мінїстер ґр. Юлій Андраші, по нїм мінїстер справедливости д-р Васоні.
Чернїн і цїсарський лист.
ВІДЕНЬ, 15. цвітня (ТКБ). Дневники доносять, що ґр. Чернїн вглянув в концепт цїсарського письма до кн. Сикста Бурбонського. Сей концепт годить ся цїлковито з комунїкатом, оголошеним мінїстерством заграничних справ дня 12. квітня. В сїм листї нема порученя для кн. Сикста, щоби цїсарський лист подав кому-небудь до відома, нема також згадки про Бельґію. Уступ про Ельзас і Льотаринґію годить ся цїлковито з уступом оголошеним мінїстерством заграничних справ.
Проти прилученя Бесарабії до Румунїї.
Протест Центральної Ради
КИЇВ, 15. цвітня (Укр. тел. Аґ.) Відомість про прилученє Бесарабії до Румунїї викликала у всїх кругах української людности велике обуренє. Безпроволочно відбуло са засїданє українського парляменту — Центральної Ради — присвячене справі Бесарабії. Всї провідники парляментарних партій заложили енерґічний протест проти міжнародних спекуляцій румунського правительства, вказуючи на те, що се прилученє Бесарабії до Румунїї не тільки не відповідає бажаням Українцїв, але навіть противить ся бажаням самої молдавської людности.
Український монетний двір.
КИЇВ, 8. цвітня 1918. Українське правительство рішило уладити український монетний двір в Київі. В тій цїли закупило в Липську всї прилади, які там виготовлено для вибиваня українських гроший, і перевозить їх в половинї сего Місяця де Київа, де устроює постійний український монетний двір.
В сих днях мають вийти нові українські гроші на суму 7 мілїонів гривен.
Війна з Італїєю.
ВІДЕНЬ, 5. цвітня (Ткб) Урядово:
На південно-західнім фронтї місцями скріплена боєва дїяльність. 