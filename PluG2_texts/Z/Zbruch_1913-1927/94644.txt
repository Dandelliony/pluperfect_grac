◦ ◦ ◦ ◦

Нові українсько-польські переговори? Вчерашний жидівський "Dzień" доносить, що отм. Петлюра розпочав у Варшаві іменем "закордонної україни переговори з нач. Пілсудським. Переговори мають іти успішно.   Пригадка українському народному учительству. Ще далеко-далеко не все учительство вернуло домів з інтерновання і конфіновання, богато усунено з шкільних помешкань і вони з родинами остають в лютій зимі без кута і хліба. Богато знов родин остає без хати і удержання, бо їх мужі і батьки поза межами рідного краю. Пересилайте-ж товаришки і товариші місячні датки для сих, що безусловно потребують тепер помочі — на адресу: Шкільна Секція Українського Горожанського Комітету у Львові, Ринок ч. 10. І. поверх.   До сіл повіта Калуського і сусідних. Сирітський Захист ім. Митр. Андр. Шептицького в Калуши, удержуючий 40 сиріт, є в крайній біді. Просить ся духовенство, учительство і всіх громадян, щоби коляда на Різдво Христове і на Йордан відбулась на ту ціль. Датки просить ся висилати впрост на руки Сестер Служебниць Н. З. Д. М., які по резиґнації панства Білинських сповняють заряд Захисту.   Горожане!!! Дня 10. січня 1920 р. виїзджають відпоручники Самаританської Секції Українського Горожанського Комітету до всіх таборів в Польщі в ціли перевезеня одежі, біля і обуви для наших нещасних братів. Хто дає скоро, дає два рази. Тому складайте жертви в натураліях і грошах і пересилайте негайно до Самаританської Секції Українського Горожанського Комітету. Приймаєть ся також річи від родин для переданя (адреса точна імя і назвисько і де находить ся). Добре опакованє. — Самаританська Секція Українського Горожанського Комітету, вул. Бляхарська ч. 11. (І пов.).   Поклик до громад львівського і підльвівських повітів. Кухні Українського Горожанського Комітету у Львові варять обіди для 1.500 полонених і інтернованих. У Львові брак середників поживи. Горожанський Комітет буде мусіти їх замкнути, коли наше патріотичне селянство і інтеліґенція пробуваюча по селах не прийде йому з помочю, не доставить для кухонь середників поживи; як бараболь, бураків, фасолі, муки, круп, товщів, молока і т. п. Зібрані середники поживи належить складати в Секції інтернованих і полонених Українського Горожанського Комітету у Львові вул. Руська ч. 3. II. поверх.   "Учительське Слово". Вже вийшло 1-ше число "Учительського Слова", орґану Тов. Взаїмна Поміч Українського Народного Учительства. — "Учительське Слово" поручає в новинках своїм передплатникам соціялістичну "Нашу Мету", а й між анонсами знаходимо самі соціялістичні видавництва. Ґратулюємо!   Нова Рада 