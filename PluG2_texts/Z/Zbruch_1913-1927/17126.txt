З пластового руху.

ІІ. зїзд впорядчиків, впорядниць та відпоручників усїх куренів Галичини і Буковини відбуде ся у дн. 1. і 2. лютого 1914 р.
Перший зїзд, що відбув ся 1913 р. був інформаційний, другий має бути більше специяльний, длятого оголошені реферати мають бути по змозі точно фахові.
Кожний курінь обов’язаний вибрати одного або двох відпоручників (передівсїм впорядників або покровителїв) і надати їм повновласть, бо рішення зїзду будуть обов’язувати всї куренї, заступлені на з’їзди. Куренї, що не пришлють від поручників анї письменного оправдання, уважають ся за “дикі”. Кождий курінь обов’язаний перед з’їздом відбути спільні сходини і порішити на них усї найважнїйші справи. Про вибір відпоручників належить повідомити найдальше до 15. січня 1914 р. управу (на адресу П. Франка, Львів ул. Повінського ч. 4) “Січи”, “Сокола” і “Стрільці”, що заложили “Пластові куренї” під своєю управою просить ся прислати рівнож своїх відпоручників.
На случай оголошення за малого числа куренів і відпоручників зїзд відложить ся, а дату подасть ся до відома в своїм часї. Окремих запрошень на зїзд не розсилає ся.
Наради зїзду відбудуть ся у слїдуючім порядку:
Отворенє зїзду.
1. Відчитанє рішень І зїзду.
2. Відчитанє повновластий відпоручників і відпоручниць.
Реферати:
1. Звіти дїяльности поодиноких куренів. (Звіти повинні бути короткі. На случай неприсланя відпоручника просить ся прислати звіт і бажаня).
2. Зимовий і лїтний однострій, відзнаки і нагороди.
3. Ручна (річна і вакаційна праця пластунів).
4. Подїл Галичини на округи в ціли переведеня стислої орґанїзациї.
5. Орґанїзация і основи дїяльности жіночого пласту. (Повинна зголосити ся референтка).
6. Участь у “Січово-сокільськім” здвигу на 1914 р.
Відпоручники повинні зголошувати ся до поодиноких рефератів, згаданих висше або инших. Зголошення рефератів належить прислати на повисшу адресу в тім самім реченци. На зїзд тов. полїт. “Основа” ласкаво відступає свою домівку при ул. Свидецьких ч. 3, ІІ п. – Впорядчик. 