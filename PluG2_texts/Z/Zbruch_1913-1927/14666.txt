Резиґнация черновецького бурмістра. — Страшна пожежа. — Авіятична контрабанда.

Резиґнация черновецького бурмістра. Черновецький бурмістр бр. Фірт зрезиґнував в недїлю зі своєї гідности з огляду на свою старість. Резиґнацию принято. Вибір нового черновецького посадника буде переведений до кількох днїв.
Страшна пожежа навістила дня 25 с. м. село Підпечери (товмацького повіта). Згоріло 9 господарств з будинками, збіжем і пашою. Огонь вибух коло 7 год. вечером, з незвісної причини і в одній хвили знищив все. Ратунок був неможливий, бо хати положені на горі, далеко від води і дуже густо побудовані. 9 родин остало без даху над головою і хліба. Асекуровані дуже низько — погорілі просять п. послів свого округа подбати о державну поміч. Дїтям, котрі з погорілих хат ходять до школи, згоріла одїж, книжки. Може хто з панів або товариств схочуть запомочи їх. Зробив би добре дїло. — Дня 18 с. м. згорів в Устю зеленім приходський фільварок враз зі стартами збіжа. Шкоди є на 15.000 корон, та вона майже вся обезпечена в тов. "Дністер". Фільварок сей був власностию о. Темницького.
Авіятична контрабанда. Бельґійські граничні власти ствердили, що лїтуни управляють контрабанду між Бельґією і Франциєю на велику скалю. Літаки злітають під бельґійською граничною місцевостию Армантєр й осідають зараз на другім боці границі в департаменті Па де Калє. Перепачковують в той спосіб головно кружва (коронки), котрими, як звісно, славлять ся Бельґійці на весь сьвіт. Оба правительства порозуміли ся вже що до припиненя сеї контрабанди. 