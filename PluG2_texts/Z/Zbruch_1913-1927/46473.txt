Резолюції Загальної Української Ради. — В справі українського воєнного архіва.

Резолюції Загальної Української Ради
Львів, 15. сїчня 1916.
Віденські й берлінські часописи оголосили резолюції, ухвалені Загальною Українською Радою на засїданю дня 5. с. м. у Відни, які — не маючи українського ориґіналу під рукою — подаємо отсе в перекладї з нїмецької мови:
Супроти часто повторюваних висказів декого з непоінформованих докладно полїтиків про намірене віддїленє історично й етноґрафічно українських областий (Східної Галичини й Буковини) від безпосередного звязку з австрійською державою і прилученє їх до плянованої правно-державної одиницї, зложеної із занятих областий російської Польщі, — Загальна Українська Рада висловлює своє счудованє ізза безоглядности, з якою згадані полїтики розпоряджають інтеґральною частю австрійської держави, не числячи ся з волею й оправданими домаганями українського народу та з житєвими інтересами австрійської державности.
Загальна Українська Рада зазначує, що збереженє і скріпленє державно-правної безпосередности українських областий в Австрії є для їх української людности найважнїйшою житєвою справою і головною точкою програм усїх українських полїтичних орґанїзацій.
Що-до нових областий Росії, які побідна війна до осередних держав прилучила і ще прилучить, Загальна Українська Рада глибоко переконана, що доцїльне полїтичне уладженє їх — як в інтересї осередних держав, так і в інтересї місцевої людности — можливе тільки при строгім береженю принципу національності. Зосібна що-до історично й етноґрафічно українських областий Холмщини, південно-західної Гродненщини, Волинї, південно-західної Минщини — на скільки вони не входилиб у склад самостійної української державности, то належалоб із них сотворити автономну державно-правну одиницю в тїснім звязку з осередними державами, в якій міродатними були би національно-полїтичні інтереси туземної людности, при рівночаснім забезпеченю прав инших національних меншостий. Відповідно сьому вже тепер усї адмінїстрацііні зарядженя в тимчасовій стадії окупації повинні йти за сими основними принципами і належалоб вистерігати ся всього, що противилось би сим принципам, щоб не допустити осьтак до зародженя дочута упослїдженя серед туземної людности. В справі українського воєнного архіва
Кілько Українців з Австрії і Угорщини покликано доси на війну? Мабуть нема чоловіка, котрий на се питанє міг би дати певну відповідь. Але приблизно можна здогадувати ся, кілько. Кажуть загально, що вже більше, як 10 прц. всего населеня покликано — і се тепер, у 18-ім місяци війни дуже подібне до правди. Коли так, то з 4 мілїонів Українців Австрії й Угорщини пішло на війну більше як 400.000 — значить, армія така, як цілої Болгарії. Може бути, що се число трохи за велике, але може бути, що воно навпаки за мале. Так чи сяк, можемо сміло говорити не про десятки але про сотки тисяч наших земляків з Австро-Угорщини на війнї. Отсе би нам всїм доконче треба памятати і подбати, щоби слава сеї "нашої" армії не минула ся так безслїдно, як по минулих війнах у 19-ім столїтю. Атже трудили ся і гинули наші люди на ріжних боєвищах і давно — і хто з нас годен сказати, кілько їх було і де вони були? Дещо знаємо, але дуже-дуже мало. Чи й тепер так само мало би бути? Певні відомости про дїла наших земляків-вояків потрібні не для заспокоєня народної амбіції, лише як важний-преважний арґумент народу у боротьбі за своє житє і розвиток.
Ми доси займали ся найбільше нашими сїчовими стрільцями, бо вони, так сказати, є уособленою нашою думкою. Про них ми і найбільше знаємо, бо між ними богато таких, що дбають про історію свого полку. Але я певний, що сї наші вибранцї і любимцї народу перші потвердять думку, що не годить ся лише про їх дїла памятати, треба й иншим нашим полкам признати заслуги і так само пригортати їх до свого серця. Вони се скажуть, бо самі найкрасше знають воєнне ремесло і розуміють, за що бють ся і яку поміч давали і дають всї наші полки. Коли-б стало на тім, що наш воєнний архів займав ся б тільки стрільцями, була би кривда для инших і велика шкода для загалу. Уже тепер, правду сказати, воно разить і шкодить, що за мало займаємо ся всїми нашими полками, так наче б їх не було. Як гідна всякої похвали опіка суспільности над У. С. С., так знову дивує неодного се батьківське серце, що одні дїти любить, а другі забуває, хоч вони так само добрі. Тут повинна настати зміна, тут треба де-що зарадити завчасу, щоби колись не нарікати.
Подивити ся лише, як Жиди дбають про історію своїх одновірців-вояків. Мають свій комітет уже більше, як пів року, і сей комітет збирає всякі відомости про жидівськпх вояків, про грошеву поміч Жидів для держави, про Жидів-лїкарів у війску, про заслуги звичайного жидівського населеня і т. п. Усе те комітет описує і друкує у Відни, а тепер від нового року буде що місяця видавати грубий зшиток для звеличаня жидівських заслуг на війнї. Як всюди, так і тут Жиди добре розуміють свій інтерес і знають, що жидівський воєнний архів принесе народови великий хосен.
Я нарочно згадую тут не про инші народи, котрі також памятають про своїх вояків, лише про Жидів для порівнаня з нами. Невже їх заслуги більші, нїж наші? А про те про їх заслуги буде знати цїлий світ, а про наші навіть ми самі не будемо мати певних відомостей...
Я розумію, що тепер у нас трудно часописям мати своїх воєнних кореспондентів, бо се богато коштує; трудно і вчені видавництва мати; тяжко і відомости збирати, — але можна мати своїх людий у державнім воєннім архіві, де з усїх воєнних теренів сходять ся і збирають ся відомости, можна мати гурток людий, котрі без великих коштів сповняли би ролю воєнних дописцїв, лише їм треба дати спромогу до того, — і місце на воєнні відомости найшлось би у часописях, — все очивидно не в таких розмірах, як у инших народів, але як на початок була-б се добра основа для дальшої тканини. Боюсь, що саме для таких справ у нас нема розуміня, що ми за одним деревом не бачимо лїса і що в нас воєнний архів буде складати ся з дрібних воєнних трофеїв, образків, то що, а не з історії дїл наших полків, — і що заслуги і терпіня нашого народу підуть по війні так в забутє, як і давними часами.
Може ся пригадка на що придасть ся, щоби до такого лиха тепер не дійшло.
О. М. 