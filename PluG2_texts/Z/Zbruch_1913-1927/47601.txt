◦ ◦ ◦ ◦ ◦ ◦ ◦ ◦ ◦ ◦

Мирова конференція невтральних держав.
СТОКГОЛЬМ (Пр. тел.). В обох палатах шведського парляменту поставлено внесенє, щоби просити короля взяти під розвагу, чи не можна би за ініціятивою шведського або скандинавських правительств скликати офіціяльну мирову конференцію невтральних держав, яка виробила би основи тривкого мира.
Справа Люзітанїї.
ЛЬОНДОН. (Ткб.) Бюро Райтера довідуєть ся з Нового Йорку: Доносять, що справа полагодженя афери "Люзітанїї" не становить ще загального предмету дискусії в пресї, але преса ся подає, що нїмецькі умови принято.
Бюро Вольфа додає до сеї вістки слїдуючу увагу: В тутешніх урядових кругах нема доси потвердженя сеї відомости.
Італїйський посол в Букарештї про становище Саляндри.
БУКАРЕШТ (Пр.) Русофільський дневник "Universul" містить розмову з італїйським послом в Букарештї з приводу поголосок про можливість уступленя кабінету Саляндри. Посол найперше зазначив, що Італїя є конституційна держава з парляментарним правлїнєм; а що парлямент тепер замкнений і ледви збереть ся перед мартом, то і про уступленє Саляндри було би передчасно говорити. Посол зводить усї поголоски про се до наміру ворожих держав викликати відповідний настрій в невтральних державах. Далї посол зазначив, що хоч би правлїнє перейшло в инші руки, то полїтика остане та сама. Навіть Джолїтті, який був проти війни, коли б тепер дійшов до власти, не міг би заняти иншого становища, як тільки становище дальшого веденя війни.
Нїмецькі гідропляни над Анґлїєю.
БЕРЛЇН. (Ткб.) Урядово. Дня 9. с. м. по полудни наші гідропляни обкинули бомбами залив, фабричні заведеня й кошари в Реміґет на полудне від Тамізи.
ЛЬОНДОН. (Ткб.) Війсковий уряд подає до відомости під датою 9. с. м.: О год. 3 мін. 30 по пол. два нїмецькі гідропляни зблизили ся до побережа Кент, в кілька хвиль потім пали три бомби на поле, а чотири близько одної школи. Із тих останнїх три експльодували. Жертв в людях нема, нема також шкоди в матеріялї крім вибитих шиб.
ЛЬОНДОН. (Ткб.) По донесеням війскового уряду при вчерашнім наступі на побереже віднесли рани дві жінки й одна дитина. Цїлий ряд війскових самолетів і маринарки взнїс ся до наступу на нїмецьких летунів, котрі завернула. Про воздушну боротьбу не подає урядове донесенє нїяких подробиць.
Запереченє Ватикану.
Нїмеччина не ставляла Бельґії препозиції на заключенє осібного мира.
ЛЮҐАНО (Ткб). Ватіканський "Osservaiore Romano" заперечує вчорашню вістку дневника "Giornale d'Italia" в справі мнимої нїмецької пропозиції що до осібного мира, яку за посередництвом Риму мала поставити Нїмеччина Бельґії. Названий дневник підчеркує, що папський нунцій Датті не дістав подібного внесеня від Нїмеччини і не міг його закомунїкувати бельґійському королеви, чи правительству.
Російський комунїкат.
ВІДЕНЬ. (Ткб.) З воєнної пресової кватири. Комунїкати чужих ґенеральних штабів. Росія 8. лютого. В околици Риґи Нїмцї стріляли з тяжких гармат. Наша артилєрія відповідала з успіхом. На становищи наші коло Двинська крісовий і артилєрійський огонь був трохи більше оживлений ніж звичайно. Між озерами Меддун і Демем сильний відділ нїмецьких вивідників старав ся зблизити ся до наших ровів, одначе огонь наших крісів його відпер. В Галичинї над середною Стрипою вів ся цїлий ряд менших перепалок між нашими й нїмецькими вивідниками. Коло Устечка старав ся неприятель посунути ся через ріку наперед, але наш огонь відкинув його.
Бомбардованє Смирни француськими літаками.
ЛЬОНДОН (Ткб.). "Dali News" доносять: В Мітилєне ходить чутка, що вчора збомбардувала француська воздушна ескадра Смирну. Про вислїд бомбардованя і про шкоди ним заподїяні нема доси подрібних вісток.
Мирова конференція невтральних держав.
СТОКГОЛЬМ (Пр. тел.). В обох палатах шведського парляменту поставлено внесенє, щоби просити короля взяти під розвагу, чи не можна би за ініціятивою шведського або скандинавських правительств скликати офіціяльну мирову конференцію невтральних держав, яка виробила би основи тривкого мира.
На Адрійськім мори.
РИМ. (Ткб.) Аґ. Стеф. доносить: Австро-угорська фльота скріпила в останніх 48 годинах свої давні змаганя проти наших морських сил на долїшній Адрії. Дня 6. с. м. пополудни один з наших підводних торпедових човнів переслїдував в товаристві заприязненого кружляка неприятельського летуна і торпедову лодку типу "Гусар" і острілював її, при чім наш торпедовий човен дійшов аж до порту Котаро; портові батерії отворили на нього довго триваючий, одначе безуспішний огонь з гармат. Сього дня один із заприязнених кружляків переслїдував і острілював чотири неприятельські торпедові лодки, присилував їх до відвороту і старав ся під Дураццо заатакувати неприятельську лодку, оминаючи перед тим вистрілену з неї торпеду. Дня 8. с. м. неприятельський підводний човен заатакував коло Лянї дві італїйські торпедові лодки, котрі, оминувши торпедові стріли, відповіли кілька разів киненєм бомб. Пополудни сього дня серед рівних обставин і з рівним успіхом почав ся наступ неприятельських підводних човнів на француський підводний човен, який був приділений до нашої фльоти й кружила коло альбанського побережа. 