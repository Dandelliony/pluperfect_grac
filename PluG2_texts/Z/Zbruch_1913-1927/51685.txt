◦ ◦ ◦ ◦ ◦ ◦ ◦ ◦ ◦ ◦

По повстаню в Ірляндії.
ЛЬОНДОН (Райтер). Полїційний суд орік, що Sir Roger Casement і Basly мають бути поставлені перед судом присяжним.
Обовязкова війскова служба в Анґлії.
АМСТЕРДАМ (Ткб) З Льондону доносять, що закон в справі обовязкової війскової служби в Анґлії буде протягом одного місяця введений в житє.
На галицькім фронтї.
ВІДЕНЬ (Ткб). Російський комунїкат з 16. с. м. доносить: Галичина. На північ від бережанської дороги (50 км на захід від Тернополя) і над долїшною Стрипою неприятель старав ся зблизити ся до наших становищ. Наш огонь відпер його.
Апровізація в Австрії.
ВІДЕНЬ (Ткб.) Комітет, виданий прибічною радою Заведеня обороту збіжем в цїли приготованя заряджень на слїдуючий консумційний період рішив, що з огляду на те, що державна господарка збіжем за посередництвом воєнного заведеня обороту збіжем показала ся доброю, належить її на далї задержати. При сїй нагодї комітет заявив ся за тим, що сю систему треба би розширити на просо, вику і бараболю, при чім очевидно треба би узгляднити власне запотребованє консументів. Рішено також звернути ся до правительства з просьбою, щоб як найшвидше довести до порозуміня з угорським правительством в цїли запевненя рівномірного й одинакового роздїлу цїлої продукції предметів поживи Австро-Угорщини між обі части монархії.
Завішенє оружя підчас боїв.
БЕРН. (Ткб.) "Temps" подає відповіди воюючих держав на предложенє Червоного Хреста, щоби підчас боїв заключувати завішенє оружя, підчас якого санітарі могли би збирати вбитих і пізнавати їх ідентичність. Нїмеччина відповіла, що узалежнює сю справу від інїціятиви противників. Відповіди Росії, Бельґії, Франції, Анґлії й Італїї були з мілїтарних причин відмовні. Мимо того "Temps" каже, що коли б відповідь Нїмеччини була корисна, то певне можна би було дійти до бажаного договору і осягнути пожаданий результат.
Мінїстерство воздушної служби в Анґлїї.
ЛЬОНДОН (Ткб.) "Times" доносить, що правительство ухвалило утворити мінїстерство воздушної служби.
Перевіз сербського війска через Грецію.
ЛЬОНДОН (Ткб.) Бюро Райтера довідуєть ся, що між анґлїйським і грецьким правительством ведуть ся переговори в справі перевезеня сербських війск до Македонії. З тої причини не прийде до нарушеня ненарушимости грецької території.
Російська самокритика.
КОПЕНГАҐЕН. (Ткб.) Петербурський дневник "Колокол", яким давнїйше послугувало ся мінїстерство внутрішних справ до оголошуваня своїх інспірацій і який в останнім часї став півурядовим орґаном мінїстерства заграничних справ, що одначе не перешкаджає йому виступати инодї з критикою полїтики кабінету, — пише в одній передовици:
Певне пригадаємо собі з засоромленєм ті шумні фрази фалшивих патріотів, що звіщали про близьку голодову смерть Нїмеччини і невичерпані засоби поживи Росії. Сто лїт можемо вести війну! — голосили ті патріоти і закидали малодушність кождому, хто напоминав до ощадности й обчисленя. Правительство також витало в небесах і в додатку підпирало мартотравлість Житя провінції. Отже не диво, що воно за пізно взяло ся до орґанїзації заосмотрюваня в поживу. Наслїдком того допустило ся воно богато помилок, бо великі задачі впали на нього несподївано.
Воєнні комунїкати австро-угорського ґенерального штабу з 18. мая
Війна з Італїєю. На фронтї Побережа і каринтійськім мрака переважно спинювала артилєрійську дїяльність. На південний схід від Монфальконе відперто пробу Італїйцїв відзискати назад становища коло Вадні, втрачені недавно.
В области Коль ді Ляна знов розбили ся ворожі наступи. У південнім Тиролї взяли наші війска приступом граничний хребет Maggio між Astach і долиною Lain, а Астіком і долиною Лено заволодїли по переходї через долину Lain; заняли також Costa Bella, положену на півд. схід від Piazza, і відперли на південь від Москієрі на Zugna Torta кілька ворожих протинаступів.
Вчорашний день принїс звиш 900 полонених; в сїм 12 офіцирів і добичу 18 гармат і 18 маш. крісів.
Звіт італїйського штабу з 16. і 17. с. м. каже, що наші втрати в сих боях були "страшенні" і "великанські". Се твердженє, яке має ослабити вражінє відвороту, є свобідною видумкою. Ворожі втрати лише тодї можна оцїнити, коли маєть ся в своїх руках поле битви, а Італїйцї не є в тім положеню. Натомість ми, вповні цїнуючи кріваву жертву кождого нашого хороброго вояка, можемо заявити, що втрати наші є надзвичайно малі завдяки зручности нашої піхоти, могучій охоронї нашої артилерії і воєнному досьвідови команди.
Воєнні комунїкати нїмецького ґенерального штабу з 18. мая
Західний терен війни. На полудневий захід від Лєн, вели се дальше боротьби на ручні ґранати. Нинї рано відперто три дальші приступи француські на узгірє 304.
Підчас відвороту через Есн поніс ворог на обшарі, котрий можна було обсервувати, тяжкі втрати.
Сим разом ішло о свіжу африканську дивізію, яка була мішаниною білих і кольорових Французів. Приступ предпринятий слабими ворожими силами на полудневий захід від Райхенакеркопер розбив ся цїлковито.
Східний терен війни. На схід від Крашина зістрелено ворожий самолет. 