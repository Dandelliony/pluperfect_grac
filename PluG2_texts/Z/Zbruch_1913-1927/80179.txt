◦ ◦ ◦ ◦ ◦ ◦ ◦ ◦ ◦ ◦

На лїсту адвокатів з осїдком у Львові вписаний д-р Стефан Витвицький.   Новітня школа. Одержуємо отсе письмо: В справі заснованя модерної взірцевої школи, яку вести має п. Софія Олеськівна, відбудуть ся д. 24. с. м. (в пятницю) о 6. год. наради в комнатах "Бесїди". До акції приступає львівська філїя Українського Краєвого Товариства охорони дїтий. Просить ся педаґоґів, представників наших культурних і просвітних інституцій та всїх, що спочувають тому дїлу, щоби прибули на згадані наради. — Комітет основателїв.   Український ц. і к. курат без фелона. З Фридку на Шлеску пишуть нам: Українській курат, придїлений до стріл. пол. ч. 22, в Фридку не має фелона. Щоби відправити богослуженя для війска гр. кат. обряду, мусить собі зичити фелон аж від православного курата, якому вистаралась його війскова духовна власть. Український гр. кат. курат підлягає фельдсуперієрови — Полякови о. Гризєцькому, якого прихильність і дбалість про гр. кат. обряд знана укр. куратам. Щож на се скажуть наші Преосв. Ординаріяти? Книжочок до моленя і лєктур для жовнїрів Українцїв нема. А чому? За нашим жовнїром чи куратом у висших властий війскових чи в мінїстерстві нема кому вставитись, бо о. Гризєцький і обрядом і народністю тай мовою є нам чужий. Щож мають Українцї спільного з О. Гризєцьким, який їх всюди репрезентує? Колиж прийде вже той суперіop гр. кат. обряду, або принайменше звичайний курат, але з властию cynepiopа, як мають приміром православні, протестанти тай инші віроісповіданя, який подбав би про долю так куратів, як і жовнїрів українських? Хтось повинен би такою справою вкінци занятись, бо вона дуже конечна. Українських куратів буде до 150, а наші жовнїри — нема фронту деб їх не було. Таж дїйсно справа важна.   Лїцитація війскових коний. "Сїльський Господар" доносить: Лїцитації війскових вибракованих коний, здібних до рільничих робіт відбудуть ся ще в місяци червни: в Рогатинї 25 (кінська торговиця), у Львові 26 (касарня трену вул. Бальонова ч. 7), в Станиславові 27 (кінська торговиця), в Коломиї 28 (станиця жереднїв), в Чернївцях 29 (кінська торговиця). До лїцитації можуть ставати лишень рільники, які потрібують коний до ужитку у власнім господарстві. Виключені є гандлярі і посередники. Право стати до лїцитаціі набуває ся на основі лєґітимації, яку видають рільникам їх староства (після приналежности) згл. ц. і к. рільничі експозитури.   Дїло 