◦ ◦ ◦ ◦

    Оголошення польсько-української умови. Польські часописи доносять, що в найблищих днях має бути оголошений текст польсько-української умови.   Доля старшин У.Г.А. "Слово Польске" подає, що 1900 старшин У.Г. Армії перевезено на Поморя та приміщено в концентраційних таборах.   Все дорожіє. З днем 1. червня входить в життя підвисшена залізнича тарифа для особового і товарового руху. З артикулів першої потреби подорожіє досить значно хліб. Подорожіє також спіритус; літра коштуватиме 200 марок.   Заборона "Нової Доби" в Галичині. Урядова "Gazeta Lwowska" оголошує: "На основі §7. зак. 8 дня 5. мая 1869 р., заказується поширювання на "малопольському" адміністраційному просторі видаваного в Відні часопису "Нова Доба", яка є орґаном української большевицької партії на віденському терені. Заразом відбирається цему часописови почтовий дебіт в "Малопольщі", тому що він ширить пропаґанду за створенням української держави в тісному контакті з совітською Московщиною і в нагальний спосіб атакує отамана Петлюру, як представника українського народнього руху".   Вуголь на зиму. XVII департамент маґістрату, вул. Пекарська ч. 11, видає карти побору на вуголь на зиму 1920/21 для господарств з трома або більше печами. Ці карти будуть видавані виключно в згаданому бюрі, в урядових годинах між 9 а 1 год. перед полуднем за показанням споживчої лєґітимації і потвердженням на ній замовлення. При тім ізза великого запотребування вугля зменшується рацію вугля з 20 q на 15 і в 15 q на 12 і 1/2 q. Тому остерігається населення перед зужиттям зимового приділу вугля в літному сезоні. Господарства, що мають менше 3 печей дістануть вуголь з приділу в рейонових склепах. — Львівський Маґістрат.   Громадська думка 