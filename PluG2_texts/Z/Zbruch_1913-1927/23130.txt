◦ ◦ ◦ ◦ ◦ ◦ ◦ ◦ ◦ ◦

Цісар.
ВІДЕНЬ (Пр. тел.) Цісар, як запевняють поінформовані круги, сего року виїде до Ішлю 22 червня, щоби там як звичайно перебути лїто.
З'їзд монархів в Конопішт.
КОНОПІШТ. (Пр. тел.) Шведський король зїдеть ся тут для відвідин престолонаслїдника арх. Франца Фердинанда разом з цісарем Вільгельмом 12 червня.
Командант маринарки у цісаря.
ВІДЕНЬ (Ткб.) Командант маринарки Гавс був учера на авдиєнциї у цісаря.
Рільнича рада.
ВІДЕНЬ. (Ткб.) Вчера передполуднем зібрала ся в буджетовій сали палати послів рільнича рада на конститууюче засїданє на 4 період. Мінїстер рільництва Ценкер вказав на важні задачі, які ждуть полагоди в сїм періоді, як цлові і торговельні договори, утворенє закона про елєктрику, утеча з села, віддовженє землї і робітничі договори.
Ухвали чеського лікарського з'їзду.
ПРАГА. (Ткб.) З'їзд чеських лікарів і природників ухвалив резолюцию в справі чеського унїверситету в Бернї і висшої рільничої і ветеринарийної школи в Празї.
Румунський престолонаслїдник в Царгородї.
ЦАРГОРОД. (Ткб.) В двірських кругах зачувати, що румунський престолонаслїдник небавом відвідає Царгород.
Розправа за крадіж "Мони Лїзи".
ФЛЬОРЕНЦИЯ. (Пр. тел.) Нинї починаєть ся розправа проти злодїя "Мони Лїзи" Перуджа.
Заворушеня ізза грецького прапора.
СОФІЯ (Ткб.) На тутешній грецькій церкві застромив хтось учера пополудни грецький прапор, що викликало обуренє серед населеня. Полїция завчасу розігнала товпу і перешкодила дальшим ексцесам.
СОФІЯ. (Бол. Аґ.) Протигрецькі демонстрациї повторили ся пополудни в околиці грецької церкви. Розворушена товпа зірвала грецький прапор і понесла його. Президент мінїстрів поручив ґенеральному секретареви в мінїстерстві заграничних справ, щоби висловив представникови Грециї жаль і запевнив його, що орґани, котрі не зуміли енерґічно боронити церкви, будуть строго покарані.
З росийської думи.
ПЕТЕРБУРГ. (Пет. Аґ.) Дума вибрала вчера знова Родзянка президентом 217 голосами проти 9. віцепрезидентом бар. Секрета 205 голосами проти 21. Опозиция зложена з проґресистів, кадетів, ґрупи праці не брала участи в виборі. Родзянко серед оплесків заняв місце, потім подякував за вибір, взиваючи послів до взаїмної толєранциї і до виминаня подїй, котрі могли би зашкодити опінїї думи. Потім вибрано першим віцепрезидентом Секрета, котрому се місце уступив Протопопов.
Злочини суфражеток.
ЛЬОНДОН. (Ткб.) В ґалериї Доре суфражетки ушкодили сокирами два цінні образи і зранили дозорця.
ЛЬОНДОН. (Пр. т.) Суфражетки побили гарапником лїкаря льондонської вязниці д-ра Едварса, а в Белфестї підпалили вілю. 