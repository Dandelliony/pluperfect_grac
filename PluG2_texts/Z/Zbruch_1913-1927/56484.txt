В справі воєнних виселенцїв.

Загальна Українська Рада.
У Відни, вересень 1915.
Загальна Українська Рада присвятила свої засїданя з 2, 5, 13, і 15. с. м. справам евакуованого з Галичини і Буковини населеня. В широкій дебатї, яка вивязала ся по рефератї посла Льва Левицького, застанавляла ся З. У. Р. передовсїм над евакуацією населеня з тих околиць Галичини, які тепер є місцями боїв; беручи під увагу долю українських виселенцїв, обговорено способи, якими можна буде прийти в поміч матеріяльно і морально.
Опісля обговорено положенє українських виселенцїв в баракових таборах, причім референт п. Л. Левицький, як і всї бесїдники, що брали участь в дискусії, звертали увагу на ті недомаганя, які проявляють ся в поодиноких таборах що-до матеріяльної як і духової сторони житя виселенцїв. В дискусії піддано критичному розглядови все, що доторкає таборового житя виселенцїв, починаючи від невідповідної і негіґієнічної будови бараків, недостаточного і до звичаїв нашого населеня не приноровленого харчованя та инших недомагань в матеріяльнім заосмотреню виселенцїв, а кінчачи на духових потребах жителїв таборів, як школи для дїтвори, курси для позашкільної молодїжи і старших, читальнї, книжки і ґазети, в кінци аматорські вистави та иншого рода духові розривки.
Сконстатовано однодушно, що важкою хибою таборових уряджень є цїлковите залишенє принципу самоуправи населеня та кооперативи, що час побуту в таборах за мало вихісновуєть сі для практичних занять в домашнім промислї з зарібковим характером, що недостаточно зреалїзована по таборах правна порада для виселенцїв і посередництво в працї.
Вислїдом сих дебат було одноголосне принятє внесень пп. Л. Левицького, Жука, Темницького та Весоловського, які частю відносять ся до самої евакуації та способів переводженя її, частю до таборового житя виселенцїв з матеріяльного погляду.
Що торкаєть ся формального трактованя тих ухвал та переведеня їх в житє, рішено візвати Президію З. У. Р., щоби передовсїм закомунїкувала ухвали Ради обом запомоговим комітетам — т. зв. загальному українському і буковинському, — а потім відбула з Президіями тих комітетів спільну нараду, щоби об думати способи і поробити спільно заходи в цїли як найскоршого і найширшого переведеня в житє мериторичних ухвал З. У. Р.
Сій нарадї передано також оголошенє в пресї докладного комунїкату про потреби українського населеня, навіщеного війною та евакуацією, яке перебуває чи то в таборах, чи в розсїяню по ріжних місцевостях держави, про домаганя, які конференція порішить поставити з одної сторони до правительства, з другої сторони до української суспільности з зазивом до самопокори, та про всї дальші заходи, які ся конференція уважати-ме за потрібні і доцїльні. 