Учительські справи.

Від "Краєвого комітету учительського" одержали ми отсей поклик з прошенєм о уміщенє:
Товариші і Товаришки! В біжучій сесиї соймовій має рішитися ся в кінци судьба учительства. Край одержав з фондів державних 20 мілїонів, котрі передовсїм повинні піти на реґуляцию платнї по думці наших бажань. Доходять однакож до нас відомости, що і тим разом хотять рішаючі чинники справу для вас не терплячу проволоки полагодити частинно по думці кривдячого нас проєкту Видїлу Краєвого.
Чи ми можемо на се позволити? Чи не є ми нинї, при імпонуючій нашій орґанїзациї на стільки сильні, щоби рішучою постановою здобути се, що нам дійсно належить ся?
Якщо в теперішній хвилї рішити має ся в соймі судьба цілого учительства, може на многі лїта, то конечність вимагає від нас, щоби ми дали правдивий вираз нашої недолї. Нехай почують посли, що в терпеливости своїй пішло учительство далеко, дальше однакож піти вже не може. Вже не дасть ся зводити пустими обіцянками, а ужиє і найострійших средств боротьби, щоби осягнути цілі своїх старань!
Кличемо Вас проте Товариші і Товаришки Делєґати з цілого краю на
Зїзд Делєґатів,
котрий відбуде ся в недїлю 22. лютого б р. у Львові в давнійшій сали соймовій, ґмах ґр. Скарбка, площа Краківська ч. 12. о год. 11. передполуднем з слїдуючим порядком нарад: 1) Отворенє. 2) Постуляти наші в соймі. 3) Промови Делєґатів. 4) Промови послів. 5) Замкненє Зїзду.
Кличемо Вас в імя справи цілого учительства, котре обрало Вас своїми Делєґатами і в Ваші руки зложило свою і своїх родин судьбу. Нехай нікого не бракне на зїздї! Нехай учительство покаже в своїй чисельній силї на Зїздї свою солїдарність і карність, з якою іде до боротьби о людські права і людський бит. 