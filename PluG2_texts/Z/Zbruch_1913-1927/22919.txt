◦ ◦ ◦ ◦ ◦ ◦ ◦ ◦ ◦ ◦

З Альбанїї.
ДУРАЦО. (Ткб.) Вчера утворено новий кабінет. Президентом зістав знова Туркан паша, мінїстром заграничних справ Пренк Біб Дода.
ДУРАЦО. (Ткб.) Дервіша бей Ельбасані, одного з провідників повстанців, увязнила жандармерия і під сильною ескортою відставила до Вальони.
ДУРАЦО. (Ткб.) Контрольна комісия ухвалила, щоби з огляду на се, що повстанчий рух повстав з інїциятиви молодотурків, просити великі держави інтервенювати в Царгородї.
ДУРАЦО. (Ткб.) Арештовано тут директора полїциї Рапуя за розсїванє вістий про сподїваний поворот Есада Паші.
СКУТАРІ (Ткб.) В Алєсіо зібрало ся около 1000 зоружених Альбанців, котрі вислали депутацию до князя з просьбою, щоби коли не хоче скористати з жертвованих йому оружних сил, бодай прийшов оглянути їх ряди заки розійдуть ся.
ДУРАЦО. (Пр. тел.) Повстанє поширюєть ся, на війска доси вірні правительству не можна здати ся, бо дезерциї щораз частїйші. Можливе, що повстанці помаширують на Дурацо, але дипльомати не тратять надії, що повстанці будуть переговорювати. Італїйський посол зажадав усуненя немилих йому достойників.
ПЕТЕРБУРГ. (Пр. тел.) Новое Время доносить, що держави тридержавного порозуміня не гадають якнебудь чинно інтервенїювати в теперішній альбанській справі. Русское Слово пише, що ціле альбанське повстанє звернене проти особи князя Віда, яко християнина.
ЛЬОНДОН (Пр. тел.) З Мальти відїдуть дня 3. червня анґлїйські жовнїри для виміни віддїлу, що стоїть в Скутарі. В разї потреби сї жовнїри може відїйдуть до Дураца.
ВІДЕНЬ (Пр. тел.) Albanische Korrespondenz доносить з Дураца: Люди, які прибули з Шіяк кажуть, що там уже не має турецький прапор. В понедїлок або второк будуть збори повстанців, які радити-муть з міжнародною комісиєю.
ФРАНКФУРТ. (Пр. тел.) Frankfurter Zeitung доносить: В Царгородї і Букарештї викликали подїї в Дурацо невдоволенє. Головно на букарештенськім дворі, котрий як звісно, остає в тїсних зносинах з князем Відом, вражінє є як найгірше. Тому то також мінїстра Талаата не приняли в Букарештї як слїд. 