◦ ◦ ◦ ◦

Що завдячує совітська Росія Німцям? (Пат.) "World" оголошує заяву Лєніна кореспондентови сеї ґазети: Уважаю союз між совітською Росією і Німеччиною за неможливий. Фактом є, що Німці висилають до Росії десятки тисяч робітників, щоби прийти з поміччю промислови і піднести господарку Росії. Наш контакт з Німеччиною піддержуваний тільки через німецьких фаховців, а не через німецьких політиків. Німецькі фаховці помогли нам дуже при обнові залізниць, промислу і рільництва. Кореспондент запитався, чи се відноситься і до Азії. І до Азії — відповів Лєнін. Коли ми потрафили видержати, не завдячуємо сього чудам, тільки школам технічним, якими кермують німецькі, учителі.   З любови для Ґрабського. До "Дзєнніка Люд." телєфонують із Варшави: Галицькі ендеки здержалися від голосовання над реляцією марки до корони. Щоб не робити трудности свому міністрови Ґрабському, пожертвували інтереси малопольського населення. — Москаль тут сказав би: "Капітал пріобрєла і чесноту соблюла".   Денікін загнівався на Анґлію. Денікін після своєї втечі на Крим вислав зі Севастополя поклик "До всіх", в якому критикує строго анґлійську політику супроти Росії. Він каже, що переговори в Копенгазі є наглядним доказом, що Анґлія не мас ясної політичної лінії і йде слідами Німеччини. Денікін домагається, щоби Анґлія заявила виразно, чи є прихильна відбудові великої неділимої Росії.   Ознака побоювання. "N. Fr. Presse" довідується з Парижа: Представники держав антанти на внесення Клємансо й Льойда Джорджа згодилися, що ніяка з держав не навяже на власну руку зносин з большевиками. Лиш спільно й за згодою Найвищої Ради може бути зроблений мир з Росією.   Перед страйком італійських залізничників. З Риму доносять: В Італії має вибухнути загальний страйк залізничників. Стоваришення залізничників подали правительству свої домагання в формі ультімату з речинцем до 16. січня. Як один член правительства запевнює, прийняття домагань булоб для італійських фінансів получене з катастрофою. Італійська суспільність огірчена таким поведенням залізничників.   На далекім Сході. З Москви доносять іскрово: Повстанці воюють із білими ґвардіями Семенова. Спомагають повстанців доброволецькі відділи, які приходять із Китаю.   Антантська ліста обжалованих. З Берна доносять до Берлина: Антантська ліста обжалованих, яких має видати Німеччина, вже готова. На ній знайшлося 880 осіб. Сама Франція жадає видачі 330 осіб.   Америка — і мировий договір з Угорщиною. (Пат.) По донесенням з Парижа Зєдинені Держави рішилися взяти участь в переговорах над мировим договором з Угорщиною. В четвер підчас доручення мирового договору мадярській делєґації у француськім міністерстві заграничних справ були присутні також американські делєґати. Америка дала свою згоду, щоби Мадярам евентуально продовжити двотижневий речинець на відповідь на мирову пропозицію.   Арменія, Грузія й Азербайджан — незалежні. З Парижа подають: Найвища Рада признала незалежність Арменії, Грузії й Азербейджану.   Знесення стану облоги в Румунії. З Букарешту доносить телєґрафічна аґенція "Дація": Рада міністрів рішила зовсім внести стан облоги й цензуру в давнім королістві. Зараз по отворенню парляменту правительство предложить проєкт законів про введення одностайного виборного права з пропорціональним заступництвом меншостей у цілій Великій Румунії й про уодностайненнє управи.   Припинення залізничого руху в Австрії. "N. Pr. Presse" доносить, що від понеділка припинюється в Австрії на цілий тиждень залізничий рух.   Мандат над Туреччиною. (Пат.) Турецьке правительство вислало мировій конференції меморіял, в якім Туреччина заявляє, що приймає мандат одної з великих держав над Туреччиною.   Новий президент француського сенату. Президентом сенату вибрано Л. Буржоа.   Несупокої на провінції. (Пат.) По донесенням "Vorwärts" в Гамбурзі та инших промислових центрах прийшло до несупокоїв і заворушень. Всюди інтервенювала поліція. Богато осіб ранених і забитих.   Викриття магазину оружжя комуністів. (Пат.) "Vorwärts" подає, що в однім з огородів викрила поліція маґазин оружжя комуністів, отже 6 скорострілів, 112 крісів і скрині муніції.   Нарада мадярського кабінету над ухвалою соц. демократії. (Пат.) Рада міністрів нараджувалася до пізної ночи над ухвалою соціялістів в справі виступлення їх з коаліційного кабінету. Принято посередне внесення, по думці котрого малиб соціялісти залишитися в кабінеті, а опісля закомунікувати знова своє рішення.   Японія не задурно бється. Після донесень з Вашінґтону Японія, дарма, що випиралася анексіоністичної політики на Сибірі, жадає територіяльних компензат за свій виступ проти большевиків.   Ліґа народів не клеїться. "Echo de Paris" сиґналізує фяско творення Ліґи Народів. Замість Ліґи Народів малоби наступити лиш більше зближення Америки до західно-европейських держав. Як бачимо, і тут "ерзац".   Кріза в Болгарії. З Софії доносять: Відозва військової команди пригадує населенню розпорядки заостреного стану облоги й заповідає безпощадне карання поновних розрухів, які звертались-би проти державної власти. О год. 6 вечером на улицю виходити не вільно. О тійже годині брами домів мають бути позамикані. Місто обезпечене військом. В Софії розійшлися чутки, що Варні і Бургас висаджено на берег антантські війська.   Громадська думка   