◦ ◦ ◦ ◦ ◦ ◦ ◦ ◦ ◦ ◦

Для характеристики галицького москвофільства принесла доля в наші руки ряд документів, які являються цінними причинками для пізнаня жерел, з яких виходить, способів, якими користуєть ся, опіки, якою тїшить ся, і цілий, до яких іде москвофільська аґітация в Галичинї. Сї документи відносять ся до ріжних областий москвофільського руху. Так маємо дещо про зносини висших державних урядників австрийських з активними дїячами москвофільства і його росийськими протекторами; дещо для характеристики духа, в якім виховуєть ся галицьке молоде поколїнє в росийських духовних семинариях на сївачів православія в Галичинї, які погляди впоюють їм там на державу, до якої вони мають вернути в цілях православної пропаґанди, і як закидують ся в Галичинї сїти на ловленє душ, щоб їх піддати такому вихованю; дещо про шляхи аґітациї ґр. Бобрінського між москвофільською молодїжю в Галичинї; дещо до характеристики доріг, якими йдуть зносини п. презеса "Rad-и Narodow-оі" та инших польських полїтиків з москвофілами обох напрямів: старокурсного і новокурсного, — і т. д. Ті документи будемо оголошувати в міру відповідности хвилї, а поки-що доводимо про них в отсій загальній формі до відомости нашого загалу.
Памятник М. Л. Кропивницькому. 9. цьвітня ст. ст. минає 4 роки з дня смерти українського артиста М. Кропивницького. Родина покійного остаточно порішила справу з поставленєм на могилї небіжчика, на харківськім кладовищі памятника. Всї переговори з ріжними установами закінчено і памятник буде відкритий 9. цьвітня. Проєкт памятника виготовив київський артист-різьбар Ф. Балавенський. Погрудє і прикраси для постаменту — сценїчні емблєми та український орнамент — заготовлено в Петербурзї в специяльній фабриці. Камінь для постаменту важить 500 пудів; його оброблено і взято з радомисльського повіту на Київщинї. Всього коштувати буде памятник, не рахуючи видатків на доставу і відкритє 1,500 рублїв. Частини памятника будуть перевезені в Харків до 1 цьвітня ст. ст.
Новий повітовий суд. Розпорядком мінїстерства справедливости з 30. марта 1914 р. на основі §.2. закона з дня 11. червня 1868 В. з. д. ч. 59. в окрузї окружного суду в Чорткові для громад і двірських обшарів: Антонів, Базар, Хомяківка, Ягольниці, Долина, Ягольниця стара, Мухавка, Нагорянка Салївка, Свидова, Шульганівка, Улашківці і Заболотівка повітового суду в Чорткові, та Капустинці повітового суду в Борщеві, утворено повітовий суд з урядовим осїдком в Ягольници. З розпочатєм урядової дїяльности сего суду виключить ся вичислені громади з двірськими областями з округа їх дотеперішних повітових судів.
"Помер полїтично". В клюбі чеських національних социялїстів на спільній фотоґрафії залїплено місце, в котрім була фотоґрафія Швіги, папером і поміщено напись: "Помер полїтично".  