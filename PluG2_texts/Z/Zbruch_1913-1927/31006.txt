◦ ◦ ◦ ◦ ◦ ◦ ◦ ◦ ◦ ◦

Воєнна хроніка від 14. до 20. грудня.
Воєнні подїї розвинули ся в сїм тижни дуже гарно в напрямі бажань подвійного союза. Наші армії здобули проти Москаля богато терену і приготовляють ся до остаточного завойованя Польщі та відвойованя Галичини.
На східнім теренї війни
розвинули ся операциї союзних військ проти Москалїв так, що армії Нїмеччини й Австриї зайняли півколо від Пшасинша на Лодзь, Ченстохову, Краків, Карпатський хребет. В минулім тижни були на цїлім тім просторі важні операциї, що приневолили Москалїв на цїлій лїнїї до відступаня.
13-го побито південне московське крило під Лїмановою і зайнято Новий Санч, Грибів, Горлицї, Жмигород, на Буковинї вдержано лїнїю ріки Сучави. Рівночасно здобули Нїмцї коло Ловіча цїлий ряд ворожих становищ, 11.000 полонених і 43 машинових крісів. 14-го Австрийцї здобули Дуклю, 9000 полонених і 10 машинових крісів, 15-го дійшли в погонї за Москалями до лїнїї Райброт-Ясло і довершили числа 31.000 московських полоняників. Ті успіхи приневолили Москалїв до відступленя на цїлім полуднево-польськім фронтї. 16-го продовжувано погоню за Москалями, занято Бохню й Заклїчин та посунено ся під Кросно і Лїсько. Рівночасно випирано Москалїв з долин Ляторицї і Надвірнянської Бистрицї. Перемиська залога зробила успішний випад і добула полоняників та машинові кріси. Тогож дня здобули Нїмцї в північній Польщі кілька московських становищ, 3000 пололених і 4 машинові кріси. Ті успіхи на обах крилях загрозили московському центрови так дуже, що ціла армія мусїла податись взад здовж цїлої 400 км. довгої лїнїї. Пйотрків і Пшедбож здобули австрийські війська штурмом. 18-го виперто Москалїв з лїнїї Заклїчин-Кросно, 19-го здобуто Єнджеїв, австрийські війська перейшли Пілїцу і сягнули до Нїди. Новий випад перемиської залоги коштував Москалїв кількасот полонених. Таксамо відперто новий напад московської кінноти коло Пількалєн. В Карпатах подають ся Москалї всюди взад до Галичини. Лиш в долинї Ляторицї і коло Торонї находять ся ще московські війська.
Загальний образ операций на східнім теренї війни вказує на величезну побіду союзних військ над Москалями. Загрожена ворожа армія знов мусить відступати в укріплений простір східної Польщі поза лїнїю Висли. Коли удасть ся побідним союзникам узяти сю укріплену лїнїю, буде перша фаза війни з Москалем без сумнїву успішно закінчена.
На західнім теренї війни
відперли 13-го Нїмцї Французів під Флїрей (700 пол.) 15-го відперто Французів в кількох місцях довжезного фронту і взято 800 в полон. 16-го відбито француську атаку коло Nieuport і полонено 800, 17-го відперто кілька дрібних француських атак. Те саме було 18-го, причім Французи втратили 2000 полонених. Загалом замітне, що на західнім теренї Нїмцї держать ся виключно дефензивної тактики, щоби аж у відповідній хвили перейти в офензиву.
На південнім теренї війни
здержала ся австрийська офензива супроти нових сильних укріплень Сербів. Треба було перевести нове угрупованє армії і відступити в місця, де можна було зачати успішну дефензиву. Також Бельґрад треба було полишити без борби, щоби відповідно сконцентрувати сили.
На азийськім теренї війни
збомбардував колишній Ґебен Батум і спричинив там пожежу. В Азербейджанї оперують Турки успішно разом з Персами. 16-го здобули Турки становища коло Серай. Анґлїйська підводна лодка затопила старий турецький корабель Месудіє в Дарданелях. 17-го побито Москалїв над Чорохом і коло Котуру. Турецькі війська посувають ся серед дуже трудного терену поволи та невпинно наперед.
На африканськім теренї війни
зайняли мароканські повстанцї 13-го місто Фез, другу столицю краю, а 15-го також і місто Марокко.
Повстанє у південній Африцї ширить ся дальше мимо всяких зусиль анґлїйського уряду, маючи опору в сусїдній південно африканській нїмецькій кольонїї. Нїмецьку кольонїю Камерун не вспіли тут і дотепер здобути Анґлїйцї, мимо франкської й бельґійської помочи.
На мори
є в минулім тижни до запотованя характеристичний факт, що 16-го віддїл нїмецької фльоти збомбардував два укріплені міста на східно-анґлїйськім побережу: Scarborough і Hartlepool, наробив великої шкоди й викликав серед населеня загальну панїку. Побережні батериї приневолено до мовчаня, затоплено 2 анґлїйські контрторпедовцї й ушкоднено тяжко оден. Від нїмецьких мін затонуло на східнім побережу Анґлїї три пароплави. Сей рейд нїмецької фльоти, хоч сам по собі невеликих розмірів, виказав наглядно, що велитенська анґлійська фльота навіть не потрафить належито охоронити власних берегів, а до заатакованя нїмецького побережа вона цїлком неспосібна. Се причинюєть ся дуже богато до знищеня престіжу Анґлії у невтральних держав, котрим вона завдає всїлякі шикани. 