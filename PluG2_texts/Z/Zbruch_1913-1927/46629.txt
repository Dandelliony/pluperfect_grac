◦ ◦ ◦ ◦ ◦ ◦ ◦ ◦ ◦ ◦

Цїсар Вільгельм II. на теренї війни.
БЕРЛЇН (Ткб.) Прийшовши зовсїм до здоровля, нїмецький цїсар удав ся на терен війни.
Віцекороль Індій.
ЛЬОНДОН (Ткб.) Льорд Chelmsford назначений віцекоролем Індій.
Анґлїйські робітники проти обовязкової війскової служби.
ЛЬОНДОН (Ткб.) Конференція гірників відкинула предложенє про обовязкову війскову службу 653.190 голосами проти 38.100. Здержало ся від голосованя 25.240. Над формою опозиції проти закона не раджено. Радити-ме над сим нова конференція, яка буде незабаром скликана. Ухвалена резолюція домагаєть ся уневажненє закона.
ЛЬОНДОН. (Ткб.) Виконуючий комітет Союза зелїзничників приняв резолюцію проти обовязкової війскової служби. В резолюції сказано: Закон заводить конфіскату житя горожан, але оставляє матеріяльні жерела народу в руках упривілєйованої кляси. Отже цїлий робітницький стан мусить той закон поборювати. Представники принципу війскового примусу мала видно на увазї инші мотиви ніж запевненє побіди почвірного порозуміня. Обітниця премієра відносить ся до принципів, які не предложено виборцям і народови і є суперечні з національними традиціями останних 50 лїт. Такої обітницї взагалї не повинно ся було давати і не може вона обовязувати народу. Резолюція кінчить словами: Коли правительство не сконфіскує перед тим всякого роду капіталу, то ми будемо всїми способами поборювати конфіскату мущин, яких єдиним капіталом є сила до працї.
Виконуючий комітет заводового товариства машинїстів і палячів приняв також резолюцію проти війскової служби.
Впливи в Голяндії.
АМСТЕРДАМ (Ткб.) Виливи в північній Голяндії прибирають що раз більші розміри. Населенє, виносить ся з цїлих округів. Доносять про численні перерваня там. Місцями рух зелїзничий, телєґрафічний і телєфонічний перерваний.
Війна з Росїєю.
Російські армії на бесарабськім і східно-галицькім фронтї понехали також вчера повторити свої наступи, так, що взагалї панує супокій. Тільки в околици на схід від Раранча наші віддїли серед завзятої боротьби прогнали ворога з одного наперед висуненого становища, засипали рови й поклали дротяні перешкоди.
В области армії архикн. Йосифа Фердинанда відперто три російські випади проти нашої лїнїї полевої сторожі.
Війна з Італїєю.
Гарматні бої в окремих місцях Побережного і Тірольського фронту йдуть далї. Становище коло Ославії з огляду на те, що там зосередив ся ворожий артилєрійський огонь, знов опорожнено. В Ґориції наші лїтаки примусиш більше італїйських прикріплених бальонів спустити ся в низ і обкинули ворожі табори бомбами.
Війна на Балканї.
Король Чорногори і чорногорське правительство звернули ся 13. сїчня з просьбою о спиненє ворожих кроків і навязанє мирових переговорів. Ми відповіли, що сю просьбу можна сповнити тільки по безумовнім зложеню оружя чорногорським війском. Чорногорське правительство те наше домаганє безумовного зложеня оружя вчера приняло.
Повстанє в Персії проти Росії.
ЦАРГОРОД (Ткб.) Телєґрама знад перської границї доносить про бої між перськими жандармами, яких сили скріпили добровольцї, і Росіянами під Німм-іматра на шляху Тегеран-Касвін. Росіяни втратили над 2000 людий. Перські втрати порівнуючи малі.
Австро-угорські батерії в Дарданелях.
ЦАРГОРОД (Ткб.) В своїм звідомленю, зложенім в сенатї, Енвер-паша згадав про виданє австро-угорських батерій Скоди на дарданельський фронт і зазначив їх успішну участь боротьбі проти Анґлїйцїв.
Новорічна промова ромунського короля.
БУКАРЕШТ (Ткб.) Підчас новорічного обходу король, відповідаючи на промову митрополита, висловив бажанє, щоби Бог дав, щоби з кінцем сього року настав мир. Зазначивши, що серця всїх Ромунів наповнені бажанєм працї для добра вітчини, король закінчив: Я буду на тій дорозї провідником, наповненим любовю до краю.
Грецько-турецьке зближенє.
ЦАРГОРОД. (Ткб.) Прибув сюди грецький посол, отже привернено в нормальній формі дипльоматичне представництво Греції, яке доси виконував тільки один заступник.
ЦАРГОРОД. (Ткб.) Грецький посол Калєрґіс, прошений кількома журналїстами о розмову, не хотів дати довших заяв і держав ся з великою резервою. Одначе дав пізнати, що грецьке правительство бажало би знов навязати близші зносини з турецьким правительством. 