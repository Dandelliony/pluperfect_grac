◦ ◦ ◦ ◦ ◦ ◦ ◦ ◦ ◦ ◦

Дім поправи в Галичинї. З початком шкільного року краєвий видїл отвирає в Передїльниці, селї межи Перемишлем а Добромилем, перше в краю заведенє для поправи нелїтних злочинців. Західні краї вже від давна мають такі заведеня, а як виказують звіти австрийських заведень того рода в Еґґенбурзї і Корнайбурзї, розмірно значний процент малолїтних злочинців з Галичини зростає там в кожним роком. З тої причини треба було поставити таке заведенє в Галичині.
Сегорічна погода може здобути рекорд своєю змінчивостию. Нема дня, щоби дощі і бурі не переслїдували бідних жителїв ще біднїйшої землї, та нищили їх майна. З усїх сторін сьвіта надходять щодня вістки про бурі, зливи і гради, які нищать людські оселї, засїви на полях і сади та тамують комунїкацию. Така погода дає ся відчувати і львівським міщухам так тим, що сидять ще у Львові, як і ще в більшій мірі тим, що виїхали в гори і мусять там сидіти по хатах. Подібна погода загостила до нас і нинїшнього дня. Гарний, хоч горячий ранок перервала буря з дощем і вітром, яка перетягнула понад наше місто в полуднє.
Конференция ректорів усїх висших шкіл в Австриї зачала свої наради перед кількома днями у Відни. На порядку дневнім є справа социяльного положеня студентів і учителїв висших шкіл Австриї.
За обиду памяти пок. арх. Франца Фернанда. Пишуть нам: Минулого тижня арештувала жандармерия в селї Горбачах львівсьського повіту і відставила до слїдчого арешту в Щирци Блажка Деркача, завідателя господарства пароха о. Скобельського, одного з "стовпів" москвофільства. Деркач, розповідаючи зібраним в домі о. Скобельського людям про сараєвський атентат, обидив при тім память пок. архикнязя.
Число жителїв нїмецької держави після обчислень нїмецького статистичного бюра досягає числа 67,812.000 голов. Зріст в минулім році виносить 861.000 людий. 