З Самбора.

Нам пишуть: На першу звістку про поворот д-ра Стахури на рідну землю завязав ся привітний комітет, в склад якого увійшли: д-р Чайковський, радник Щербатюк, проф. Бойцун, д-р Ріпецький, о. Татомир і о. Петрик з Бабини. Вже дня 10. грудня знали ми, що д-р Стахура приїхав до Перемишля, де находять ся його дїти під материнською опікою п. Ольги Цїпановської. Д. 11. грудня поспішила до Перемишля окрема депутація з громадянства самбірського, в склад якої входили: пп. Бойцун, Ф. Сїлецький і І. Гупішин. Д-р Стахура розплакав ся, коли побачив своїх співробітників з самбірської землї. Депутація просила д-ра Стахуру, щоби удав ся на Львів та наспів до Самбора 13. грудня о год. 12 в полудне, бо населенє повіту самбірського у висше згаданім часї жде на него з привітом.
На двірци в означеннім часї зібрали ся делєґати усїх громад і уся інтелїґенція та міщанство з Самбора, а коли д-р Стахура висїв з ваґону, рознесло ся грімке "Слава". Перший промовив в імени привітного комітету д-р Чайковський, дякуючи від громадян за жертви і терпіня, які понїс достойний вязень в хосен українського народу. В імени міщанства повитав п. Гупішин, а в імени селян Володимир Пласкач з Бережницї. Д-р Стахура зворушений відповів в скромности своїй, що не заслужив на такий княжий привіт, та хоч пережив тяжкі хвилї, вертаючи між своїх хоче дальше працювати в хосен свого народу.
Перед двірцем чекала на д-ра Стахуру гарно прибрана повозка, до котрої всїв в супроводї д-ра А. Чайковського. Всї присутні уставили ся в похід і так привели свого любимця до його власної хати. Хата замаєна зеленю і народними фляґами, на бальконї виднїла напись: "Витай нам". З балькону привитав гостя в імени усїх гамбурзьких і повітових товариств о. В. Петрик з Бабини.
По промові впровадили п. Бойцяни д-ра Стахуру, привитавши його на порозї хати хлїбом і солью, на балькон. З появою його залунали оклики "Слава" та грімкі оплески, а коли ті замовкли, промовив д-р Стахура більше менше ось так: Дякую Вам Панове за щирий привіт від самбірської землї. Вертаю з краю, де під впливом переворотів революційних кипить нове житє. То, про що ми не мріли, про що не важили ся в найблизшій будучности предсказувати, стало ся тїлом. Україна воскресла. Має своє правительство, своє шкільництво, свій скарб і своє війско — одним словом повстала нова українська держава, яка доси з карти Европи була вимазана.
Нарід розійшов ся, а д-р Стахура лишив ся в гостиннім домі п. Бойцунів на обідї. Ввечер того самого дня відбув ся в честь дорогого гостя комерс в салях Української Ризницї, коло уладженя якого понесли не мало труду "Кружок Українських пань" і панство Татомири з Самбора. Тоастовали: в імени комітету рад. Щербатюк, від тов. просвітних і господарських о. Гординський з Кульчиць, від міщанства п. Попович, від "Бесїди" п. Бойцун, від полїтичної орґанїзації о. Петрик з Бабини, від повіту судового луцкого о. Погорецький з Білини, та пп. д-р Чайковський, Бережанський і о. Татомир як господар вечера. Присутних було звиж 70 осіб. Відповідав д-р Стахура.
Пізно в ночи розійшли ся учасники домів радїючи, що в Самбірщинї знов стане до роботи випробована, досвідчена і характерна людина, яка на усїх полях роботи народної положила в самбірськім повітї великі заслуги. 