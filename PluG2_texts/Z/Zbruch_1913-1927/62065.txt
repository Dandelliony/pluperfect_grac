◦ ◦ ◦ ◦ ◦ ◦ ◦ ◦ ◦ ◦

Відокремленє Галичини і воєнне відшкодованє. Як доносять "Polnische Nachrichten", субкомітети парляментарної комісії польського кола вже майже покінчили свої працї над проєктом відокремленя Галичини. Одначе повідомленє про вислїд сих праць не буде предложене повнїй парляментарній комісії перед 20. с. м. Супроти поголосок, що польське коло за відокремленє Галичини домагаєть ся від держави компезати в формі воєнного відшкодованя в сумі 4 мілїярдів корон, міродатні круги кола заявляють, що сума воєнних шкід не установлена ще навіть централею для відбудови Галичини та що самозрозуміло відокремленє Галичини не можна лучити з питанєм воєнного відшкодованя.
Книжок для жовнїрів. Управа громади міста Львова звертаєть ся з уклїнним прошенєм до мешканцїв м. Львова, щоби схотїли у власнім крузї занятись гуманїтарною акцією, що мала-б на цїли достарчити шляхотної розривки для наших жовнїрів, що бють ся в полї. Просить ся іменно надсилати до президії маґістрату відповідних для жовнїрів до читаня, народних видавництв, калєндарів, ігор, музичних інструментів і т. д., котрі будеть ся для них відсилати. Всякі такі дарунки для жовнїрів проймає президія маґістрату через цїлий день від год. 8 рано до 8 год. вечір. Висока цїль заохотить без сумнїву найщедріші круги мешканцїв нашого міста до дїяльности в тім напрямі, до котрої-то управа м. Львова П. Т. мешканцїв м. Львова дуже уклінно запрошує.
Обмеженє зелїзничого руху. Пишуть урядово: З приводу великих завдань, які мають сповнити зелїзницї у воєнній области, а саме потреби довозу війск і матеріялів на фронт, довозу поживи, а тепер і з приводу трудностей, які спричиняє зима, є необхідним значне обмеженє особового і товарового руху. Обмеженє особового руху очевидно вимагає також співдїяльности загалу населеня і тому взиваєть ся публику, щоби понехала всякі злишні подорожі.
Ювилей у нашім видавництві. Завтра минає 25. лїт, як 8. лютого 1892 р. вступив до служби в видавництві "Дїла" в характері возного п. Іван Стецик. Уроджений в 1864 р. в селї Вільшаниця, Яворівського повіту, п. Стецик як сїльський парубок пішов до війска, а відбувши війскову службу, вступив в 1890 р. до роботи при машинї в друкарнї Наукового Тиовариства ім. Шевченка, де тодї друкувало ся "Дїло". Звідси перейшов як возний до видавництва "Дїла", де остає й до нинїшного дня. Працюючи при "Дїлї", оженив ся і виховав 4 дїтий, з яких оба сини (один був складачем в друкарнї "Дїла", а другий торговельним помічником) тепер на війнї, старша дочка, яка скінчила учительску семинарію, є учителькою на Волинї, а молодша ходить до VIII кл. видїлової школи. Поза службовими обовязками п. Стецик усе брав живу участь у житю українських народних верст м. Львова, належачи до українських товариств і орґанїзацій, які старають ся збудити і зорґанїзувати український Львів. Так минуло 25 лїт, протягом яких п. Стецик записав ся як найлїпше в памяти всїх тих, що їх — незалежно від ступня їх становища — гуртує праця в видавництві "Дїла", і став до повної міри характеристичною фіґурою в тих тепер доволї уже широких кругах наших людий, що працюють в львівських українських товариствах. Видавництво "Дїла" подумає про те, щоби відповідно пошанувати 25-лїтну працю свого робітника, а ми від редакції "Дїла", складаємо п. Стецикови з приводу його ювилейного свята найщирійші бажаня, щоб він, зберігаючи своє дотеперішне справдї селянське здоровлє і погідну вдачу ще довгі лїта міг почувати себе на своїм скромнім становищи корисним членом великої української родини. 