◦ ◦ ◦ ◦ ◦ ◦ ◦ ◦ ◦ ◦

Не вільно купувати бульби. ВІДЕНЬ. (Ткб.) Проживний уряд повідомляє: В протиставленю до відмінних вісток і чуток звертаєть ся знов увагу на те, що купованє консументами бульби в малих скількостях від продуцентів, як передтим так і дальше строго заборонене. Хто отже пробує для свого господарства добути бульбу в т. зв. торговлї "в торбах", наражуєть ся на небезпеку кари і конфіскати закупленої бульби. Правительство не думає дозволяти викупно бульби, доки не буде запевнений континґент 20 мілїонів метр. сотнарів на потреби війска і цивільного населеня. Добутє такого континґенту опізнить ся хиба через таку покупну торговлю бульбою. Якби на те дано дозвіл, то наслїдком було би, що ті, котрі можуть по лихварських цїнах дістати бульби понад дїйсну потребу, скоротили би діймаючо загал в набуваню поживи.
"Воєнна опіка" у відбитих повітах. Нам доносять: За часів російської окупації засновано в Устєчку над Днїстром при помочи російських воєнних властий захоронку для українських дїтий, в якій приміщено 46 сиріт. Управа захоронки придбала ще тодї для дїтвори потрібні припаси поживи, між иншим значну скількість муки. Про се дізнав ся залїщицький староста і велїв сконфіскувати 18 міхів муки, оставляючи захоронцї тільки 4 міхи, і позбавляючи дїтвору біля фронту, де так трудно за поживу, останних конечних припасів. За те на удержанє 46 дїтий виплатив за місяць вересень 50 К. (словами: пятьдесять К.), коли намісництво визначує на кожну сироту денно по 1 К. 50 с. Захоренцї грозить розвязанє. В подібнїм положеню знаходить ся українська захоронка в Бучачи, заснована теж перед відбитєм міста австро-угорськими війсками. 