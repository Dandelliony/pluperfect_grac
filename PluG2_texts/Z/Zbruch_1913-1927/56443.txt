◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з 20. вересня.
Війна на Сходї. Фронт проти Ромунїї: На південний схід від Гацеґ зовсїм прогнано Ромунів. Петрошени і провал Сурдук є в наших руках.
Фронт арх. Карла. В Карпатах неприятель веде далї свої наступи з як найбільшим завзятєм. На південь від Лучини і на південь від Бистреця осягнув він місцеві користи. Зрештою скрізь ми його відперли.
На південь від Липицї долїшної неприятель даром стараєть ся вдержати поступи нїмецького протинаступу.
Фронт кн. Баварського. Війска ґен. Терстіянського протягом дня здавили в зародї проби російського наступу. Вечером неприятель повів у бій маси війска в глибоких рядах між Пустомитами й Шельвовом проти нїмецьких і австро-угорських війск ґен. Марвіца. Неприятеля скрізь відперто. Нинї рано Росіяни поновили свої наступи. Вдало ся їм коло Шельвова в окремих місцях вдерти ся до наших ровів. Одначе швидко зроблені протинаступи примусили неприятеля уступити.
Війна з Італїєю. Гарматній огонь звернений на височину Красу був хвилями знов дуже значний. Проби наступу зі сторони неприятельської піхоти не розвинули ся наслїдком акції нашої артилєрії. Стверджено, що оборонцї Красу мали проти себе в 4-днєвних важких боях 20 бриґад піхоти, одну дивізію кінноти і 15 баталїонів берсалєрів.
В відтинку Суґана Італїйцї заатакували нас на Чіваронї і Машах. По завзятій боротьбі, яка вела ся до півночи, зовсїм їх відперто, при чім понесли вони важкі втрати.
Війна на Балканї. Не стало ся нїчого нового.
Воєнні комунїкати нїмецького ґенерального штабу з 20. вересня
Західний терен війни. Ґрупа війск баварського наступника престола Рупрехта: На полї битви над Соммою не було зовсїм подїй особливого значіня. Окремі наступи неприятеля відперто. Коло Флєрс мали ми успіх у боротьбі на ручні ґранати. Додатково доносять, що 18. с. м. відперто француський атак, який вийшов з Клєрі.
Ґрупи війск нїмецького наступника престола: На західнім стоцї Мертвого Чоловіка викинено Французів з кусня рова, який ще займали. При тім дістало ся в наші руки 98 полонених і 8 машинових карабінїв. В ночи на 19. с. м. наші патрулї в Шампанїї підчас успішних підпринять полонили 46 Французів і Росіян, а нинїшньої ночи на південь від Каналу Рен Рона якесь число Французів.
Східний терен війни. Фронт кн. Баварського: На захід від Луцька проти війск ґен. Марвіца неприятель у день тільки в части міг на нього підприняти наступи, бо в більшій скількости місць російська піхота не дала заставити себе вийти з ровів навіть огнем російської артилєрії, зверненим на них. Аж вечером рушили в густих валах наступу, які знов не вдали ся, серед важких втрат для неприятеля. Неприятеля, який хвилево вдер ся коло Шельвова, знов викинено.
Фронт архикн. Карла: Над Нараївкою йшла далї успішна для нас битва. Неприятель осягнув відокремлені частинні користи.
В Семигородї відкинено Ромунів поза провал Сурдук.
Балканський терен війни. Ґрупа війск Макензена: В Добруджі йшли завзяті бої, повні змінности. Спровадженими швидко підмогами ставить неприятель в своїм ставищи найтвердший опір.
Фронт македонський: Коло Фльоріни і над Каймакаляном відперто неприятельські наступи, по части в бою зблизька. На захід від Фльоріни наші війска, які стояли на передї, усунули ся перед наступом. На схід від міста несподївано заатаковано неприятеля з успіхом. На південь від Белясіца Пляміна 17. с. м. Болгари викинули Італїйцїв з сїл Матнїца і Порой, при чім полонили 5 офіцирів і 250 жовнїрів. 