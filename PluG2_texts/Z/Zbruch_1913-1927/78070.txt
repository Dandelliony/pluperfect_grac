◦ ◦ ◦ ◦ ◦ ◦ ◦ ◦ ◦ ◦

Німецька офензива на Заходї.
БЕРЛЇН (Вольф). Урядово оголошують 22. марта вечером:
Успіхи вчерашного дня в боротьбах між Арра і Ля Фер розширено в наших дальших наступах.
Доси зголошено 16.000 бранцїв і 200 гармат.
Під Верден далї скріплена огнева боротьба.
З инших боєвищ нїчого нового.
В анґлїйській Палатї громад.
ЛЬОНДОН, 22 марта (Райтер). В Палатї громад Бонар Льов додав до відома, що зачав ся наступ нїмецької піхоти на анґлїйський фронт. Сей наступ виконано на фронтї більше нїж 80 км. Є се найбільший наступ на сїм фронтї від початку війни. Анґлїйський ґенеральний штаб і воєнна рада в Версалю очевидно все докладно розслїдили, що належить робити на випадок наступу, отже ми безумовно зможемо ставити тому опір.
Перед офензивою антанти?
РОТТЕРДАМ, 22 марта (пр.). Приготованя на анґлїйсько-француськім фронтї вже покінчені, так, що в найблизшім часї належить надїяти ся офензиви проти Нїмцїв. Дневники доносять, що анґлїйські і француські війскові круги не сумнївають ся, що ся останна і рішаюча офензива принесе бажаний успіх.
Балтійські провінції.
БЕРЛЇН, 22. марта 1918. В справі будучого устрою балтійських провінцій довідуєть ся "Lokalanzeiger" з посольських кругів, що в найкоротшім часї належить надїяти ся виясненя сеї справи. На всякий випадок є виключене, щоби Лівонїя і Естонїя дістала ся знова під зверхність Росії. Ся справа буде, як здаєть ся, рішена нїмецьким правительством і заступниками Росії, які наспіли сюди, щоби передати ратифікований мировий договір. Найимовірнїйшим вважають сполуку Курляндії, Лівонїї і Естонїї персональною унїєю з Прусією, хочби навіть при окремім внутрішнім устрою. Також в справі Литви надїють ся принайменше тїсної звязи, яка проявлялаб ся заключенєм війскової конвенції, торговельного, митового і дипльоматичного договору. Що до Фінляндії числять ся з тим, що й там запанують приязні відносини, які уможливлять нїмецький вплив в полїтичних і господарських справах.
Польська полїтична режісерія. По виступленю вшехполяків з кола.
ЛЬВІВ, 23. марта 1918. "Vossiscbe Zeitung" містить статю п. н. "Польська програма примиреня", з підтитулом "Радивили на фронтї". В сїй статї читаємо:
"Не будемо нинї рішати, на скільки за тими польськими полїтиками, що змагають до порозуміня, стоять ширші круги населеня в краю, одначе в кождім випадку звертає на себе увагу режісерська штука Поляків. Як в минулім місяци повстав протест на цїлій лїнїї, так тепер відбуваєть ся зворот не тільки в Варшаві, а також серед Поляків в нїмецькім парляментї, в яких імени промовляв останним разом кн. Фердинанд Радивил. Тому, що сей великий пан є щирим прихильником порозуміня з осередними державами, його заява мала успішний вплив".
Що Поляки добрі полїтичні режісери, свідчать також отсї виводи "Now-ої Reform-и" з приводу виступленя вшехполяків з польського кола:
"Національні демократи, виступивши з кола, зискають свободу для своєї полїтики неможливих для нас союзів, рахуб і комбінацій Кажемо, що ся полїтика є тільки для нас неможливою, бо ми виходимо з инших полїтичних заложень. Одначе зовсїм не говоримо що мусить вона бути конче шкідливою. Булаб нею, колиб перехрещувала нашу полїтику. Колиж має йти окремим шляхом, не колїдуючи з нашими полїтичним заложенями нї з нашою тактикою, нехай собі йде.
"Не віримо в слушність заложень полїтики національних демократів і тому її не підпираємо. Але з другої сторони ми зовсїм не є так заслїплені на точцї абсолютної обєктивної непомильности наших власних заложень, щоби ми могли полїтику національних демократів оконечно і без апеляції осудити".
Сей польський голос тільки потверджує наш погляд, що Поляки тільки зручно подїлили між себе ролї. 