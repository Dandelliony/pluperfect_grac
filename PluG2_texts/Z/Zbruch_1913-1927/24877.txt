◦ ◦ ◦ ◦ ◦ ◦ ◦ ◦ ◦ ◦

Пияцтво серед школярів у Росиї. Інспектор церковних шкіл єлабуського повіту вятської ґубернїї перевів серед школярів народних шкіл анкету в справі вживаня алькогольних напитків. Загалом в єлабуськім повітї є 12.000 школярів. З того 7778 дїтий (1114 дївчат) пє горівку або наливку. До безтями впивало ся 1153 хлопців і 31 дївчат; сїм з перепитя померло. В переважній більшости случаїв запивають дїтий самі родичі. Процент дїдичних алькоголїків.
З зелїзниці. На шляху Львів-Підгайці межи стациями Бережани і Підгайці зносить ся з днем 15 серпня с. р. особовий поїзд ч. 5419, а зате особовий поїзд ч. 5413, який дотепер переходить тільки до Бережан, буде курсувати аж до Підгаєць. (Відїзд з Бережан о год. 9.58 вечером, приїзд до Підгаєць о год. 11.15 в ночи). З тим самим днем запроваджує ся товаровий поїзд ч. 5483 з возами І, II і III кляси (відїзд з Потутор о год. 5.13 по полудни, приїзд до Підгаєць о год. 6.40 вечером) і з Підгаєць до Бережан товаровий поїзд ч. 5484 з возами І, II і III кляси (відїзд з Підгаєць о год. 6.24 рано, приїзд до Бережан о год. 7.57 рано).
Втеча Ілїодора. З Петербурга доносять, що відомий монах Ілїодор утїк. Втеча ся стоїть в звязи з замахом на Распутіна, котрого Ілїодор сильно ненавидїв. Прокуратория вислала за Ілїодором стежні листи.
З нужди. У Відни кравець Скучера убив ножем 5-лїтного сина, другого 3-лїтного синка поранив смертельно, а потім сам завдав собі смертельну рану. Оба є умираючі. Причиною розпучливого вчинку нужда ізза браку праці.
Убитє інжінїра. Зі Станиславова доносять: В ночи з недїлї на понедїлок убито зелїзничого інжінїра Унтершіда. Він вертав в ночи до свого дому в Кнїгининї Кольонїї. Коли відчинив фіртку, що веде до городу, напав його нечайно якийсь чоловік і розпоров йому ножем живіт. Унтершід помер серед довгих мук. Полїция веде слїдство. Виновника досї не вислїдили.
Косу загубила! Салька Г., мундантка зголосила на полїциї, що переходячи улицями Академічною, Галицькою, Кілїнського і Кароля Людвика, загубила косу вартости 12 корон. 