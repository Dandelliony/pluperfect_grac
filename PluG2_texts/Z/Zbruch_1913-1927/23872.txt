Гальванізованє "старорусинів". — "Король журналістики".

Гальванізованє "старорусинів". З приводу виїзду "староруської" депутациї до Відня пише Deutsches Volksblatt під сим заголовком, по вступних поясненях про руссофільство, таке: "Се не новий плян польських консерватистів східної Галичини, названих подоляками, привести до нового житя старорусинів; до сього спонукає подоляків консерватизм старорусинів. Попередник намісник Бобжинський заявив ся одначе проти сих змагань подоляків і інспірував в урядовій Ґазетї Львівській ряд статий, в котрих ясно виказував, що старорусини свою ролю вже скінчили, та що є обовязком правительства оперти ся на Українцях, котрі визначають ся безсумнівним австрофільством. Під новим намісником, Коритовським, також вшехполяки запалили ся бажанєм відживленя статорусинів і тому, що в них бачать вигідний засіб в поширюваню русссфільства серед українського населеня в Галичинї без того, щоби компромітувати себе співдїланєм з руссофілами радикального крила. Перед Коритовським вшехполяки мотивували свій плян в той спосіб, що, мовляв, через попиранє старорусинів підкопаєть ся руссофілів радикальних. Так отже приїхали старорусини до Відня з запевненями льояльности і сї запевненя старають ся заявити також наслїдникови престола. Ціле отсе підприємство — полїтична похибка. Та на всякий випадок вшехполяки виконали сим способом при безпосередній помочи галицького намісника одно з петербурських припоручень і на случай успіху можуть тїшити ся гарним полїтичним здобутком".
"Король журналістики". До новинки під повисшим заголовком, поміщеної свого часу в нашій часописи, подає американська Свобода цікаві подробиці. Луіс Гамерлїнґ, президент "Американського Стоваришеня чужомовних часописий", до якого належить 626 часописий, друкованих в 29 мовах — не є властителем сих часописий, але видають їх ріжні люди і ріжні орґанїзациї чужинецького походженя для своїх однодумців чи членів. До стоваришеня сего належить і американська Свобода. Заслуга Гамерлїнґа в сїм, що він покликав до житя се стоваришенє і ним опікуєть ся. Луіс Гамерлїнґ родом з галицьких Бродів (там він має й свою реальність і резиденцию) але жиючи змалку в Америці зовсім замериканїзував ся. Йому пощастило в Америці, бо всїм спритним людям там щастить ся. Він оснував окреме товариство і ставши його головою, стягнув нїбито під один прапор кількасот всїляких часописий. Раз в рік скликує "король журналїстики" всіх видавців репрезентованих в стоваришеню і справляє їм гарний бенкет. Гамерлїнґ росте постійно в силу і готов зробити високу полїтичну кариєру. Гамерлїнґ видає двічи в місяць журнал "Амерікен Лїдер", в якім — треба признати— заступаєть ся за всякими чужинцями, а рівночасно робить собі рекляму. Своїх часописий Гамерлїнґ не видає, але як лише дізнаєть ся, що якась часопись почала виходити, зараз приєднує її до стоваришеня. 