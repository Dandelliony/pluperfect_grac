◦ ◦ ◦ ◦ ◦ ◦ ◦ ◦ ◦ ◦

Про стан здоровля п. д-ра Евгена Олесницького можемо з радістю донести, що він до нинїшного дня значно поправив ся від часу, коли недужий опустив санаторію. П. Олесницький перебував тепер уже у власнім помешканю у Відни, під журливою опікою панї Олесницької під лїкарським доглядом. Сили фізичні замітно ростуть, реконвалєсцент відбуває вже лекші прогульки по містї, а в хатї віддаєть ся інтелєктуальній працї. Нинї є — не надїя тільки, а вже певність, що в розмірно недалекім часї вернуть ся шан. реконвалєсцентови змога знов віддати ся звичайним занятям — таким плїдним для загалу.
Деканат Видїлу богословського унїверситету ім. І. Франка у Львові зарядив, що виклади на всїх роках Богословія розпічнуть ся дня 11. жовтня с. р. Того самого дня починають ся також вписи у факультетї богословськім а дня 16. жовтня с. р. зачнуть ся іспити з поодиноких богословських предметів.
Молоко в Берлїнї. Від 15. жовтня в Берлїнї будуть одержувати незбиране молоко тільки дїти до 6 лїт і хорі. На ту цїль буде призначено денно 300.000 лїтрів молока, іменно 225.000 лїтрів для дїтий, а 75.000 лїтрів для хорих. Коли би ся скількість молока не вистарчала, то за кождих дальших 100 лїтрів ужитого молока буде відтягнених з загального обороту 7 фунтів масла. Дорослі особи будуть одержувати тільки збиране молоко і то за фамілїйними картками в дуже обмеженій скількости, бо один лїтр тижнево на особу. 