◦ ◦ ◦ ◦ ◦ ◦ ◦ ◦ ◦ ◦

Намісник бар. Діллєр у Львові. В нинїшнім дни (24 мая) має приїхати до Львова автомобілем намісник для Галичини ексц. бар Діллєр. Є се здаєть ся перша з обіцяних місячних візит, які складає новий намісник столицї краю. Бар. Діллєр задержить ся у Львові через 3—4 днї і мешкати буде в намісниківській палатї.
Успіх IV-ої позички. Після зіставленя, поданого Почтовою Касою Ощадности, виносять дотеперішні субскрипції на четверту австрійську воєнну позичку 4.326 і 9/10 мілїонів корон. Остаточна цифра субскрипції буде що йно пізнїйше устійнена, тому що нема ще достаточних зіставлень субскрипцій за послїдні дни. Крім того Почтова Каса Ощадности є уповажнена приймати додатково субскрипції корпорацій, фундацій і фондів та збірні субскрипції (урядників, шкіл, стоваришень).
В справі жертв для стемнїлих на війнї. Читаємо в орґанї митрополичого ординаріяту: Минулого року повстала при мінїстерстві внутр. справ у Відни окрема кураторія, яка поклала собі за задачу заопікуватись тими жовнїрами, що стратили на війнї світло зору. Щоби тих нещасних піднести на дусї, влити в них надїю й охоту до житя, привчити їх якого ремесла і через се дати їм можність заробкованя, занялась Кураторія збиранєм жертв на сю цїль. В склад кураторії покликано як представника Українцїв о. крилошанина Івана Чапельського зі Львова (пл. св. Юра 5). Між сими нещасними жертвами війни находить ся дуже много також жовнїрів нашої народности, для яких попри матеріяльне забезпеченє треба би подбати за їх релїґійні і національні потреби. Длятого є річю пожаданою, щоб і наша суспільність причинилась своїми жертвами на сю благородну цїль на руки о. крилош. Івана Чапельського. Сею справою зволять оо. духовні прихильно заопікуватись. 