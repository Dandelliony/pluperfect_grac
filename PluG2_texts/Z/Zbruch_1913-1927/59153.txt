◦ ◦ ◦ ◦ ◦ ◦ ◦ ◦ ◦ ◦

Голова Народного Комітету пос. д-р Кость Левицький по кількаденнім побутї у Львові виїхав нинї до Відня.
Зміна в команді УСС. Дня 11 с. м. в суботу о 5.45 по пол. наспіла до Коша УСС. телєґрама, що командантом українського лєґіону став на підставі приказу майор 24. п. п. п. Франц Кікаль.
З міста. Нам пишуть: В середу, 15 с. м., відбув ся в школї ім. Шашкевича обхід в честь Іменника. В красно прибраній салї зібрала ся святочно молодїж обох віддїлїв (хлопцїв і дївчат) і по промові о. катехита пописувала ся хоральними співами і деклямаціями, а закінчила національним гимном. Присутні були репрезентанти львівської громади і численні родичі. У дїтий замічало ся піднесенє духа, а у всїх родичів щире вдоволенє. Ми певні, що і цїла львівська громада утїшить ся таким живим напрямом школи, бож се заохотить молодїж до науки і причинить ся до її ублагородненя, зєднанє школї певно загальну симпатію в громадї і зробить її огнишем рідної нашої просвіти в містї. Честь учителям і учителькам! Зачуваємо, що в слїдуючих місяцях підуть дальші пописи. Отже: щасть Боже!
За інїціятивою Товариства "Просвіта" в Мор. Остраві і полевого курата о. Хомишина, придїленого до тамошного ґарнїзону, відбуло ся — як нам пишуть — 12. с. м. богослуженє в церкві в Мор. Остраві за здоровлє і щасливий поворот до рідного краю Митрополита Андрія Шептицького. Целєбрував о. канонїк І. Редкевич, котрий мешкає тепер як утїкач в Більску. Церков була заповнена своїми і чужими, між иншими був також віцемаршалок Буковини о. Т. Драчинський. Хор під умілою управою ц і к. рах. підоф. п. С. Панасюка гарно відспівав Службу Божу. Коли зважити сю обставину, що хор складав ся також з війскових однорічних охотників, котрим нераз перешкаджала війскова служба, а проби могли відбувати ся лише вечарами, — то і вибагливий мусить признати, що зроблено в сїм напрямі дуже богато. Велике вражінє зробила проповідь, яку виголосив Вп. целєбрант о. канонїк Редкевич. — В. Д.
На "Зелїзного Лицаря м. Львова" зложено доси 139.218 К. 4 сот. 