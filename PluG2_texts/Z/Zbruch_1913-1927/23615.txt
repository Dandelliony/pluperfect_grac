◦ ◦ ◦ ◦ ◦ ◦ ◦ ◦ ◦ ◦

Віче шевців відбуло ся вчера у Львові в ратушевій сали під проводом проф. Ґломбінського. На вічу виголошено реферати: про відношенє промислового закона до шевського промислу, про шкіряний картель і галю обуви, заснованє гарбарнї в краю. Над сими рефератами розвинула ся широка дискусия. З українських послів на вічу не було нїкого.
Крадіж в Академічній ґімназиї. Невислїджені злодїї дістали ся при помочи витриха до канцеляриї Академічної ґімназиї, що находить ся на І. поверсї при ул. Льва Сапіги. Злодїї розбили огнетривалу касу і забрали з неї готівкою 900 корон. Полїция веде слїдство.
Нові українські адвокати. В послїдних днях приняла адвокатська палата у Львові на лісту адвокатів чотирох Українців, а саме пп.: д-ра Степана Барана, з осїдком у Львові, д-pa Льва Ганкевича з осїдком в Городку, д-ра Евгена Косевича з осїдком в Коломиї, і д-ра Кунцева з осїдком в Раві руській.
Заразливі недуги в околици Львова. Фізикат м. Львова доносить: Плямистий тиф є в Яричеві старім і в Запитові, черевний тиф в Поршнї, Зубрі, Сихові і Винниках; шкарлятина в Миклашові, Ременові і Рясній польській: дифтерия в Винниках і Підбірцях. Фізикат звертає увагу публики, що зносини з мешканцями сих громад а головно купованє від них споживних артикулів може посередничити в зараженю сими недугами.
Товариство "Дешева Кухня" для молодїжи в Перемишли купило плошу під будову вакацийної оселї для учеників перемиської української ґімназиї і для академиків, що покінчили тамошну ґімназию (в часї перед і по ґімназияльних фериях). Площа ся положена в чудовій околиці під камеральним лїсом в Старяві коло Хирова і коштує до 1300 К. На будову великого бараку на 35—40 учеників зібрано доси складками до 1800 К. З весною 1915 розпічне ся будова, а на фериї 1915 отворить товариство оселю. Оселя буде носити назву пок. дир. Гр. Цеглинського. — Місцевий парох о. Ілия Олексин прийшов в тім дїлї з великою помочию і дасть Біг поможе товариству і дальше аж до довершеня великого дїла.
П. д-р О. Тисовський просить нас о зазначенє, що новинка в дня 11. VI. 1914 про "Вакацийний табор" пластунів не походить від нього, бо ся справа йому зовсім незвісна. Длятого й листів з евентуальними зголошенями просить ся на руки д-ра Тисовського не слати. Непорозумінє має свою причину в тім, що осередного комітету мимо ріжних заходів доси ще не удало ся зложити, а найлїпша воля осібно дїлаючих одиниць не в силї заступити збірної праці людий у відповідно зорґанїзованім товаристві. 