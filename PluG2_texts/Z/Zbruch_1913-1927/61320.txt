◦ ◦ ◦ ◦ ◦ ◦ ◦ ◦ ◦ ◦

Зїзд парляментарних президій почвірного союза. Урядово доносять: Вчера в полуднє прибули до Берлїна: президент австрійської палати послів Сильвестер, віцепрезидент угорської палати послів Сімончіч, президент турецької палати послів Аділь-Бей і президент собранія Вачев. На двірци повитав їх президент нїмецького парляменту д-р Кемпф, бурмистр Берлїна і представник уряду заграничних справ. Підчас свого побуту приїзжі представники парляментів будуть гістьми нїмецького уряду заграничних справ.
Відпустки для жовнїрів рільників. Оголошують урядово. Потреба робучих сил в ріжних областях господарства спонукала управу армії до виданя заряджень, щоби особи, які остають у війсковій службі, одержували, о скільки на се позволить служба, відпустки в цїли виконаня рільничих воєнних робіт. Однак жовнїри, про яких тут бесїда, можуть бути вислані на відпустку тільки в такім случаю, коли їх удержанє підчас відпустки буде запевнене. Жовнїри, які того не докажуть, не одержать відпустки. В часї побуту в дома ґефрайтри і жовнїри без шарж не мають прав до поборів, але в разї відїзду на відпустку мають задержати належитости, одержані з гори в послїднім дни виплати. Дїйсні підофіцири мають за цїлий час відпустки право до плати після своєї шаржі і до належитости за хлїб. Всї жовнїри одержать кредит на подорож до місця, де проведуть свою відпустку, і назад.
Кінцевий вислїд субскрипції на V-ту позичку воєнну з громад львівського повіту виносить — як ми вже донесли — дотепер 3.945.300 К. До справи сеї подають нам з урядового жерела до відома: сей вислїд належить приписати інтензивній акції, піднятій львівським ц. к. староством і патріотичній жертволюбивости мешканцїв повіту без ріжницї народности і віри, мимо сего, що повіт наслїдком неприятельської інвазії богато потерпів. Докази своєї патріотичної жертвенности дав львівський повіт і передтим, підписуючи на трету позичку 1.930.000 К. надто зложивши в ц. к. старостві в роцї 1917 на Червоний Хрест 32.720 К. на Зелїзного Лицаря 3.260 К, на річ Австрійського Союза для поборюваня чахотки і опіки над інвалїдами воєнними квоту 6320 К тай датки на дарунки для жовнїрів в поли 19.973 К.
За інїціятивою Вп. майорової Кікалевої зібрано на маланчиних вечерницях У. С. С. в Верини 282 К. на фонд інвалїдів У. С. С.
З полону. У. С. С. Микола Олесницький подає до відома, що перебуває тепер в полонї: ґубернїя Томска, Козлов Турмасов, Барак 4.
Школа ім. Б. Грінченка на передмістю Городецькім у Львові обходила торжественно дня 18. с. м. перед полуднем акт "Йорданського Водохреща". По серединї подвіря шкільного обставлено місце гарними ялинками, між якими устроєно вівтарик зі свічками і хрестом, а перед ним басен з водою. Се місце обступила шкільна численна дїтвора у взірцевім порядку, осібно хлопцї, осібно дївчата, менші на передї, а більші за ними. Посеред деревець станув о. Волод. Федусевич зі старшими учениками, котрі виучені ним заступили хор співаків. По актї управитель школи п. Сіяк в короткій промові пояснив значінє сего акту в нашім обрядї, та при сїй нагодї накликав присутних родичів до складаня жертв на бідних босих і нагих дїточок, котрі для браку окритя не можуть приходити до школи на науку, анї користати з харчу добродїйної воєнної кухнї, уладженої для нашої бідної дїтвори шкільної. У відповідь на сю промову вплинуло на означену цїль 33 К. 70 с. Жертводавцям сердечна подяка! — М. Сіяк.
"Стрілецький Калєндар-Альманах". З "Пресової Кватири УСВ. в полї пишуть нам: Заповіджений на початок сїчня с. р. вихід "Стрілецького Калєндаря-Альманаха" припізнив ся з незалежних від Редакції причин технїчної й формальної природи. Обємиста, гарно-ілюстрована книжка є вже на укінченю і появить ся 30 с. м. в книгарському оборотї. Коштувати-ме 5 К примірник. Замовленя по 4.50 К. з пересилкою, приймаєть ся тільки до 25 с. м. 