◦ ◦ ◦ ◦

Новий російський командант. Temps доносить, що команду над був. армією Колчака обняв ґен. Сємьонов.   Бльокада балтійського моря знесена. Бльокаду балтійського моря знесено 11. січня с. р.   Перше засідання Союза Народів. Перше засідання ради Союза Народів визначено на 16. с. м. до Парижа.   Землетрясення в Мексику. Після останних вісток, число людей, що згинули в часі землетрясения виносить що найменше 2.000. Богато сіл зовсім знищених.   Забурення в Ірляндії. В Ірляндії вибух страйк. Робітники й буржуазія оголосили солідарність в боротьбі проти Анґлії. В Дебліні устав всякий рух, а навіть пожарна сторожа страйкує. Прийшло до поважних уличних розрухів. Віцекороль Ірляндії Френч звернув ся до анґлійського правительства з просьбою прислати військо і воєнні кораблі. В деяких місцевостях уведено воєнний стан.   Чеське правительство попирає єретиків. З Праги доносять: Народні збори полагодять в найблизших днях проєкт закона про уреґульовання відношення чесько-словацької церкви до церкви рим.-кат. Після того проєкту буде признане чесько-словацькій церкві повне рівноуправнення. Всі дотеперішні заведення, інституції і маєткові предмети рим.-кат. церкви перейдуть постепенно на власність чесько-словацької церкви, коли тільки та церква осягне 5 процент визнавців.   Нова Рада 