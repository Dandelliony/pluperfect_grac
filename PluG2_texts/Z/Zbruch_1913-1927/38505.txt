◦ ◦ ◦ ◦ ◦ ◦ ◦ ◦ ◦ ◦

Підвисшенє державної підмоги для воєнних еміґрантів. Доси виплачувала держава всім воєнним збігцям 70 сот. денно на кошти удержаня. Від червня піднесене ту підмогу з огляду на зріст дорожнї до квоти 90 сот. денно.
Відзначенє ґенерала Бардольфа. Д-р прав. ґенерал Бардольф, шеф штабу побідної армії Бем-Ермолїя, колишний шеф канцеляриї бл. п. архикнязя Франца Фердинанда, дістав з нагоди здобутя Львова високе відзначенє, іменно хрест ордену Лєорольда з воєнною декорациєю.
Заказ продажі горівки в Галичинї. Правительство видало дуже розумне зарядженє, заказуючи продажу горівки і спіртових напоїв, зглядно обмежуючи їх спожитє. Шинкованє і дрібна продаж палених спіртових напоїв є в Галичинї безумовно заказані. Лише в каварнях, готелях, цукорнях і т. под. можуть полїтичні власти удїлити виїмково позвіл на вишинк тих напоїв. Купці гідні довіря можуть дістати позвіл на дрібну торговлю горівкою і неденатурованим спірітом, але лише в годинах від 9—12. перед полуднем з виїмкою субіт, неділь і сьвят. Розпорядок обовязує від дня 7. червня.
Дмитро Бассараб, резервовий поручник 4. бат. кріпосної артилериї, поляг на італїйськім фронті 22. червня с. р. Покійний був сином селянина, до ґімназиї ходив в Тернополи і Перемишли і від малої дитини, бо від 2-ої ґімн. кляси мусів сам дбати про себе, лєкциями заробляти на житє. Ще тяжше приходилось йому бороти ся з материяльними обставинами підчас студии в львівській полїтехнїцї; лиш своїй сильній воли і витревалости завдячував те, що мимо несприяючих обставин скоро покінчив студиї і якраз перед вибухом війни здав інжинерський іспит. Покійний, врадуваний вісткою про відбитє Львова, з подвійною енерґією працював коло машини найбільш висуненої батериї — і там згинув від ворожого шрапнеля, як перша жертва в місцевости. Лишив жінку і численну рідню в Іванкові к. Скали над Збручем. В. й. п.
"Ти на мене каменем, — я на тебе хлібом". Три віденські лїкарі вернули сими днями до Відня зі Львова, де перебули росийську інвазию, і оповідають в "Neue Freie Presse" про пережитя. Між иншим читаємо там, що зворушуючим було, як всї верстви населеня тримали ся разом підчас росийської інвазиї в краю. І так в Дрогобичи український сьвященик протягом многих місяців переховував стоодинайцять жидівських дівчат в церкві і в той спосіб охоронив їх перед Росиянами. Те саме було дуже часто у Львові. Примір дійсно християнської любови.
Новоотворені ц. к. суди в Галичинї. Президия львівського висшого суду краєвого, тепер в Оломунци, подає до відома, що в Галичинї розпочали дїяльність повітові суди округів Коломия, Стрий, Самбір в отсих містах: Бірча, Бориня, Буківско, Березів, Делятин, Дрогобич, Дубецько, Динів, Яблонїв, Ярослав, Косів, Кути, Лїско, Лютовиска, Риманів, Сянік, Старий Самбір, Старасіль, Турка і Жабє, а на Буковинї президия краєвого суду в Чернівцях, окружний суд в Сучаві, та повітові суди в Чернівцях, Чудинї, Дорнї, Ґурагуморі, Кімполюнзї, Путилові, Радівцях, Селєтинї, Сереші, Сольцї, Станівцях, Стульпиканах, Сторожинци, Вашківци і Вижници.
Молодіж українських гімназияльних курсів у Відни устроїла д. 19. червня 1915 в ц. к. реальній школї III. дільниці концерт в дамять 54. роковин смерти Т. Шевченка. В музичну програму увійшли удачно виконані мішані хори під діріґентурою учен. Гузара ("Гаївки" Ф. Колесса, "Блажен муж" Бортнянського, Піснї Укр. Сїчових Стрільцїв в укладї о. Туркевича, имн австрийський і український) переплїтані орхестральними і сольовими точками. На похвальну згадку заслугує промова учен. Станька, відчит учен. Лежогубської про любов Шевченка до музики і добре вистудіювані та гарно виголошені деклямациї учен. Метеллї і Г. Левицької. На закінченє промовив до молодїжи д-р В. Щурат на тему Шевченкової думки з 1847 р. "Чи ми ще зійдемо ся знову", зазначивши, що якраз Шевченкові ідеали згуртували нашу молодїж на чужинї в сьому науковому заведеню. Сей концерт, виконаний виключно власними силами молодїжи укр. ґімназияльних курсів, зробив взагалї душе миле вражінє на слухачів, підносячи їх духа та даючи найкраще сьвідоцтво самій молодїжи, управі курсів і живучости української ідеї. Між гостями бачили ми презид. Романчука, інсп. Копача, директора реальної шк. Ґінция, дир. Алиськевича, радника JI. Левицького, нот. Гузара і др. 