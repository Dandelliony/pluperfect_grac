◦ ◦ ◦ ◦ ◦ ◦ ◦ ◦ ◦ ◦

Воєнна хронїка від 28. червня до 4. липня.
Воєнні випадки минулого тижня становили продовженє величної офензиви союзників на галицькім теренї. На всїх прочих теренах поводили ся союзники зі звичайним успіхом дефензивно.
На східнім теренї війни
були на Литві й північній Польщі лиш поменчі перепалки, в південній Польщі, в Холмщинї й в Галичинї йшла жвава офензива союзників. 28-го відперто Москалїв коло Пшасниша. В Галичинї здобуто Плазів і відперто Москалїв на Нароль. Австрийські війська дійшли до Цїшанова і лїнїї Колоденце-Задвірє. Армія Лїнзінґена по пятиденних боях (6470 пол.) здобула Галич і перейшла Днїстер. 29-го здобуто Томашів у Холмщинї. Москалї покинули свої становища над Танвою і Сяном та відступили у північно-східнім напрямі. Коло Рави й Цїшанова перейшли австрийські війська теж за холмську границю, коло Мостів побито Москалїв, коло Камінки відкинено їх на Кристинопіль і поза Буг. Коло Фирлеєва відперто Москалїв поза Гнилу Липу. 30-го покинули Москалї сильну лїнїю Завіхост-Ожаруф-Сєнно в Польщі. Зайнято Завіхост і зістрілено там московський лїтак.
В Холмщинї перейшли союзні війська через низину над Танвою і дійшли в околицї Фрамполя, Заклїкова, Комарова, Замостя. Над Гнилою Липою й Бугом розвинули ся значні бої. 1-го зайнято правий беріг низу над Танвою і здобуто Замість, в Польщі посунено ся здовж Каменної і до Тарнова. Гнилу Липу перейдено в кількох місцях коло Купич, Лучинець і Рогатина. Добича червнева виносила на півночи 2 хоругви, 25.700 пол., 7 гармат, 6 метавок, 52 маш. крісів, 1 лїтак; на полудни 194.500 пол., 93 гармат, 364 маш. крісів, 78 мунїцийних возїв, 100 ваґоників полевої зелїзницї. З того добича нїмецьких військ 141.000 пол., 80 гармат, 268 маш. крісів. 2-го зробили Нїмцї поступи коло Кальвариї на Львові (600 пол.). В Польщі здобуто московські позициї в Тарлові, коло Сення та Ілжи і зайнято Юзефув (700 пол.). В Холмщинї викинула армія Макензена Москалїв поза річки Лабуньку і Пор та дійшла до укріпленої лїнїї Юзефув-Крясник-Туробін, якої передні заборола коло Сторожі й Красника взяла. Армія Лїнзінґена побила Москалїв над Гнилою Липою (Фирлиїв-Куростовичі-Марампіль) і перейшла ріку (7770 пол., 18 маш. крісів). 3-го відперто в Польщі московську контратаку коло Радома, переступлено потік Вижницу, здобуто місцевість сеїж назви, виперто Москалїв поза Пор, здобуто пару позиций під Красником і село Студянки (4800 пол., 3 маш. кріси). Занято лїнїю Бугу від Камінки до Крилова. Армія Лїнзінґена перейшла Караївку. 4-го підприйняли Москалї в Холмщинї завзяті контратаки, однак їх відбито і зроблено значні поступи коло Красника і Студянок (1000 пол., 3 гармати, 3 маш. кріси). В Галичинї приневолено Москалїв під Глинянами, Перемишлянами і над Золотою Липою до відступленя (3000 пол ).
На західнім теренї війни
вели Нїмцї майже виключно дефензиву. 28-го відперли вони Французів коло Арра, в Арґоннах і над Мазою. У Воґезах здобули одну менчу позицию (50 пол., 1 маш. кріс) і знищили два лїтаки. 29-го відперто Французів коло Арра, над Мазою і коло Люневиль. 30-го зробили Нїмцї деякі поступи коло Арра і відбили француську офензиву над Мазою. 1-го були дальші нїмецькі поступи коло Арра, неудачні напади Французів коло Рене, канонади над Мазою й у Воґезах. Анґлїйські лїтаки бомбардували безвислїдно Брюґґе і Зебрюґґе. 2-го здобули Нїмцї кілька француських позициї в Арґоннах (1740 пол., 1 гармата, 40 метавок, 18 маш. крісів) і Воґезах (150 пол.). 3-го відперто Французів коло Суше й Лезепарґ. 4-го продовжали Нїмцї офензиву в Арґоннах (760 пол., 32 метавки, 7 маш. крісів) і над Мазою. Нїмецькі летуни збомбардували форт коло Гарріч, Нансі і Ремірмон, анґлїйські Брюґґе.
На італїйськім теренї війни
не поступили Італїйцї нї кроком на перед. 28-го робили лиш канонаду, натомість австрийські летуни зістрілили італїйський бальон і бомбардували успішно оден мунїцийний маґазин і оден пароплав. 29-го була лиш безуспішна канонада, 30-го крім неї ще дрібні наскоки Італїйцїв коло Плави, Загради, Зельцу й Монфальконе. Усї відбито. 1-го підприйняли Італїйці завзяти хоч всюди безуспішні атаки на Добердо, Заграду, Ґоріцу, Зельц, Монфальконе, 2-го на Добердо, Здравсіну, Вермелїяно, Ґоріцу й Крен. 3-го поражено дві італїйські дивізиї коло Добердо, инші напади (Ґоріца, Паль) побідно відперто. 4-го повторились великі та безуспішні напади Італїйцїв на Добердо, Волчах і Крен.
На сербськім теренї війни
не було нїчого замітного. Серби пробували напасти на Сабач, зате австрийський летун збомбардував Бельґрад і Оращац. Крім того були поспільні канонади коло Орзови.
Впрочім не було ніяких більших акций, бо Серби й Чорногорцї були зайняті добуванєм Альбанїї. Чорногорцї зайняли Медуу, Леш і Скутарі, Серби Драч і Тірану.
На турецькім теренї війни
відперли Турки 28-го сильний напад союзників коло Седділь-Багр і Алї-Бурну. Потім були лиш поменчі перепалки і канонади. 4-го побито на кавкаській границї три полки московської кінноти.
На мори
продовжалась бльокада Анґлїї. 28-го затопили нїмецькі підводні судна 4 анґлїйські кораблї, 29-го два, 30-го оден. Тогож дня ушкоджено тяжко оден анґлїйський контрторпедовець. 2-го ушкодили московські кружляки тяжко нїмецький мінний корабель Альбатрос коло острова Ґотлянд. Три анґлїйські кораблї затоплено. Того дня затопили Австрийцї на північній Адриї італїйський торпедовець. 