◦ ◦ ◦

З приводу заключення миру з Україною.
При вечері 9 лютого в офіцерській столовій в Берестю князь Лєопольд Баварський внїс тоаст, в якім між иншим зазначив, що "бувають днї в життю народів, які золотими буквами записують ся у лїтопись всесвітньої історії. Таким сьогодні 9 лютого 1918, що в найранших годинах ранку одарував нас заключеннєм миру з гарною, урожайною країною." Свій тоаст виголосив князь Лєопольд Баварський в честь пануючих почвірного союзу й новозєднаних приятелів буйної України. — З приводу заключення миру з Україною нїмецький цїсарь Вільгельм поздоровив державного канцлєра гр. Гертлїнґа з визначним успіхом його полїтики й висловив сподїваннє, що підписаний договір стане підставою видатних взаємин між союзниками й новою державою. Розламано перстень, який окружив з усїх боків осереднї держави й наблизив ся кінець велетенського бою.
Австрійський цїсар Карло назвав перед будапештенським бурмістром день 9 лютого найкращим днем в своїм життю. З приводу миру видав манїфест до народів Австро-Угорщини, в якім між иншим читаємо: "Під вражіннєм сього миру з Україною звертаєть ся наш погляд з повною симпатією до того молодого народу з поривом, в серцях якого найперше між нашими ворогами пробудило ся почуваннє любови ближнього і який по хоробрости, котру виявив у численних боях, навіть мав досить рішучости дати перед цїлим світом вислів свому кращому переконанню. Так він перший вийшов з табору наших ворогів, щоби в інтересї можливо найскоршого осягнення спільної великої цїли злучити свої змагання з нашою силою." Цїсар Карло певний близької кращої будучности.
Під вражіннєм миру з Україною 
повивішувано у Віднї прапори не тільки на державних і громадських, але й на приватних будинках, зложено численні поздоровлення з боку інституцій і урядів і відправлено урочисті богослуження в церкві св. Варвари, костелах і домах молитви. У Віднї 13 лютого відправив у катедрі св. Стефана кардинал Піффль урочисте богослуженнє в асистї дуже численного духовенства. На богослуженню зявила ся цїсарська родина з цїсарською парою на чолї, крім того офіціяльні й дипльоматичні круги, Українська Парляментарна Репрезентацію з д-ром Евгеном Петрушевичем на чолї й маси вірних.
Голова Української Парляментарної Репрезентації
др. Евг. Петрушевич вислав з приводу заключенпя миру з Україною чолобитне письмо австрійському цїсареви Карлови, де, зазначивши, що мир з Україною се зворот людства на шлях мирного культурного поступу, поздоровив цїсаря яко наймогутнїйшого пособника миру, за дозволом котрого прийшло до миру з Україною, й висловив певність, що сей мир принесе також австро-угорським Українцям повну національну й полїтичну волю. Цїсарь Карло подякував вселаскаво за висловлені бажання і висловив надїю, що незабаром прийде до загального й почесного для всїх миру.
Большевицький наїзд на Україну
набирає застрашаючих розмірів і захоплює щораз ширші верстви малосвідомого або інертного під національним оглядом населення по містах України. Горожанська війна з внутрішньої Росії перенесла ся на Україну. По непровіреним відомостям в день підписання миру в Берестю між Україною і державами почвірного союза вулицї Київа вкрили ся тисячами трупів, а збомбардованим містом заволодїли полчища Лєнїна-Троцького при помочи українських ворохобників. Комітет Ц. Ради (Мала Рада) й Рада народнїх мінїстрів заздалегідь перенесли ся до Житомира по одним відомостям, а по другим до Білої Церкви. Київ оточено вірними Ц. Радї військами. Чим ся братовбійча війна закінчить ся, не знати. Віримо, що інстинкт самозбереження переможе всякі деструктивні течії й ворожі державному істнуванню України змагання. 