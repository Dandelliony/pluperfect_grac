Взірцеві лекциї шведської руханки.

Польський "Сокіл-Матїр" урядив уже дві такі взірцеві лєкциї: одну перепровадив Швед для хлопців, другу три панї для дївчат. На першій лєкциї на жаль я не міг бути. Лєкция зачала ся точно о 4. год. як і було заряджено. Учениці народних шкіл, видїлової школи та семинариї під проводом своїх учительок переробили в де-що приспішенім темпі. За кождим разом виступало понад сорок учениць (47, 46 і 42). Два перші віддїли були в доволї струнких шараварах та обтислих руханкових сорочечках з рукавцями дуже короткими. Подабали через се на хлопчиків і з хлопячою жвавістю перевели рівнож вступні вправи (уставка, поправляючі вправи ніг, кадовба), присїд на руках і ногах, поскоки на місци, підноси голови в присїдї, звиси на щеблівці, постави одноніж, звороти голови в лязї передом, хід і біг, окрути кадовба в сїдї на земли, скоки двоніж на лавочці, вправи глибокого віддиху та забави: праця рільника, жабячий баль, медвідь (співана). Строї руховичок були переважно сині із білими обрубками. Семинаристки були в поважних чорних руханкових строях, під проводом п. Ґерманівної.
Всї вправи виконані були зовсім поправно, певно по старанній підготові. Яко ориґінальний додаток належить уважати т. зв. шведський поклін, не подибуваний у підручниках шведської руханки.
Шведська руханка на спілку з пластом, грами і забавами випирає побідно дотеперішну німецьку руханку передівсїм з шкіл. Сама шведська руханка, що дуже добре надає ся для всїх, замало дає вправ, виробляючих відвагу, а зовсім не дає ризиковних вправ, так численних у німецькій. Вправи шведської руханки степенують ся дуже поволи у трудности виконаня і формі викінченя, для вправляючих навіть майже незамітно; дуже часто видає ся вправляючим, що виконують ті самі вправи. Се тому, що прилади не становлять підстави до подїлу вправ, а в кождім случаю лекше стямити прилади чим поодинокі вправи. Шведська руханка має якраз такі прикмети, що роблять її вельми принагідною для усяких шкіл: простота та дешевість приладів, без котрих остаточно можна обійти ся, легкість та добір вправ, котрі всї без згляду на пол та вік можуть рівночасно виконувати. Для дївчат шведська руханка надає ся знаменито. Наші народні учителї та учительки повинні би познакомити ся з шведською руханкою близше та посьвятити по одній годинї що два дни в тижни, або по пів години на день на вправи та зібраня. Се певно причинило би ся до оживленя цілої науки і зацікавленя учеництва.
"Сокіл-Б" у Львові повинен би запровадити шведську руханку для свого жіночого віддїлу. Але до сього треба довгої щеблївки, що тягнула би ся впродовж одної стїни без вікон. А се здає ся неможливе, принайменше з фінансового згляду.
П. Ф. 