◦ ◦ ◦ ◦

Поминальне богослуженє за упокій душі бл. п. д-ра Евгена Олесницького відбудеться в суботу, дня 26. жовтня с. р. о годині 9-ій рано в Преображенській церкві при ул. Краківській при участи хору під проводом Впр. о. проф. Івана Туркевича; на котре Українське Громадянство запрошують Українська Парляментарна Репрезентація, Краєве Товариство господарське "Сільський Господар", Краєвий Союз господарських Спілок, Краєвий Союз для збуту худоби, Товариство взаїмних обезпечень і взаїмного кредиту "Дністер".   Хруніяда. В нинішний великий час стрічаємо непростиму хруніяду там, де її найменше було сподіватися, а то в українських комісіонерствах викупна господарських плодів. Як звісно, "Сільський Господар" і його торг. синдикат Союз господарських спілок тяжкими зусиллями виборов цілий ряд комісіонерств для наших орґанізацій, які ведуть вони через повновласників, котрі мають з того гарний прихід. Отже найшлися між ними люди, котрі щоби приподобатися ріжним Воєнним Заведенням, ведуть з ними переписку по польськи. Між ними стрічаємо урядників українських інституцій, українських адвокатів! Чи не сором се? Як в найкоротшім часі не завважаємо зміни, будемо приневолені поіменно сих людий напятнувати, а їх мандантів повітових орґанізацій взиваємо до точного нагляду над комісіонерськими чинностями і зірвання контракту на случай хрунівства. Не на то ми о комісіонерство бороли ся, щоби розмножувати і годувати хрунів!   Одіж для убогих і добродійних інституцій. Ми одержали таке письмо: В міністерстві торговлі находитьсься більший запас вовняних і бавовняних матеріялів, призначених для найбіднійшого населення за посередництвом домів сиріт, добродійних стоваришень і прч. Подання о приділ з сеї резерви призначеної для добродійних цілий, треба вносити до генерального Комісаріяту, реферат XXX в ц. к. міністерстві торговлі у Відни, Postgasse 8, подаючи докладно число осіб, для яких має бути призначена одіж і її маєтковий стан. Звертаю на се увагу зарядів всіх наших сирітських захистів і захоронок. — о. В. Л.   Дальше замкнення шкіл. Рада шк. кр. надіслала слідуюче письмо до поміщення: Длятого, що при розпочаттю на ново науки в школах у Львові, які замкнено по причині пошести інфлюенци до дня 20. жовтня с. р. показалося, що хороба та цілком не ослабла, але дальше ще шириться в спосіб дуже грізний, тому Рада шкільна краєва замикає знов школи всяких катеґорій у Львові почавши від 20. жовтня до 10. падолиста включно. Коли санітарні відносини позволять розпочали шкільну науку перед згаданим реченцем, Рада шкільна краєва видасть відповідне зарядження і оголосить се в відповідний спосіб.   Діло 