◦ ◦ ◦ ◦

Арештовані Галичане. У Москві робив американський консул заходи в прокуратора тульського окружного суду увільнити інтернованих Галичан, що сидять у тульській тюрмі. Прокуратор відхилив усї Заходи й відповів, що Галичан не можна увільнити, поки галицький ґенерал-ґубернатор не повідомить прокуратора про причини, через які інтерновано Галичан. Консул має намір просити ґенерал-ґубернатора дати відповідні вияснення прокураторови тульського окружного суду.
Російські звірства. Виїздна сесія одеського суду в Винниці засудила на вісїм місяцїв тюрми начальника проскурівської тюрми Вершовського за систематичне знущаннє над арештантами, навіть над тими, що находили ся в шпиталї.
Російські панславісти против Українцїв. На черговім славянськім обідї під предсїдательством ґенерала Скуґаревського панї Саморупо-Нєустроєва в своїй промові звернула увагу на те, що між австрійськими та російськими Поляками заходить деяка ріжниця, а само та, що австрійські Поляки русофоби разом з Українцями утворили своє кубло в Київі.
З Київа. З Київа вивезено далї в середину Росії 3000 Українцїв. Між ними є 800 студентів й учеників зі Львова й инших галицьких міст.
Сумнївна поміч. В Ростові над Доном, куди день-денно переходять тисячі українських утікачів з Поділля й Волинї, настановив земський союз одного лікаря для перегляду ваґонів з утїкачами й удїлювання лїкарської помочі. Лїкарь, маючи перед собою безконечний ряд возів, ледви має час оббігти всї ваґони й запитати, чи є недужі, але й се не приносить бажаної користи, бо лїкарь питаєть ся по московськи, а втїкачі з Волинї й Подїлля не розуміють слова "больной" і не відкликають ся, хочба були не знати які хорі. Про се доносить Мар. Анчарова в "Рѣчи" (з 20 жовтня 1915, ч. 276), обговорюючи страшні недостачі помочі втїкачам.
Кооперативні школи з українською викладовою мовою в Полтавщинї. На з'їздї заступників кооперативних товариств полтавської ґубернїї ухвалено 9 жовтня заснувати з приводу пятьдесятилїтнього ювилею кооперативної ідеї окремі школи з українською викладовою мовою.
Заборона в Росії "Вістника С. В. У." й "Кобзаря", виданого "С. В. У." в Віднї. "Книжная Лѣтопись" Головної Управи в справах друку подає під ч. 2331, що віддїл чужоземної цензури заборонив поширеннє в Росії: "Вістник Союза визволення України", ч. 11—12 і "Кобзарь" Шевченка, вип. І. Відень 1915. З сього виходило-б, що инші, бодай попереднї числа "Вістника" дозволено ширити в Росії, а в дїйсности "Вістник" тільки припадково дістаєть ся до Росії лєґальною дорогою, через почту, бо численні посилки до редакцій і приватних осіб повертає цензура.
Засуджений Українець. Матроса Рижика, що брав участь у повстанню "Потьомкіна", засудив воєнний суд у Севастополї по його добровільнім поворотї до Росії на дворічну вязницю. 