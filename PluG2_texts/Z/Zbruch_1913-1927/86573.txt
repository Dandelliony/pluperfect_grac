◦ ◦ ◦ ◦

Збори учительства в Тернополі. Дня 20. с. м. відбули ся збори учителів українців скликані Виділом Товариства "Взаїмна Поміч". По горячих дебатах над безвихідним матеріяльним положеннєм учительства збори постановили прилучити ся до жадань предложених У. Н. Раді в Станіславові депутацією учительства десяти покутських повітів і ухвалили слідуючі резолюції. 1. Зібране українське учительство повіта тернопільского витає як найщирійше злуку обох Укра їн і має надію, що україньске правительство поліпшить долю народних учителів та сотворить школу, яка буде гідна свого народа. 2. Школа народна є самостійною державною інституцією із шкільним державним урядом на чолі. 3. Учителі народні є державними урядниками з такими службовими поборами, які одержують або будуть одержувати державні урядники зі середним образованнєм иньших декастерій. 4. Народннє учительство підлягає Секретаріятови осьвіти, який виконує свої розпорядженнє через повітові шкільні комісаріяти. 5. Шкільні місцеві і окружні ради зносять ся а їх аґенди виконують шкільні уряди і повітові шкільні комісаріяти. 6. Стабілізація учителів слідує від узискання повної кваліфікації. 7. Учителям належить виплачувати 200% дорожнечого воєнного додатку до теперішних поборів і то місячними ратами аж до часу ухвалення і введення шкільного державного закона. 8. Негайна виплата 25% дорожнечого за рік 1918. 9. До уложення проєкту шкільного закона покличе ся анкету, зложену з фахових людий, се є з народних учителів і знатоків народнього шкільництва. Хоч підніс ся був клич, щоби квестію поліпшення долі учителів поставити на вістрю меча, однак загал учителів висказав свою думку, що они перше є учителями — українцями ніж платними зарібниками і хоч они є в дуже прикрім матеріяльнім положенню, однак в так важний момент колоди під ноги своїй держави кидати не стануть. Учителі — вояки висказали ся, що рівнож охотно вернуть до праці на ниві шкільній, єсли війскова Управа буде уповажнена за вказазане ix від обовязків віскових звільнити. На зборах вибрано репрезентантів до повіт. Нар. Ради і до Ради прибічної для повсті інспектора шкільного, та двох делєґатів на краєвий зїзд учительский. — Кий.   Полтава в руках Січових Стрільців. З авторітетних джерел повідомляють, що Українські Січові Стрільці взяли Полтаву. Із певних військових джерел повідомляють, що дівізією Січових Стрільців під командою полковника Домарацького розбито до щенту большевиків біля Полтави й занято саму Полтаву. Большевики розбігають ся на всі боки. Харків в руках республіканських військ Переляк, викликаний на Полтавщині наступом большевиків з Харківщини, стих. Харків зараз в руках українських республіканських військ.   У Ковелі. Ковель знаходить ся зараз в руках польських і німецьких військ. Ст. Голоби занята українськими військами. Через Голоби щодня проходять великі партії німецьких військ, їдучих до дому.   З Начальної Команди Військ Західної України.  Офіціяльне повідомленнє з дня 23. 1.1919. На південь від Львова: Ми заняли Миляницю. На прочих фронтах без змін. Офіціяльне повідомленнє з 24. 1. 1919. На всіх фронтах стрілянина. Ситуація не змінена. Офіціяльне повідомленнє з 25. 1. 1919. На північ від Львова і у Львова ситуація незмінена. На південь від Львова Поляки наступали на Конюшки Янівські на південний захід від Мостиск, але були відбиті. Начал. Шт. Галицького Фронту полк. МИШКОВСЬКИЙ.   Український голос   