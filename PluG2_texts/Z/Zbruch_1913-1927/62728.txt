Епископ о. Йос. Коцилівський.

З богословських кругів нам пишуть:
Вступна статя в "Дїлї" з дня 21. с. м. про новоіменованого перемиського епископа потребує доповнемя про особу нового Владики.
При кінци 1914 р. і з поч. 1915. в часї російської інвазії найшло ся у Відни значне число українських богословів (около 50), які по більшій части попали в нужду, бо не мали відповідного пристановища, нї проводу. По якімсь часї зарадив сьому лихови о. протоігумен Філяс, тодїшний ґенеральний вікарій на львівську і перемиську дієцезію, віддаючи провід над українськими богословами еміґрантами в руки майже нїкому незнаного Василянина о. Коцилівського. О. Йосиф Коцилівський займив ся щиро повіреними собі питомцями, часто вказував на відстрашаючі приміри церковної і національної апостазії у занятій Галичинї і на злочинну роботу москвофілів перед війною проти католицької Церкви і українського народа.
Тимчасом старали ся оо. настоятелї о зорґанїзованє духовної семинарії. В тім ділї богато поміг їм о. пралат д-р К. Стоян, парляментарний і соймовий посол з Кромерижа в Моравії, який з правдивою христіянською любовю жертвував свій труд і впливи для полекші долї українських питомцїв, постарав ся о приміщенє і наукові сили для нашої духовної семинарії в Кромерижи.
О. Йосиф Коцилівський став ректором нашої семинарії в Кромерижи. Тут заяснїв його орґанїзаторський талант. В короткім часї зумів він взірцево упорядкувати духове житє питомцїв, нїде не жалував труду, а при тім як добрий батько разом з питомцями проводив на чужинї сумні і веселі хвилї. Був ревним трудівником в семинарії і поза нею, інформуючи рівночасно при кождій нагодї висші духовні і полїтичні круги чеського народу про наш обряд, віру та нарід, чим здобув собі велику пошану у своїх і чужих.
Під проводом о. ректора Коцилівського 70 питомцїв богословів скінчило один рік теольоґічних студій з добрим успіхом, а вдячна память про него жиє в їх серцях, коли згадують прикмети його благородного духа, його любов до нашої Церкви, обряду і народа, його трудолюбивість, безсторонність і розвагу.
Характер новоіменованого Владики дає запоруку, що буде достойним наслїдником бл. п. еп. Чеховича. 