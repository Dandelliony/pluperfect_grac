За систематичне краденє — Відпоручники галицьких Поляків — Рівночасне промованє — „Українська Громада“ в Парижі — Банкротство „всеславянської твердині“

За систематичне краденє американських грошевих посилок відповідав перед сяніцьким судом присяглих Ігнатий Адам, почтмайстер з Буківска. Він наробив крадїжий і обманств на 20 тисяч корон, а переводив їх в той спосіб, що на американських переказах до селян сам підписував адресатів і фалшував громадські печатки, а гроші ховав до своєї кишенї. Пошкодоване є також львівське заведене кредитове для торговлї і промислу на суму 3447 корон. Слїдство і розправа виказали, що обжалований жив марнотравно і через те наробив великих довгів, хоч мав поверх 6000 кор. доходу. Судиї присяглі потвердили вину семи голосами, а трибунал засудив Адама на два роки тяжкої вязницї з постом що місяця.
Відпоручники галицьких Поляків виїхали до Київа, щоб порозуміти ся з комітетом тамошної вистави в справі участи Галичини у виставі, Злишним буде згадувати, що галицькі верховоди раді би запрезентувати в Київі Галичину як чисто польську країну.
Рівночасне промованє брата й сестри. Дня 1. марта відбула ся в чеськім унїверситеті в Празї промоция брата й сестри Ольги й Евгена Фішерів на докторів медицини. Обоє вони є дітьми високого росийського урядника Макса Фішера, що виїхав свого часу з Чехії на Кавказ.
„Українська Громада“ в Парижі відновила своє істнованє. Надсилати кореспонденцию і звертати ся по інформациї можна на адресу: Cercle des Oukrainiens á Paris. Maison Bouvier 84. Boulevard Raspail Paris. Париж Франция.
Банкротство „всеславянської твердині“. Московське „славянское благотворительное общество“ находить ся перед розпадом. Ведучого верх в сїм товаристві ославленого генерала Черепа Спіридовича усунено зі становища предсїдателя після того, як йому відобрано мундур. Заступник голови Гуріма помер. На скільки підорвана репутация сього товариства, видно з того, що недавна збірка його дала всего кількадесяти рублїв. 