◦ ◦ ◦ ◦ ◦ ◦ ◦ ◦ ◦ ◦

Підмоги для вдів і сиріт. Команда доповняючого баталїону ц. і к. 30. полку піхоти в Замостї наміряє з фонду вдів і сиріт роздати певну скількість одноразових запомог. Старати ся можуть вдови і сироти по жовнїрах сего полку, що полягли. Поданя, в котрих треба представити докладно маєткові, зарібкові та родинні відносини просячого, належить по одобреню через комісаріят дїльницї вносити впрост до команди доповняючого баталіону ц. і к. 30. полку в Замостї, а то до дня 10. грудня 1917. — Управа громади кор. прест. міста Львова.
Конкурс на хатну обстанову. Централя для відбудови Галичини (віддїл для промислу деревного) оголосила конкурс на проєкт хатної обстанови для домівки селянської згл. міщанської. Конечним є, щоб наші архитекти і артисти взяли участь в тім конкурсї. Реченець зголошувань до 15. сїчня 1918 р. Близші поясненя дає бюро Укр. Технїчної Комісії (Зіморовича 20 партер) між 3—5 год. по пол.
"Краєвий Союз" господарських спілок у Львові, вул. Зіморовича ч. 20 удїлить стипендій кандидатам на З-місячний кооперативний курс, який розпочинаєть ся у Відни в Загальнім Союзї рільничих стоваришень в Австрії дня 2. сїчня 1918. Вимагається укінченого 20. року житя, відповідного шкільного образованя і знаня нїмецької мови. Сїчові інвалїди, урядники українських стоваришень мають першенство. Зголошеня приймають ся до 8 грудня 1918.
Товариство "Медична Громада" повідомляє, що на загальних зборах дня 18. с. м. вибрано слїдуючий видїл: голова Володимир Скоморовський, заст. голови Стефан Сїлецький, секретар Марія Селянська, скарбник Ірина Яримович, біблїотекар Софія Парфанович, контрольор Оксана Стернюк, господар Іван Коритко, видїлові Ольга Чайківська і Марія Туркевич.
Про расовість Славян буде викладати д-р Іван Раковський ві второк, 4 с. м., в малій салї Інституту ім. М. Лисенка, о год. 3½ по пол. — Управа Товариства українських наукових викладів ім. П. Могили. 