◦ ◦ ◦ ◦ ◦ ◦ ◦ ◦ ◦ ◦

З поля боротьби.
ВІДЕНЬ (Ткб.) Часописи доносять, що командант осьмого баталїону піонїрів в Кльостернайбурзї, майор Вінтергальдер згинув поцілений з засїдки.
КРАКІВ (Ткб.) Ранені жовнїри 54. оломунецького полку піхоти, учасники боротьби під Красником від'їхали до дому, по заосмотреню в тутешнім ґарнїзоновім шпитали. Тяжше ранених перевезено до Оломунця. Оповідали цікаві подробиці про боротьбу під Красником, де 3.000 Австрийців побило десять тисяч Росиян.
Бранці з під Шабац.
БУДАПЕШТ (Ткб.) Вчера привезено до Араду 1400 взятих до неволї коло Шабацу Сербів. Вони будуть інтерновані в Арадї. Є між ними богато комітаджів і жінок, котрі стріляли до нашого війска.
Сербські війска під командою росийських офіцирів.
ВІДЕНЬ (Ткб.) Sudslavische Korrespondenz доносить: Як з доброго жерела зачувати, побиті австрийськими війсками сербські віддїли були під командою росийських офіцирів, котрі вступили яко добровольці до сербської армії.
Дальша мобілїзация в Нїмеччинї.
ВІДЕНЬ (Ткб.) В Нїмеччинї оголошено покликанє загального ополченя. Виключені від покликаня є ополченці, котрі не скінчили ще 20-го року житя, і сї, котрі не є ще обовязані до війскової служби, та невправлені ополченці, що мають понад 30 лїт. Вправлені ополченці обовязані до війскової служби мають безпроволочно повернути до Нїмеччини, на скільки на основі оглядин управненим до сего лїкарем не будуть признані нездібними до загального ополченя. Невправлені ополченці мають безпроволочно зголосити ся в найблизшім консулятї і дати себе оглянути. Поворот до Нїмеччини наступить по одержаню відповідної вказівки.
На Балтийськім мори.
БЕРЛЇН (Б. Вольфа). Балтийське море свобідне. Кількаразові рекоґноскованя наших оружних сил на мори аж в гору до фінляндського заливу виказали, що на Балтийськім мори не видно нї одного неприятельського корабля. Невтральній плавбі також на Балтийськім мори на полуднє від фінляндського заливу не грозить нїяка небезпека.
Боротьба з неправдивими вістями.
ФРАНКФУРТ н. МЕНОМ (Ткб.) На запросини полуднево-американських представників відбули ся тут збори в справі поборюваня неправдивих воєнних вістий заграничних інформацийних бюр. Ухвалено поробити відповідну акцию в цїли доставлюваня полуднево-американським державам, та Еспанїї і Портуґалії правдивих вістий про положенє Европи.
Воєнні приготованя Туреччини.
ЦАРГОРОД (Ткб.) Вийшов закон, який уповажняє правительство уладити телєфонічну і телєґрафічну іскрову службу. Закон грозить тяжкими карами сим, котрі робили би перешкоди сїй службі. На випадок війни або мобілїзациї всї заграничні торговельні і воєнні кораблї на отаманських водах мають забрати свої апарати, в противнім разї капітани кораблїв будуть трактовані яко шпіони.
Переїзд через пролив.
ЦАРГОРОД (Ткб.) Порта вислала до тутешних заграничних дипльоматичних місий циркулярну телєґраму з повідомленєм, що торговельні кораблї можуть в морськім проливі переїздити зовсїм свобідно.
Союз Туреччини з Болгариєю і Румунією.
ЦАРГОРОД (Ткб.) Одна з часописий відкидає думку приверненя балканської лїґи і каже, що Туреччина нїколи не могла би приступити до такого союза, котрий мав би на ціли удержанє букарештенського трактату й ідею балканського союза треба вважати мертвородженою. Ми не могли би нїколи належати до союза, в котрім брали би участь також Сербія і Греция, але можливий і конечний є союз Туреччини з Болгариєю і Румунїєю.
За утворенєм коалїцийного кабінету в Болгариї.
СОФІЯ (Ткб.) Опозиция оголошує комунікат, з жаданєм утвореня коалїцийного кабінету з поміж усїх сторонництв. Кабінет сей урядував би підчас цілої теперішної крізи.
Болгарський ґенерал ренеґат.
СОФІЯ (Ткб.) Болгарська Аґенция доносить: Бувший болгарський посол в Петербурзї ґенерал Радко Дімітрієв, котрий покинув своє становище і вступив до росийської армії яко доброволець, зістав спенсіонований і вичеркнений з рядів активної армії.
Приготованя Болгариї.
СОФІЯ (Ткб.) Болгарська Аґенция доносить: На запорядженя мінїстерства війни признано пристань Бурґас замкненою для торговельних кораблів. Пристань Бурґас є отворена лише за дня. Їзда дозволена з пільотом.
Мобілїзация Голяндиї.
ГАҐА (Ткб.). Правительство зажадало нових пять міліонів ґульденів на мобілїзацию морської мілїциї.
Протест Анґлїйців.
МІНХЕН (Ткб,) Певне число жиючих тут Анґлійців переслало нїмецькому Червоному Хрестови грошеву квоту, долучаючи до посилки письмо, в якім кажеть ся, що дар сей є протестом проти ганебної полїтики Анґлїї і проти злочинної війни, яка знівечила надїї жертводавців, що Нїмеччина і Анґлїя будуть могли спільно боронити европейської культури перед азийським варварством.
Заворушеня в Східних Індиях і Персиї.
Віденська часопись Die Rundschau (давнійше Militarische Rundschau) доносить:
В Східних Індиях панує серед магометан велике заворушенє проти Анґлїї. В декотрих сторонах Індий сї заворушеня довели до бунту, котрий анґлїйські власти змогли лише з трудом здавити. Турецькі емісарі вештають ся по Індиях, їх усюди населенє приймає з одушевленєм. 