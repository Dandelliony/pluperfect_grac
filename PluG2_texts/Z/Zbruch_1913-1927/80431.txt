◦ ◦ ◦ ◦ ◦ ◦ ◦ ◦ ◦ ◦

Намісник ґр. Ґуйн вернув вчора до Львова з Відня, куди він виїхав в справі відбудови краю.   Наталїя Романович Ткаченко на волї. Дня 24. мая вечером, після слїдства, нїмецька влада увільнила з під арешту українську письменницю Наталію Романович Ткаченкову, жінку б. народнього мінїстра внутрішних справ Мих. Ткаченка. З сього приводу "Нова Рада" з 30. с. м. доносить: "Панї Н. Ткаченкова, арештована, не відомо з якої причини в справі Доброго, невідомо, з якого приводу, цими днями випущена на волю, робить заходи, щоб ввернути увагу українських судових властей на обставини її арешту та незаконне тримання в тюрмі. Між иншим варт зазначити, то нїякого обвинувачення п. Ткаченковій нї з чийого боку досї не предявлено, але все таки якісь пани що дня довідують ся, чи дома п. Ткаченкова. Всякі поголоски про те, що нїби-то п. Добрий змилосердив ся над долею п. Ткаченкової і клопотав ся за неї перед нїмецькими властями, рішучо не відповідають дїйсности.   По український гріш на польонїзацію. В днях від 2—8 червня уладжує східно-галицьке, польське Товариство опіки над молодїжю збірку на свої цїли. Для уладженя тої збірки старало ся згадане Товариство приєднати деякі круги нашої інтелїґенції. Сподїємо ся, що нїхто з нашої суспільности нї своїм дїлом нї грошем не помагатиме акції польського Товариства опіки над молодїжю, яка по словам обіжника п. Червінського до судів, має стати тим для "суспільности чим є вже нинї "Towarystwo szkoly ludowej". Нїхто з Українцїв не може-ж належати до такого товариства, нї підпомагати його українським грошем, тим більше, що маємо своє Українське Краєве Товариство охорони дїтий і опіки над молодїжю, яке уладжує в цїлім краю збірку на свої цїли в часї Зелених Свят.   Дїло   