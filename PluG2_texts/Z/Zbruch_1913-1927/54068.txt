◦ ◦ ◦ ◦ ◦ ◦ ◦ ◦ ◦ ◦

Нові уряди повітових збіжевих інспекторів. Цїсарський розпорядок про займанє збіжа із сегорічних жнив з дня 11. червня 1916. р. предвиджує заснованє урядів повітових збіжевих інспекторів, як помічних орґанів властий при чинностях займаня збіжа. Повітових збіжевих інспекторів іменує на пропозицію староства намісництво в порозуміню з Воєнним Заведенєм для обороту збіжем. Поданя вносити належить до староства. Докладно означене висше образованє не є вимагане, за те мусять петенти відповідним способом доказати повну свою довіренність, інтелїґенцію, точність в сповнюваню обовязків. Особи, які вже повнять функції в службі апровізаційній, не можуть стати збіжевими інспекторами. Знанє рільного господарства є з природи річи пожаданим, хоч спеціяльних квалїфікацій господарських не вимагається.
Луцьк і Дубно. У часї теперішних битв не потерпів Луцьк, бо хоч позиції знаходила ся у безпосереднім сусїдстві міста, їх доля рішила ся деинде, так, що залоги опустили ті позиції, заки надійшли російські війска. Зелїзничий дворець солїдний; він лучить кілька зелїзничих лїнїй, що йдуть у ріжних напрямах. Ті лїнїї лишили ся майже неушкодженими. Денеде тільки міст знищений і дверець надпилений. Телєфонїчну сїть в околицї австрійські війска удосконалили й поширили. В Луцьку були великі склади провіянту й воєнного матеріялу, але Австрійцї успіли або вивезти переважну часть тих матеріялів, або знищити. На ексцеси війскових властий населенє не жалуєть ся. Не лютували нїякі епідемії. Більше знищене від Луцька — Дубно. Та се знищенє походить з серпневих битв минулого року. Тодї знищено богато домів, спалено будинок духовної школи і т. д. Тепер до давних шкід не прибула нїяка нова, бо місто знайшло ся поза сферою дїлань армії.
Кошти війни. Дотеперішні воєнні позички Австро-Угорщини виносять до 17 мілїярдів марок, а сю суму перевисшає ще позичка Нїмеччини і Анґлїї, з яких перша позичила на воєнні цїли 35.5 мілїярдів марок, друга 18.8. Місячні кошти війни виносять в Анґлїї пересїчно 2.5 мілїярда марок, в Німеччинї 2 мілїярди, в Австро-Угорщинї около 800 мілїонів марок. 