Право самоозначеня народів.

Львів, 30. падолиста 1917.
Мінїстер заграничних справ ґр. Чернін має нинї відбути вступну нараду з українськими членами австрійської делєґації, щоби поінформувати їх про стан заграничної полїтики і почути їх домаганя до заграничного уряду Габсбурськсї монархії в українській справі.
У важну хвилю відбуваєть ся нинїшна конференція.
В Росії прийшло до власти правительство, яке всїм воюючим предложило заключити негайний мир на основі права самоозначеня народів. А що се предложенє не є пустим звуком, "товаром на експорт",— воно задокументувало се тим, що і для народів бувшої царської імперії проголосило воно повне право самоозначеня, аж до виступленя з дотеперішної спільности і утвореня самостійних держав.
Україна, яка з першим вибухом революції з царській імперії проголосила своє право на повне самоозначенє, яка за здїйсненє сього права вела постійну боротьбу з попередними революційними правительствами, проголосила себе тепер з'єдиненої републикою, яка обіймає всї українські землї за кордоном і якої звязок з Росією має бути опертий тільки на союзї рівноправних державних тїл.
Заявляючи, що мирове предложенє російського правительства може бути основою мирових переговорів, ґр. Чернїн тим самим приняв в імени Габсбурської монархії зобовязанє, яке її вяже також з огляду на українську справу.
Які домаганя можуть і мусять у сїй хвилї українські делєґати до мінїстра заграничних справ Габсбурської монархії — се ясне: дружне відношенє до української републики і право самоозначеня для Українцїв Габсбурської монархії.
Се останне — загрожене тепер пляном злученя Польського Королївства й Галичини в польську державу. Коли самоозначенє значить, що нїякий нарід анї в цїлости анї в части не повинен бути відданий під чуже панованє, то згаданий плян рішає про відданє українського народу Східної Галичини під панованє польської держави. Коли й не австрійські Українцї і наші закордонні брати могли би ще згодити ся, щоб австрійська часть українського народу здїйснила своє право на самоозначенє в рамах своєї дотеперішної державної приналежности, — то анї ми анї вони не можемо згодити ся на те, щоб нас мов інвентар передавали иншій чужій державі, і то державі, яке з огляду на наші історичні рахунки з Поляками може нам бути тільки ненависна.
Наші речники в австрійській парляментї, без огляду на партії, ясно зазначили наше становище в сїй справі:
В справі мира з Росією мати-ме безперечно голос не тільки Петроград, але також Київ. І коли Петроград тільки ідейно заінтересований в тім, щоби при заключеню мира затріюмфувало право симоозначеня народі, то для Київа лежить тут живий національний інтерес. Ходить о се, чи український нарід має в цїлости бути свобідний, чи часть його має бути пожертвована інтересам польської державности.
З сим вяжеть ся також безпосередно питанє тривкости мира.
Від правительства української републики сподїваємо ся, що воно власне так поставить справу мира з осередними державами, — поставить з усею рішучістю, яку дає слушність справи, — і згодить ся тільки на такий мир, який запевнить самоозначенє.
А наші делєґати — сподїваємо ся — скажуть усе те на нинїшній конференції ґр. Чернїнови. 