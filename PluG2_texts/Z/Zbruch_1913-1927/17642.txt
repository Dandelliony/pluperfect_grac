Телєґрами.

Засїданє парляменту.
ВІДЕНЬ (Вл. тел). Коли досвіта доведено до однодушного порозуміня у справі фінансового пляну, спитав през. Сільвестер учасників конференції з поміж послів, чи вони годять ся щоб парлямент скликано на четвер на 11 год. пер. пол. Посли пристали на се. На порядку нарад четвергового засїдання уміщено звіт з вислїдів нарад спільної комісиї та звіти комісий: недоторканности посольської, лєґітимацийної і зелїзничої.
Наради над буджетовою провізориєю.
ВІДЕНЬ (Ткб). Вчора пополудни зібралася комісия буджетова палати послів. П Хоц поставив внесенє, щоби з огляду на рівночасну нараду спільної комісиї відложити засїданє. За внесенєм було 7. проти 14. членів. Сконстатовано отже недостачу комплєту і відложено засїданє до вечера. Вечером по розданю рефератів засїданє відложено до нинї.
ВІДЕНЬ (Прив. тел.) Нинішнє засідня комісиї буджетової почало ся о год. 10. По відкиненю чеських відкладаючих внесень забрав голос в дискусиї пос. Франта.
Державнї нафтові терени.
ВІДЕНЬ (Ткб). Як звісно мінїстерство публичних робіт почало в 1913 р. на теренах закуплених в Биткові коло Надвірної верченя в пошукуваню за нафтою. До кінця 1913 р. доверчено до глибини 565 метрів і в сїй глибинї натрафлено на перше жерело нафти; продукція виносила 6000 кґ. По вичерпаню перших покладів приступили до дальшого верченя.
Рух серед складачів.
ҐРАЦ (Ткб). Надзірна рада друкарнї "Лейкам" приняла підвисшену тарифу, наслїдком чого в друкарни запанував нормальний рух.
По смерти Рамполї.
РИМ (Ткб). Вчера знято печатї з апартаментів помершого кардинала Рамполї.
РИМ (Ткб). Папа заіменував кардинала Мері дель Валя архипастирем церкви сьв. Петра і префектом конґреґациї для економічної управи церкви сьв. Петра в місце Рамполї. 