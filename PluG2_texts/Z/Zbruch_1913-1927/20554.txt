 ◦ ◦ ◦ ◦ ◦ ◦ ◦ ◦ ◦ ◦ 

Заграничний огляд.
Зїзд монархів.
В дипльоматичних віденських кругах оповідають, що на зїздї монархів у Венециї обговорювано докладно середземноморське питанє і осягнено цілковите порозумінє між Італїєю і Нїмеччиною. Та сама справа була також предметом розмов підчас побуту цісаря Вільгельма у Відни. Ще важнїйшою була угода в справі Малої Азиї в звязку з баґдадською зелїзницею. У Венециї дійшло в сїй справі до цілковитого порозуміня в тій справі.
Заведенє чотирохлїтної воєнної служби в Росиї.
Pester Lloyd доносить, що росийське правительство має думку завести в пішім війску чотиролїтну службу замість трилїтної. Трилїтну війскову службу заведено в 1908 році, а перед тим обовязувала чотиролїтна. В разї продовженя терміну служби мировий стан війска виносив би 1.8 мілїона, з чого на Европу припадало би 1.4 мілїона. До сього стану Росия вже дійшла протягом зимових місяців, затримавши найстарший презенцийний річник до цьвітня біжучого року. Від цьвітня мировий стан знизив ся би до 1.4 міліона, а в Европейській Росиї до 1 мілїона.
Заведенє чотиролїтної війскової служби дало би правительству можливість утримати підвисшене число війска також в лїтних місяцях.
Наказ до анґлїйського війска.
В палатї громад премієр мінїстер Аскіт повідомив послів, що полевий маршал Френч і ґенерал Евард внесли димісию. Правительство просило їх лишити ся і чекає на відповідь. Далї повідомив премієр, що на воєнній радї ухвалено видати наказ до війска, в якому сказано: 1) що на будуче воєнне начальство не сьміє питати офіцирів або жовнїрів про їх відношенє до наказів; 2) що жадний офіцер або жовнїр не сьміють вимагати від свого начальства яких набудь ґарантий, звязаних з виконанєм розказу; 3) що є обовязком офіцира і жовнїра виконувати кождий правний розказ свого начальства. Аскіт додав, що він буде безглядно тримати ся постанов воєнної ради.  