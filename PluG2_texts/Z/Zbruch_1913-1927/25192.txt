Загальна мобілїзация.

Вчера по полудни сї два слова з'елєктризували все населенє Габсбурської монархії. Цісар зарядив загальну мобілїзацию! Як поясняє урядовий коментар до сього зарядженя, не має загальна мобілїзация нїяких аґресивних цілий, вона є тільки зарядженєм охоронним, щоби з огляду на подїї, які розвивають ся з блискавичною швидкістю, монархія на всякий випадок була готова.
І без сього поясненя відомо, що акция габсбурської монархії має оборонний характер. Мусїла боронити ся монархія перед затїями, які виходили з Сербії, а яких жерела треба властиво шукати деинде, в тій державі, яка під видом опіки над славянством хоче скріпити свої полїтичні впливи в Габсбурській монархії, — доки не прийде той "слушний час", і щоб тими впливами покористувати ся для своєї головної ціли. І мусить тепер Габсбурська монархія боронити ся проти тої держави, яка — як з усего видно — не хоче допустити, щоб Сербія за виконанє її плянів понесла заслужену кару. Так, Габсбурська монархія мусить бороти ся, — і ся оборонна акция вступила вчера в стадию загальної мобілїзациї.
Але в сих двох словах містить ся ще щось більше: містить ся — так сама коротка як ярка — характеристика міждержавного положеня.
Показало ся, що слушність мала та інтерпретация росийського урядового "мирового" комунїкату, яка бачила в нїм тільки маневр, яким мали бути закриті властиві ціли росийського правительства. За "мировим" комунїкатом прийшла в Росиї загальна мобілїзация, яка виникала, мусїла викликати загальну мобілїзацию в Австро-Угорщинї й Нїмеччинї, а також реченцеву ноту Нїмеччини до Росиї, щоб та протягом 24 годин відповіла, що значить та її загальна мобілїзация.
Очевидно, відповідь Росиї може бути так само й "мирова", як мировий був росийський урядовий комунїкат. Але хто в такі часи дивить ся на слова, коли дїла так говорять.
Правда, третий член тридержавного порозуміня, Анґлїя, як стояла, так стоїть на становищи, що треба всїми силами старати ся недопустити до загально-европейської війни, що було би страшною катастрофою. Але коли доси анґлїйській дипльоматиї не вдало ся заставити Росиї до заяви невтральности в австрийсько-сербськім конфлїктї, — то чи вдасть ся їй се тепер?!
Коли перед кількома днями анґлїйський премієр схарактеризував положенє "як найповажнїйше", — то сю характеристику треба повторити тепер з тим натиском, що ще поважнїйшим положенєм може бути тільки — загально-европейська війна. 