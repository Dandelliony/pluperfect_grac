◦ ◦ ◦ ◦

Склад нового Кабінету. УПБ Станиславів 17. IV. Склад нового українського міністерства є такий: Міністри: Мартос (соц.-дем.) президія і фінанси, Мазепа (соц.-дем.) внутрішні справи, Темницький (соц.-дем.) закордонні справи, Микола Левицький (соц.-сам.) заступник президента і судовніцтво, Антін Крушельницький (радикал) народна освіта, Микола Ковалевський (соц.-рев.) хліборобство. Виконують обовязки міністрів Сиротенко (соц.-дем.) військові справи, Шрамченко (соц.-сам.) шляхи, Іван Лизанівський (соц-рев.) преса і пропаґанда, Білинський (соц.-сам.) морські справи, Безпалко, міністер праці.   Війна за визволення України. (УПБ) Офіціяльне звідомлення з Галицького фронту з дня 17. цвітня 1919. Західний фронт. В районі Сокаля і на Волині спокій. Під Белзом заняли Поляки нічю хвилево Будишин, Осердів і Перемишлів. Рано відперто їх назад до Белза. На південь від Львова: Наступ на Пасіки львівські відперто. Коло Перемишля кинув польський літак бомби на Крукеничі, де було більше ранених, особливо цивільного населення. Військової шкоди жадної. Східний фронт: Коло Підволочиск без змін. Начальник штабу Галицької армії.   Виїзд української місії на Захід. Вчера виїхала зі Станиславова на захід українська місія, зложена з Товариша Державного Секретаря закордонних справ д-ра Михайла Лозинського, полковника Дмитра Вітовського і урядовця ДСЗС Олександра Кульчицького. Підчас неприсутности Тов. ДСЗС д-ра Михайла Лозинського Державний Секретаріят закордонних справ оставати-ме під проводом президента Державного Секретаріяту д-ра Ізидора Голубовича.   Нові видання. Чортківський Вістник виходить у Чорткові раз в місяць. Видає комітет "Селянської Спілки". Ч. 1 вийшло 13. IV. 1919.   Република 