◦ ◦ ◦ ◦ ◦ ◦ ◦ ◦ ◦ ◦

Нота українського правительства в справі Бесарабії.
БЕРЛЇН, 12. цвітня 1918. Президент народнїх мінїстрів України вислав до королївсько-румунського правительства таку ноту:
"Отсим маю честь заявити, що Рада Народнїх Мінїстрів Української Народної Републики вважає конечним подати королївсько-румунському правительству отсе до відома: Українське правительство привязує до будуччини Бесарабії, граничної области Української Народньої Републики, як найбільшу вагу. Хоча области обох домінуючих народів, українського і молдавського, є з собою посплїтувані, однак не підлягає нїякому сумнївови, що в північній части бесарабської области живуть по найбільшій части Українцї, в південній части мають Українцї по крайній мірі релятивну більшість і в сей спосіб творить Бесарабія з огляду на її етноґрафічне, економічне і полїтичне положенє неподїльну цїлість з областю українського народу. Українське правительство, яке опановує значну часть Чорного Моря, в якого західній части лежить такий важний торговельний центр як Одеса, злучене з цїлою південною Бесарабією, стоїть на тім становищи, що кожда зміна колишньої російсько-румунської границї, в першій мірі її північної і південної части, загрожує сильно полїтичним і економічним інтересам української Републики. З огляду на се, що значна часть Бесарабії є занята румунськими війсками, й що питанє про дальшу приналежність Бесарабії можнаб зробити предметом обговореня при мирових переговорах в Букарештї, українське правительство вважає такі наради і рішенє в сїй справі можливим тільки при співучасти і згодї заступників Української Народньої Републики. Президент Народнього Мінїстерства і мінїстер для заграничних справ Голубович в. р.
Війна з Італїєю.
ВІДЕНЬ, 12. цвітня (ТКБ). Урядово:
В горах, на обох берегах Бренти збільшена боєва дїяльнїсть.
Дальші нїмецькі успіхи на Заходї.
БЕРЛЇН, 12. цвітня (Вольф). Урядово:
Armentieres занято. Анґлїйська залога, 50 офіцирів і над 3.000 мужви, окружена від півночи і півдня війсками ґен. Ебергардта і Штеттена і позбавлена доріг для відвороту, зложила по хоробрій оборонї оружє. З ними впало в наші руки 45 гармат, велике число машинових крісів, великі маси мунїції, маґазин з одіжю і инша богата добича. На північний захід від Armentieres зискали ми на теренї. На захід від Armentieres війска ґен. Штеттена і Карльовіца по оборонї проти сильних протинаступів, ведених великими, на скорі зібраними силами на Steenwerk і по незвичайно завзятих боях за четверті анґлійські становища, відперли неприятеля в напрямі Ballent і Merville. Merville занято.
На південнім березї Lys вибороли собі війска ґен. Бернигардта переправу через ріку Lawo і добили ся аж в околицю Merville.
Загальна добича в боротьбі під Armentieres виносить по дотеперішним обчисленям 20.000 бранцїв, в тім один анґлїйський і один португальський ґенерал, над 200 гармат. На поли боротьби по обох боках Сомми розвинули ся нагальні бої артилєрії. Француські полки, які пішли приступом на західнім березї Avre на захід від Moreuil відперто. Вони потерпіли найтяжші втрати і оставили в наших руках 30 бранцїв, яких знищив відтак огонь французької артилєрії. 