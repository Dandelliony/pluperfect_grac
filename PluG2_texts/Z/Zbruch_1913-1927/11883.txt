Постепенна смерть Туреччини. – "Лучі Ф". – Канал межи Балтийским а Чорним морем. 

Постепенна смерть Туреччини. Туреччина починає розпадати ся від XVII. столїтя, а процес єї повільного паданя треває по нинїшний день і коли би не міжнародні відносини Туреччини не було би вже на картї Европи. Пригляньмо ся близше упадкови турецкої могутности: В р. 1699 Туреччина тратить в карловицкім мирі: Угорщину (125.000 км.2), війскову границю 19.573 км.2, Слявонїю 9.436 км.2, Поділє 42.018 км.2. В роцї 1774 тратить: Буковину 10.422 км.2, Крим і Таврию 63.446 км.2, область Азова 40.422 км.2, херсоньску область 30.000 км2, Бесарабію 45.632 км.2). В р. 1829: Молдавію і Волощину 131.534 км.2 ). В р. 1830: Сербію (першу часть) 37.224 км2. В р. 1832: Грецию 44.657 км2. В р. 1878: Боснїю і Герцеґовину 51.027 км.2), Болгарию 96.354 км2, Сербію 11.079 км.2, Кипр 9.282 км.2). В р. 1881 Тессалїю 20.000 км.2. В р. 1913 Тракию, Македонїю, Крету, Еґейскі острови, около 174.718 км2. З давних европейских провінций о области 1,011.891 км2, полишило ся нинї при Туреччинї лише близко 10.000 км2. В Африцї втратила Туреччина все, що мала — отже в 1880. р. Альжир, в 1871. Тунїс, а в 1912. Триполїс, отже разом 700.869 км2.
В Азиї обіймають ще турецкі посїлости 1,768.800 км2, але азийска анархія не є зовсїм лїпша від анархії на европейскій землї.
"Лучі Ф". Вітчина винахідника телєґрафу без дроту, Марконїого, стала знова славною завдяки ґенїяльному винахідникови італїйскому інжінєрови Улївійому, який здобув тайну, як з машини, що висилає елєктричні струї, спрямувати лучі (названі ним "лучами Ф") на віддаль доси обчислену від 600 до 6000 метрів і запалювати вибухові материяли, замкнені навіть в металевих скринях, отже міни, склади пороху і т. д. Коли винахід, якого проби відбувають ся тепер з додатними успіхами під Гавран, покаже ся вповнї практичним, наступить цїлковитий переворот в веденю війни, або єї зовсїм унеможливить. Прилад Ульвійого дїлає і на суші і на морю. Кидавє він "палючий луч" там, де Улїві хоче і буде нищити торпедовцї, панцирники, гармати, арсенали. Улїві уродив ся в Фльоренциї, єго отець є Італїйцем, а мати Французкою. Студиї кінчив в Пізї. Говорить по французки як Парижанин, в Парижи мешкає і ту предложив винахід.
Французкий ґенеральний штаб вислав окремого офіцира, щоби взяв участь в пробах винаходу. Проби випали вельми успішно. Улїві висадив в воздух металеві скринї з порохом з віддаленя кільканайцятьох кільометрів. В сих пробах брав участь ґен. Жофре перед своїм відїздом до Петербурга. Вість про винахід зелєктризувала війскові круги і французку печать. Винаходови приписують величезне значінє.
Канал межи Балтийским а Чорним морем. Росийске мінїстерство комунїкациї занимає ся тепер обробленєм подробиць начерка великого канала, який получив би Балтийске море з Чорним. Працї поки що обмежують ся до розгляненя двох майбутних напрямів сего канала, оден напрям на Риґу і Херзон, а другий на Петербург і Херзон. Після першошого начерка довжина канала виносила би 2.200 верств, а кошти 260 міл. карб., а після другого винесе довжина 2.500 верств, а кошти будови 325 міл. карб. 