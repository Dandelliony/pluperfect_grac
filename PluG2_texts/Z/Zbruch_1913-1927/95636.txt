◦ ◦ ◦ ◦

Війна чи мир, під таким кличем відбудеться дня 15. ц. м. (в неділю) о год. 10. ранком людове віче скликане робітничою радою П.П.С. Референтом має бути посол тов. Дашиньскі. (Саля фільгармонії).   Б. посол Тимотей Старух в Бриґідках! Як довідуємося, б. посла Тимотея Старуха перевезено з Бережан до Львова і уміщено його в Бриґідках. Як ми вже доносили, пос. Старух перейшов цілу одисею. Він тепер хорий, плює кровю і з тюрми певно живий не вийде. Також його жінка була арештована, про що ми в своїм часі також писали, але її випущено вже на волю.   Повертають сірим шнурком... Наші моквофіли, що виїхали для аґітації в Америці, як зачуваємо вертають знову до Галичини. Першими ластівками їхнього повороту є приїзд д-ра Цьоpoxa і Сохоцкого.   Продаж оселедців. Крім дрібної продажі оселедців по всіх склепах продає апровізаційний заклад консумам і харчевим склепам оселедці бочками по 1550 марок за бочку.   Цікавий розпорядок. Львівська дирекція поліції, щоби мати докладну контролю чи перестерігається поліційної години, зарядила, щоби кождий властитель камениці, в якій находиться каварня або реставрація, дав ключ до брами поліції. Це зарядження мотивовано тим, що сторожі камениць заки отворять двері, то вже давно дають знак гостям, щоби розходилися. Проти цього запротестували шинкарі. Справа ще не поладнана.   Страйк бориславських робітників. Дня 11. ц. м. вибухнув в копальнях Карпатського Товариства страйк. Причиною його було те, що наставник цего товариства, Мальчевскі, нагнав від служби трох робітників, що вже довший час працювали в згаданих копальнях, а найстарший з них мав вже за собою 18 років праці. Всі робітники зараз вислали делєґацію до управи з домаганням, щоби усунула Мальчевского. Коли дирекція на це не згодилася, робітники здержалися від праці. Переговори в цій справі не дали ніяких вислідів. Працьодавці предложили робітникам утворення розємного суду, але робітники не рішилися на це. Відбули віче, на якому домагалися рішучо усунення самовільного наставника, в противному випадку заявили, що проголошують ґенеральний страйк по всіх копальнях. Заряди копалень уживають всяких старань, щоби не довести до страйку. Робітники готові йти на компроміс і годяться навіть хочби й на одногодинне завішення урядування Мальчевского. Робітникам йде передовсім о моральний успіх. Після останніх вісток, вигляди на негайну полагоду справи є дуже малі.   "Науково-забавовий Кружок" тов. "Зоря" у Львові, уладжує в суботу, дня 14. ц. м., у власнім льокали при вул. Вірменській ч. 25. Чайно-пампушкові вечерниці. Початок о 9-ій год. веч. Вступ на салю 10 К.   Вперед! 