◦ ◦ ◦ ◦

Інтервю з предсідником Союза народів. В останнім місяци відбулося четверте з ряду засідання Союза народів під проводом предс. Буржоа. До Буржоа звернувся співробітник "Матен-у" з проханням подати програму Союза. Буржоа сказав: Не відмовляємося від ніякого тягару. Зажадано від нас, щоби ми зорґанізували апровізаційну акцію а відтак поворот домів воєнних бранців на Сибірі. Не буде се легкою справою, як-що не дістанемо на сю ціль відповідних засобів і табору. У всякому разі ми не відкинули сього домагання; тепер маємо намір повірити це тяжке завдання одному сибірському уроженцеви, людині — на нашу думку — до сього укваліфікованій докладним знанням сибірських відносин, людині незвичайно характерній і з великим практичним змислом. Доручено нам кермувати вірменською державою в перших літах її незалежности, нести їй поміч і зорґанізувати її оборону проти зазіхань сусідів. І тут не відмовились ми, бо здаємо собі справу з гуманних принципів, в службу, котрих далися запрягти. Коли якась держава не може йти о власних силах, годиться, щоби друга держава — спеціяльно в тій ціли визначена — заопікувалася нею. Союз народів, що має рішити непорозуміння між державами, не міг би прийняти адміністрації якогось краю, бо на випадок конфлікту сього краю з иншими не міг би відігравати ролі безсторонного судді. Тому маємо намір опрацювати на користь Вірменії систем міжнародніх ґваранцій, який позволить їй спокійно сповняти своє призначення. Так само відносно охорони христіянських меншостей на просторі Туреччини радо обіймемо протекторат над ними, не входячи в дорогу правительствам союзних держав там, де постанови остаточно не вирішені. Чергове засідання відбудеться в Римі. Буде воно мати не менш важні проблєми до вирішення, бо держави домагаються нашої помочи у вирішуванню найбільш замотаних квестій з точки погляду чисто гуманного понад сварнями народів. Буржоа закінчив цими словами: "Думаю, що наші дотеперішні зусилля та інтенції, які все нами кермували, здобудуть нам довіря народів та їхніх правительств".   Совітський уряд визнає незалежність прибалтійських держав. З Москви доносять: Совітський уряд визнає незалежність усіх прибалтійських держав, тільки домагається від них визначення етноґрафічної границі і переведення плєбісциту. Крім сього заключить совітська республика з новими державами торговельні договори, які будуть користні для окраїнних держав.   Переслідування Поляків в Петрограді. П.А.Т. доносить з Петрограду, що дня 11. ц. м. прийшло там до кровавих вуличних боїв. По оповіданням тих що вернули з Петрограду, большевики підчас богослуження арештувати польського священика, наслідком чого прийшло до сутичок з польською публикою, в якій ранено багато осіб.   Загальна амнестія в Росії? Польські політичні круги у Варшаві одержали звістку, що в Ревелі ведуться при співучасти шефа анґлійської військової місії переговори між представниками совітського уряду і провідниками кадетів. В цих переговорах кадети домагаються загальної амнестії, покликання давних урядників до служби та політичної свободи, ґарантованої конституцією. Совітський уряд мав вже проголосити загальну амнестію і для офіцирів та жовнярів армії Денікіна з виїмком ґенералів Юденіча, Ґляссенана і Балахова.   Домагання совітського уряду від Франції і Бельґії. Літвінов — як доносить "Берл. Таґеблят" закомунікував заступникам француського і бельґійського урядів, що домагається на письмі заяви цих правительств, що обовязуються не мішатися до внутрішних справ совітської республики.   Польські "народові демократи" проти теперішнього польського уряду. На засіданню польського Сойму, яке відбулося дня 23. ц. м. бесідник "народової демократії" д-р Ґломбіньскі в буджетовій дебаті заявив, що його клюб не є вдоволений з закордонної і внутрішної політики польського уряду. Супроти цього його партія уступає з "прихильної резерви", яку заховувала супроти уряду і переходить до опозиції, бо не може мати довіря до такого уряду.   Кроваві заворушення в Тешині. П.А.Т. доносить з Тешина, що німецька національна Рада на знак протесту проти виміни корон на польські марки зорґанізувала в Тешині страйк. До страйку прилучилися спершу і польські робітники, одначе небавом ухвалили перервати страйк і вернути до праці. По зборах робітники великими масами пішли на місто і йдучи від склепу де склепу домагалися їх отворення. Спокійний перебіг маніфестації — по словам телєґрами П.А.Т. — заколотило брутальне виступлення т. зв. Bürgerwehr-y, яка в повній зброї зі штиками на крісах увійшла на ринок провокуючи зібрану товпу, одначе під її напором мусіла подалися взад і схоронитися до давної реальної школи. Відси дала вона сальву до товпи. Першою жертвою був француський майор Фромен... Наслідком стрілів людність уступила, a "Bürgerwehr" дала до уступаючих нову сальву, убиваючи робітника Сонкена і ранячи кілька инших осіб". Ціле заворушення покінчалося тим, що відділ італійського війська розоружив членів "Bürgerwehr-y", арештував 6 її членів і 4 цивільні особи озброєні в кріси і ручні ґранати. Bürgerwehr розвязано.   Московський патріарх Тихон — і естонська православна церква.  Кореспондент "Ваба Маа" подає: Автокефалія естонської православної церкви може бути признана тільки всеросійським церковним собором. Час скликання його покищо невідомий. Патріярх Тихон думає, що затвердження автокефальної естонської церкви може доконати вже й тепер патріарх. На засіданню синода висловлено думку про можливість нової форми епископської присяги. Це питання буде незадовго доконечно вирішене. Патріярх згодився приїхати до Естонії, щоби висвятити естонського єпископа, якщо тільки совітське правительство не буде робити перепон.   Міністерство для спорту у Франції.  По донесенням француських ґазет у Франції має повстати перший на світі департамент спорту з міністром на чолі. Цей департамент має займатися справами фізичних вправ, перегонів боксу і т. п. Є також проєкт аби для облегчення і скорочення військової служби впровадити військові вправи для молодіжи.   Громадська думка 