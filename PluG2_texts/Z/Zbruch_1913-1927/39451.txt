◦ ◦ ◦ ◦ ◦ ◦ ◦ ◦ ◦ ◦

Воєнна хроніка від 5-го до 11-го липня.
Минулий тиждень зазначує значне звільненє темпа союзної офензиви на східнім фронтї. На всїх наших фронтах йде дальше успішна дефензива.
На східнім теренї війни
були 5-го завзяті борби коло Красника і Тарнавки, де переломано росийський фронт (8000 пол., 6 гармат, 6 маш. крісів), на верхівях Вепра, причім виперто ворога з його становищ над Пором і коло Полонки та Туробина коло Камінки та Красного. Коло Крилова подали ся Москалї за Буг, армія Лїнзінґена очистила з вірога весь правий беріг Золотої Липи. 6-го здобула армія Гінденбурґа важну позицию Біле Болото при дорозї Сувалки—Кальвария (500 пол.). Арм. арх. Йосифа взяла висоти коло Ґелчева і над Вижницею та відперла Москалїв на Тарнотуру. Прибуло 3500 пол. і 11 маш. крісів. На рештї фронту не було змін. 7-го прибуло коло Білого Болота 300 полонених, 7 маш. крісів і піонїрський табор. В Польщі здобуто коло Боржимова (Доловатка) московську позицию (1 гармата, 10 маш. крісів), і відперто московський наступ над Вислою. В Холмщинї відперто московські атаки, над Золотою Липою прибуло 3850 полонених. 8-го відперла армія Гінденбурґа з великим успіхом московські наступи коло Ковна, Пшасниша, Рацьонжа й Боржимова. Правобіч горішної Висли здобула армія Войрша кілька позиций. Перед приступом великих московських мас від Люблина подали ся союзні війська на укріплені висоти коло Красника. Над долїшною Золотою Липою відбито атаки Москалїв. 9-го підприйняли Москалї завзяті наступи в Холмщинї, однак їх всїх відперто коло Красника з повним успіхом. Здобуті позициї лївобіч Висли задержано. 10-го робили Москалї безуспішні більші приступи коло Красника й Осівця. 11-го були лиш коло Красностава дрібнїйші перепалки, успішні для союзників.
На західнім теренї війни
не було нїяких більших змін, 5-го відперто француські атаки коло Іперн і Суше. Значні поступи зробили Нїмцї коло Круа де Карм (1000 пол., 2 гармати, 4 маш. кріси, 7 метавок) і Го де Рікюп. Воздушні перепалки теж випали на користь Нїмцїв. 6-го відперто француські атаки коло Лезепарж. Добича збільшилась о 1 гармату, 3 маш. кріси і піонїрський табор. Летуни оперували успішно коло Епіналь і в Воґезах. 7-го відперто ворожі атаки коло Іперн, Суше, Лезепарж (1 маш. кріс), Круа де Карм і зроблено деякі поступи коло Еї-Апремон (300 пол.) і Зудель у Воґезах. В Шампанїї бомбардували летуни успішно француський табор. 8-го відперто Фрацузів коло Суше й Апремон (100 пол.), 9-го коло Суше й Еї. В Прістервальдї зроблено поступи (250 пол., 4 маш. крісів), 10-го таксамо (550 пол., 1 маш. кріси, 11 метавок), крім сего відперто наступи коло Ляннуа, Еї, Апремон, Люнвіль. 12-го були наступи Анґлїйцїв і Французів коло Іперн, Суше, Альбер, Бо Сежур, Еї, Апромон, в Прістервальдї й коло Зондернах. Усї відбито побідно, нїмецькі летуни збомбардували зелїзничий дворець в Жеразмер.
На південнім теренї війни
підприйняли Італїйцї безуспішні атаки на Добердо, Поляццо, Волчах і Крен. 6-го відперто атаку 4-ох італїйських корпусів на фронт Ґорица-море з великим успіхом. По тій невдачі були 7-го лиш слабі наскоки (Ґоріца, Крен) і канонада. Італїйські летуни бомбардували Трієст без більших успіхів. Таксамо 8-го були крім поменчих атак коло Ґорици лиш канонади. 9-го був крім безуспішної атаки на Коль ді Ляна супокій. Коло Ґорици вістрілено італїйського летуна. 10-го відперто дрібнїйші атаки на Здравину, Крейцберґ і Коль ді Ляня. 11-го було на цїлім фронтї супокійно.
На сербськім теренї війни
побито 6-го і 7-го віддїли Чорногорцїв коло Требіне.
На турецькім теренї війни
мали турецькі війська богато успіхів. 5-го відперто в Арменїї московську кінноту, в Дарданелях затоплено француський транспортовий корабель і висаджено ворожий маґазин мунїциї, в Мезопотамії побито анґлїйський віддїл коло Басори. 6-го були в Дарданелях лиш дрібні перепалки, для Турків корисні. 7-го здобули вони кілька ворожих окопів. В Мезопотамії взяли турки 1000 Анґлїйцїв у полон, 6 гармат і 2 маш. кріси. Анґлїйська річна фльотиля на Евфратї потерпіла невдачу від турецьких канонїрок. В суеськім каналї затонув пароплав і затамував проїзд кораблїв. В Дарданелях були 10-го оживлені канонади. Коло Адену теж не повело ся Анґлїйцям в перепалках з Турками й Арабами.
На мори
відбили Нїмцї воздушний напад Анґлїйцїв коло Фридийських островів і сторпедували 5-го два кораблї. 6-го затопили Нїмцї 4 кораблї, 7-го оден. Тогож дня затопило австрийське підводне судно італїйський панцирний кружляк "Амальфі" (10400 тон, 32 гармат) в північній Адриї. 9-го затопили нїмецькі підводні судна знов два великі росийські кораблї, 10-го оден анґлїйський, другий голяндський.
В кольонїях
ще Нїмцї держать ся. В східній Африцї успішно замкнули перед Анґлїйцими пристань Дарес Салям. Натомість нїмецькі сили в південно східній Африцї мали піддати ся Анґлїйцям. 