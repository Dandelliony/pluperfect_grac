◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з 11. вересня.
Війна на Сходї. Фронт проти Ромунїї: На північ від Орсови наші війска відперли кілька неприятельських наступів. На захід від долини Gyegyö і Csik взято трохи взад наш фронт.
Фронт архикн. Карла. Сильнїйші неприятельські наступи на північ від долини Золотої Бистрицї і коло Рафайлової остали без успіху. Впрочім не було нїяких подїй.
Фронт кн. Лєопольда Баварського: Над долішним Стоходом повторив неприятель свої нагальні атаки, які зломили ся перед нашими ровами в запірнім огни артилєрії. На прочім фронтї положенє незмінене.
Війна з Італїєю. На фронтї між Адижею і долинаю Астах розвинули Італїйцї скріплену боєву дїяльність.
Наші становища на горах в тій области стояли вчера під сильним артилєрійським і міновим огнем. У відтинку Монте Спіль — Монте Гесте відперто наступ кількох неприятельських баталїонів. На Пасубіо неприятель вдер ся в двох місцях до наших лїнїй. Протинаступ сейчас викинув його відти; в наших руках остало ся 60 бранцїв. Також на Монте Майо не повів ся неприятельський наступ. На прочім фронтї на південнім заходї удержувала ся артилєрійська боротьба по більшій части в мірній силї на кількох відтинках.
Війна на Балканї. Над Воюшею не було нїяких подїй.
Воєнні комунїкати нїмецького ґенерального штабу з 11. вересня.
Західний терен війни. Фронт марш. пол. баварського наслїдника престола Рупрехта: По великім анґлїйській наступі з 9. с. м. прийшли вчера обмежені та великою силою переведені наступи на шляху Позієр-Лєзар і проти відрізку Женті-Комбль. Їх відперто. Коло Женті і на півд. схід відти ведуть ся від нинї рано нові бої. Коло Льонґваль і в лїску Лез (між Женті і Комбль) лишились в руках ворога висунені вперед рови, за яких ішов описаний вчора бій. Французи наступали на південь від Сомми безуспішно коло Больоа і Норманвілєр. Ми відбили поодинокі доми в Бернї, обсаджені ворогом дня 8. вересня, і взяли 50 бранцїв.
Фронт нїмецького наслїдника престола: Час від часу огнева боротьба на схід від Мози.
Східний терен війни. Фронт кн. Баварського: По обох сторонах Старого Черевища одержали Росіяни, котрі наступали значними силами, кріваву відправу, як і попередного дня.
Фронт архикн. Карла: Бої між Золотою Липою і Днїстром в днях 7. і 8. вересня являють ся пробами Росіян, аби при використанню успіху в теренї з 6. с. м., передерти ся швидко наступаючим нападом в напрямі Бурштина і рівночасно заняти Галич. Справно кермована і ведена оборона ґен. Ботмера знївечила знівечила сей намір. Росіяни потерпіли незвичайно важкі втрати.
В Карпатах положенє незмінене.
Балканський терен війни. Не було особливих подїй.
Російські звідомленя.
З 9. вересня пополудни.
В напрямі Галича і над Нараївкою відперли ми огнем протинаступи Нїмцїв і Турків. Завзяті бої в тій околици тривають дальше. В лїсистих Карпатах наші війска на південь від Баранова заняли ряд верхів і полонили більше, як 500 жовнїрів, добули 5 машинових крісів, гірську батерію ще здатну до стріляня і кілька гармат, які неприятель струтив до провалів.
З 10. вересня пополудни.
В боях в лїсистих Карпатах полонили ми від 31. серпня до 6. вересня разом 15 офіцирів і 1889 жовнїрів, добули дві гірські гармати і 26 машинових крісів, багато крісів, ручних ґранатів.
Болгарське звідомленє з 10. вересня.
В Добруджі наш похід триває дальше з успіхом і без перерви. Неприятель побитий і здеморалїзований з поспіхом утікає. Під натиском сильного наступу наших війск уступає він з укріпленого від давна примістка Силїстрії. Наші війска без бою заняли вчера о год. 9. вечером сей примісток. Підчас походу на Силїстрію наші кавалєрійські стежі знайшли коло Арабадзіляр 4 тяжкі гармати 15 цм. полишені неприятелем в околици Сарсанляр по битві дня 6. вересня. 