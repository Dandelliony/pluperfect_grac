◦ ◦ ◦ ◦ ◦ ◦ ◦ ◦ ◦ ◦

Утеча населеня. Перед новим відворотом Французів.
ЖЕНЕВА (Пр. т.). Від середи втїкає населенє з околиць Маас. Особливо втїкають мешканцї місцевостей Ревінї, Барлєдік і Коммерсі. Сенатор Імбер взиває в Le Journal Парижцїв спомагати втїкачів. Утеча цивільних мешканцїв може вказувати на те, що начальна команда числить ся з можливістю пересуненя назад фронтової лїнїї.
Франція числить на російську офензиву.
БЕРЛЇН (Пр. т.). Воєнний кореспондент National Zeitung доносить з над російської границї: Заступник Нового Времени на француськім фронтї пересилає відтам одному дневникови донесенє. В останніх днях відбули ся важні конференції, в яких брав участь також анґлїйський начальний вожд cip Дуґляс Гаіґ. На фронтї очікують тужливо російської офензиви проти Нїмеччини. Сильна російська офензива булаб увільненєм француського фронту. Як доносять, ґен. Сарей дістане сими днями повновласть перейти грецьку границю. Загально очікуєть ся в Парижи францусько-анґлїйської офензиви в Македонїї.
Смерть ромунської королеви-вдови.
БУКАРЕШТ. (Ткб.) Похорони королеви Єлисавети відбудуть ся в недїлю. Мощі будуть похоронені в катедрі в Куртеа де Арґес.
ВІДЕНЬ (Ткб.) Президент мінїстрів зараз по одержаню відомости про смерть королеви-вдови Єлисавети вислав до ромунського посла у Відни кондолєнцію в імени власнім і австрійського правительства.
З пруського сойму.
БЕРЛЇН. (Ткб.) Пруський сойм повторив 2. с. м. голосованє над внесенєм зголошеним вчора Поляками. Внесенє відкинено проти голосів поступовцїв, центра, Поляків і соціяльних демократів.
З болгарського собранія.
СОФІЯ. (Ткб.) В адресовій розправі висказав посол правительственної партії Даскалов вдоволенє, що всякі змаганя москвофільських кругів вкинути Болгарію в рамена почвірного порозуміня, знївечила мудра, дійсно відповідаюча болгарським інтересам полїтика лїберального кабінету. Король Фердинанд є для Болгарії правдивим царем освободителем.
Голова опозиції Данев сказав, що його партія хоче попирати правительство, щоби стерегти національних інтересів Болгарії. Партія є готова ухвалити також жадані кредити.
Нїмецький лїтак над Анґлїєю.
ЛЬОНДОН (Ткб.) Урядово, 1. марта. Самолет нїмецької маринарки перелетїв вчора над частию південно-східного побережа й кинув кілька бомб, одначе не спричинив війскової шкоди. Одна 9-лїтня дитина мала пасти жертвою.
Коло Солуня.
АМСТЕРДАМ (Пр. т.) Один з дневників пише: "Times" довідуєть ся з Солуня, що тепер у більшій мірі, нїж коли небудь, надходять щоденно транспорти війск. Сербське війско має прибути з Корфу в перших днях марта.
Російська позичка.
КОПЕНГАҐА (Ткб.) До "Berlingske Tidende" доносять з Петербурга: Представники російських банків відбули конференцію для обговореня фінансових тягарів. Ходило о затягненє нової мілїярдової позички. Тому, що згоджено ся що-до сього, що хвиля є відповідна на нову позичку, зобовязали ся банки з загальної суми 2 мілїардів умістити 1200 мілїонів рублїв.
Ізвольський і француська преса.
ЖЕНЕВА (Пр. т.) Після донесеня з Парижа російський посол Ізвольський представив француському правительству свої домаганя по причинї одної статї французької преси, яка відносила ся до независимости Польщі. Се зажаленє спонукало цензуру до виданя заборони француським дневникам займати ся Поляками без дозволу російського посольства в Парижи. Всякі вмішуваня у внїшнї справи Росії є недопускаємі.
По швайцарськім процесї.
БЕРН (Ткб). Швайцарська телєґрафічна аґенція доносить, що полк. Еґлї подав ся до димісії як шеф секції віддїлу ґен. штабу в війсковім департаментї.
Цар вернув з головної кватири.
ПЕТЕРБУРҐ (Ткб). Цар вернув з головної кватири до Царського Села.
Грецький король не поїде до Солуня.
АТЕНИ (Аґ. Гав.). Дневники доносять, що заграничне положенє не позволить грецькому королеви віддалити ся з столицї, щоби оглянути табор в Солуни. 