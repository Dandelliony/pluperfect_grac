◦ ◦ ◦ ◦ ◦ ◦ ◦ ◦ ◦ ◦

З пресової кватири.
ВІДЕНЬ, 6. серпня 1917. На фронтї Сочи незвичайно оживлена дїяльність артилєрії. Також плоскі горби Красу були метою огню ворожої артилєрії. Взивала вона стрілен, які видавали отруйливі ґази і летїли далеко поза фронт.
Наші хоробрі летуни обкидали вчорайшої ночи зелїзн. стацію і табор в Пелєцо. Стверджено чимало цільних метів. Мимо хмарної погоди була і в Каринтії жива боєва дїяльність.
На Буковинї опір ворога росте, головнож межи Днїстром і Прутом. За те з буковинських гір уступає ворог перед наступами наших хоробрих війск, які обсадили Гадікфальву Сольку, стоять під містом Серетом, а від Сучави дїлить їх тільки однодневний марш.
Укр. посли Буковини до Цїсаря.
ВІДЕНЬ. (Тбк.) Голова клюбу укр. парлям. і сойм. послів Буковини п. Василько вислав до Цїсаря чолобитню іменем укр. населеня Буковини і його правних представників з заявою, що мимо ворожого наїзду буков. Українцї лишили ся в душі вірні тим почуванєм, які їм диктує сторожа на найдальшім сходї: вірні Цїсареви і Австрії.
З парляментарних комісій.
ВІДЕНЬ. (Тбк.) Правнича комісія зібрала ся нинї. Вибрала референтів, а пос. Офнер реферував про зміни пороблені палатою панів в ухвалах посольської палати що до війскового судівництва і ревізії вироків полевих судів. Рішено тих змін не признати.
Тайні умови між Францією і Росією.
БЕРН (Ткб.) В анґлїйськім парляментї внїс поc. Сміс інтерпеляцію що до тайної умови між Росією і Францією і питав, чи правительство знає що в тій справі, чи справдї крім Альзації і Льотаринґії мало би ся Нїмцям зрабувати землї на схід від Рену.
Бальфур відповів, що про ту справу знає тільки з часописий. Коли поc. Сміс почав далї говорити, відібрано йому голос.
СТОКГОЛЬМ (Ткб.) Петроградський дневник "Ізвєстія" вимагає від франц. правительства ясної відповіди, чи правдиві ревеляції нїмецького канцлєра про тайні уклади між Росією і Францією дотично намірених анексій нїмецьких земель.
Коло польське і правительство.
КРАКІВ. (Ткб.) Зібране тут Коло польське рішило не взяти участи в зложеню парляментарного кабінету. 