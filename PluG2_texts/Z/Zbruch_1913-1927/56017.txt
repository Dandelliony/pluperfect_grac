◦ ◦ ◦ ◦ ◦ ◦ ◦ ◦ ◦ ◦

В цїли доцїльного й систематичного підхованя фахових, наукових сил заснувала ся українська "Орґанїзація Наукової Помочи", в склад якої входять всї професори унїверситетів Українцї і відпоручники Української Загальної Культурної Ради та Наукового Товариства ім. Шевченка. На першім засїданю сеї орґанїзації вона уконституовала ся, вибираючи ось таку свою управу: голова віцепрезидент палати послів Ю. Романчук, заступник голови посол проф. д-р О. Колесса, касієр доцент д-р В. Вергановський, секретар д-р І. Раковський. — Адреса "Орґанїзації Наукової Помочи": Julian Romanczuk, Vizepräsident des Abgeordnetenhauses, Wien, I. Parlament.
Про п. Юлїяна Чайківського, студ. філ., хорунжого в ц. і к. 95 п. п. дізнаємось, що він дня 7 червня с. р. в боях під Луцком був тяжко ранений в мякоть живота і дістав ся в неволю, де по довгім лїченю видужав і є тепер в таборі авст. полонених у Задонску ґуб. Воронежської, куди просить писати рідню і приятелїв.
Найвисші цїни за бараболї в Галичинї. У виконаню мінїстеріяльного розпорядку з 12 серпня 1916 р. видав ц. к. намісник Галичини розпорядок з 6. вересня 1919 р. про обовязуючі в краю цїни за бараболї для дрібної продажі низше одного метричного сотнара. В такій продажі має платити ся за бараболї вибрані рукою, чисті, величини що найменше курячого яйця в часї від 7. до 19. вересня 1916 р. 15 сот., під 20. вересня 1916 до 28. лютого 1917 р. 12 сот., від 1. марта 1917 р. по 14 сот. за 1 кг.; за невибирані бараболї установлена цїна на час від 7. до 19. вересня с. р. по 13 сот., від 20. вересня с. р. до 28. лютого 1917 р. по 10 сот., від 1. марта 1917 по 12 сот. за 1 кґ. Півсотикові дроби або дроби висше половини сотика, які вийдуть з обчисленя максимальної цїни за скількости менші як 1 кґ., мають числити ся за цїлий сотик. Переступленє тих цїн буде каране гривною до 5.000 кор. або арештом до 6 місяцїв. 