◦ ◦ ◦ ◦

Нова інтервенція Антанти. Вільзон, Льойд-Джордж, Клємансо і Орляндо предкладають Начальним Командам українських і польських військ під Львовом негайне вдержання воєнних кроків та запрошують обі сторонн на конференцію до Парижа. На імя Головного Вожда Галицької Армії ґен. Павленка наспіла отся телєґрама: Ґенерал Павленко комендант укр. сил під Львовом. 20. III. (1505) дуже пильне. З Парижа ч. 44. С. 240. На засіданню з 19. марта Найвища Рада мирової конференції рішила запросити обі сторони, що стоять під Львовом, заключити завішення оружжя з хвилею одержання сеї депеші. Наслідком того голови правительств Антанти і її союзників, звертаються до ґенерала Павленка з закомунікованням просьби найвищої Ради мирової конференції задержати сейчас з його сторони ворожі кроки перед містом і в околиці Львова, котра то просьба рівночасно вислана до польського ґенерала Розвадовського команданта Львова. В часі тревання завішення оружжя війська обох сторін остануть на своїх позиціях. Комунікації зелізницею між Львовом а Перемишлем лишаються на всякий случай свобідні в міру конечної потреби для щоденного заосмотрення міста Львова. Найвища Рада додає, що вона готова вислухати предложень що до територіяльних претенсій обох спірних сторін і посередничити в Парижі між делєґаціями українською і польською або також через посередництво такої відповідної (кваліфікованої) репрезентації, котру обі сторони рішаться обовязково вибрати, а то в ціли переміни завішення оружжа на перемиря. Вислухання українських і польських репрезентантів, що до їх суперечних претенсій є отже зависиме від формального услівя без посередного сейчасового запрестання ворожих кроків. Вудров Вільзон, Льойд Джордж, Клємансо, Орляндо.   Відповідь правительства Західної Области УНР. На сю телєґраму правительство Західної Области УНР. вислало отсю відповідь: До Високих Правительств Антанти на руки п. Президента Вільзона, Париж. Правительство Західної Области УНР. принимає пропозиції Найвищої Ради мирової конференції що до здержання ворожих кроків перед Львовом, розуміючи се в той спосіб, що здержання ворожих кроків обіймалоби цілий польсько-український фронт. В тім напрямі видано відповідні повновласти ц. Ґенералови Павленкови. Підписане правительство годиться рівнож на предложення українських домагань Найвищій Раді мирової конференції через своїх повновласників, яких імена будуть подані панам сейчас, як тільки одержимо відомість, що і польська сторона годиться на сю пропозицію. За Правительство Зах. Обл. УНР. Др. Голубович.   Війна за визволення Західньої України. (УПБ) Офіціяльне звідомлення з Галицького фронту з дня 21. марта 1919.  На північ від Львова без змін. На лінії Львів — Городок почали Поляки нині досвіта наступ в трьох кольонах на лінію Зеліе—Жорниска—Янів—Добростани. Наші частини мусіли уступити перед переважаючих ворогом, одначе у час наспівані підмоги відкинули ворога у протинаступі назад на лінію Козичі—Домажир—Воля Добростанська. На прочих відтинках спокій. Начальник штабу Галицької армії   Поляки накликують на Східну Галичину Румунів. УПБ. Варшава 20. III. Поляки зі Східної Галичини звернулися за посередництвом архієпископа Теодоровича з меморіялом до польського сойму, в котрім жадають інтервенції Антанти, а саме, щоби Румуни з огляду на критичне положення коло Львова заняли Східну Галичину.   Надзвичайний Народний З'їзд. Народний Комітет як Начальна Управа Національно-демократичного Сторонництва скликує отсим надзвичайний Народний зїзд, який відбудеться в днях 28. і 29. марта с. р. в салі кіна "Австрія". Початок в пятницю 28. марта о год. 4. по пол. Предмет нарад: 1) Звіт з діяльности в минулім році. 2) Реферат про рєвізію програми нац.-дем. сторонництва. 3) Реферат про справи суспільно-економічні та аґрарну реформу. 4) Віднова партійних орґанізацій. 5) Доповняючий вибір членів Тіснійшого Народного Комітету на час до скликання звичайного Народного Зїзду. В зїзді беруть участь з правом голосу: члени Тіснійшого Народного Комітету, члени Ширшого Народного Комітету, повітові орґанізатори відпоручники, вибрані партійними повітовими нарадами по 3 з кождого судового повіту. Лєґітимації, управляючі до участи в зїзді, буде видавати на підставі повновластей Повіторих Орґанізацій Секретаріят перед розпочаттям зїзду при вході до салі нарад. Народний Комітет взиває всі повітові орґанізації скликати в найблизших днях повітові партійні наради, які виберуть делєґатів на Надзвичайний Народний Зїзд. Станиславів, дня 18. марта 1919. За Народний Комітет: Д-р Кость Левицький, голова, Степан Біляк, за секретара.   Република 