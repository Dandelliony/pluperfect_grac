◦ ◦ ◦ ◦

Війна за визволення України. (УПБ) Офіціяльне звідомлення з Галицького фронту з дня 20 мая 1919. На північнім відтинку перейшов ворог в наступ на Яричів новий та на місцевости Гребенів і Підліски великі. Наступ відбито. З Яричева нового та з Підлісок великих намагалися Поляки перейти через Яричівський канал на полудне — сей наступ їм також не удався. Успішні підприняття наших стеж коло Гути щирецької та Стільська, при яких піймано полонених. На лівім крилі держать наші війзька лінію ріки Стрия. Начальник штабу Галицької Армії.   Віча. УПБ. Войнилів 20. V. Дня 18. V. відбулося у Войнилові велике віче судового повіту. Промовляли д-р Чорненко, п. М. Струтинський, п. Белей і п. Ю. Гаджаровський. Віче ухвалило резолюції, в котрих висловило повне довіря правительству, подяку ґен. Павленкови і хоробрій Армії, дальше ухвалено як найостріще поборювати дезерцію а на внесок селянина Мухи рішено візвати правительство до остріщого поступовання з внутрішними киринниками.   Східна Галичина на мир. конференції в Парижі. Чеські часописи повідомляють, що дня 14-го сього місяця відбулася на підкомісії мирового конґресу при участи тов. секр. закорд. справ дра М. Лозинського і полк. Вітовського нарада, яка вирішила признати суверенність Зах. Обл. УНР. з границями на захід по Сян. Львів ставби вільним містом. Ся ухвала мала бути 20. с. м. предложена "раді чотирьох" до затвердження.   Українське прес. бюро в Парижі. Українське Пресове Бюро в Парижі під кермою Савченка почало публікувати свої комунікати.   Секвестр філій австро-угорського банку в Зах. Гал. В Зах. Галичині наложено на 10 філій австро-угорського банку секвестр. Дня 30. цвітня мали вони 411 міліонів корон, за які Управа банку робить відповідальним польське правительство.   Оголошення. До всіх Держ. Повітових і громадських комісарів. Дирекція почт і телєґрафів (відділ технічний) донесла Державному Секретаріятови внутр. спр., що по одержаним нею відомостям залишилося з часів війни по селах і на полях дуже богато телєґрафних і телєфонних стовпів, із яких одні зложені по складах, другі без дротів закопані в ґрунт повалилися, або понахилялися. Селяне і жовніри розтягають сі стовпи, і або продають, або зужитковують їх на паливо. Через се терпить Держава велику шкоду, брак їй стовпів на направу зруйнованих телєґрафних і телєфонних трас. Щоби запобігти також розтяганню державного матеріялу так дуже потрібного до відбудови, або направи телєґрафів і телєфонів, поручається державним повітовим і громадським комісарям звернути на повищу справу як найпильніщу увагу, поучити населення, щоб воно пошанувало сей матеріял, бо се державне а тим самим його власне спільне добро, якого брак прийдеться йому покрити в податках, а сих, що не послухають голосу остороги, віддати судови, який покарає їх по всій сторогости закона а державі признасть відшкодовання. Державний Секретар внутрішних справ: Д-р Макух в. р.   Република   