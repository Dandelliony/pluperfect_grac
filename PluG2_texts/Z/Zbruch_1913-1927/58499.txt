Розширенє автономії Галичини й Українцї

"Цїсарське письмо містить заповідь рівних національних прав для обох народів краю."
Христ.-соц. "Reichspost" з 6. с. м. містить статю "Die Erweiterung der galizischen Landesautonomie und die Ukrainer", яка звучать:
"Президії українських клюбів зложили свої мандати. Велике занепокоєнє говорить з того рішеня, і коли пригадати собі все те, що доси зустріло Українцїв під титулом галицької краєвої автономії, то можна зрозуміти почуваня, які довели до того різкого кроку президій українських клюбів. Одначе ми маємо певну віру, що справи уложаться инакше, ніж се в першім заскоченю видаєть ся зажуреному поглядови Українцїв. Коли нинї говорить ся про вплив відбудованя Польщі на Галичину, то в міродатних кругах Австрії певне нїхто про те не думав, що сим національність Українцїв має бути віддана на польонізацію. Не є се зовсїм інтересом инших націй Австрії і користю держави, щоби заселена двома народами Галичина стала в будучности національною й полїтичною власністю одного народу. Навпаки, коли істнує вплив подїй у конґресовій Польщі на Галичину, то сюди належати-ме в першій мірі забезпеченє національного істнованя Українцїв, — дїло, для якого тепер, коли Поляки дістали таку незвичайну річ з рук центральних держав, більше нїж коли треба ждати великодушного співробітництва Поляків. Треба все і все зазначувати, що в цїсарськім письмі нїде не приходить означенє окремої нації та що в нїм виразно говорить ся, що "населеню Галичини має бути дана запорука національного й економічного розвитку". Є се оба народи Галичини, і ясна річ, що без вдоволяючого і тривкого забезпеченя національного порядку Галичини держава через розширенє галицької краєвої автономії утворила би тільки огнище несупокою, до якого вмішати ся сама собі утруднила дорогу. Се нїяк не може бути змислом плянованої зміни. Забезпечений національний порядок, який також Українцям дає їх права, буде тому творити основний артикул для відокремленої Галичини.
"Українцї можуть потїшити ся, що вони не є опущені; і з ними і за них стоїть на сторожі передвиджуванє і рішучість внутрішно-австрійських націй."
До тої самої справи вертає "Reichspost" з 7. с. м. в статї "Sonderastellung Galiziena", стараючи ся виказати, що занепокоєнє Українцїв не має нїяких основ.
"Ще нїякий український національний інтерес не нарушений, — читаємо там — цїсарське письмо не містить анї одної букви, яка мусїла би бути пояснена на некористь Українцїв. Все залежить від змісту будучої краєвої конституції, яку що-йно поручено виробити правительству. Отже не утворено ще нїякого дїйсного факту, який міг би занепокоїти Українцїв що-до їх національної будучности; навпаки, від суботи мають вони святочну цїсарську запоруку свого національного розвитку в відокремленій Галичинї, а се є більше, нїж вони мали коли небудь доси".
Коли се можна сказати про будуче національне положенє Українцїв у самій Галичинї, то їх головне побоюванє, що вони будуть позбавлені трибуни віденьської Державної Ради, ще більше безосновне. Також по війнї буде стільки спільних справ цїлої Австрії, що дуже часто буде нагода почути голос — коли можна так сказати — галицької делєґації і тим самим також українського заступництва східної Галичини. Се вказує також напрям, в якім в найблизшім часї будуть іти полїтичні заходи української репрезентації.
Змінило ся в дотеперішнім станї тільки те, що через хід війни дозрілу до рішеня польську справу управильнено згідно з польськими бажанєми.
Власне з сього факту повинні Українцї, яких земля по части виставленя ще на знищенє арміями вбиваючого народи царизму, черпати певність, що в слушний час, коли бог війни і їх справу зробить зрілою до рішеня, також для них настане ранок. Вони мають слово цїсаря, як його мали Поляки".
В тім самій справі читаємо в "Arbeiter Ztg." з 7 с. м.:
"Австрія була — хоч се видавалось інакше — для всїх своїх молодших націй основою постепенного розвитку їх національности; кожда розвивала ся, хоча й серед зрозумілого опору старших надій. Се пробудженє до культури, сей розвиток до політичного значіня припав в участи також Українцям, їх поступ може числити на розумінє і інтерес також у инших народів, хоча невгамовности їх заступників треба приписати кілька втрачених років нашого житя конституційного. Українські мешканцї Галичини від давна почувають ся загроженими відокремленєм Галичини справедливо, чи несправедливо, сього нинї не рішаємо.
Річ зовсім ясна, що українське питанє можна розв’язати тільки одночасно з польським питанєм Австрії, що автономія одної нації глядає і вимагає конечного доповненя в автономії инших націй. Таким чином розпочата щасливо реформа ставить на порядку загальне питанє національної автономії в Австрії, до якої і так пруть відносини. Надїємось, що проголошені рішеня щасливо розкрають і промостять шлях до внутрішних реформ в Австрії". 