◦ ◦ ◦ ◦ ◦ ◦ ◦ ◦ ◦ ◦

"Українське війско". З Відня нам пишуть: Центральна Управа УСС. приступила до видаваня свого орґану місячника "Українське війско", перше число якого появить ся ще сего року. Часопись обговорювати-ме всї справи, що лучать ся з оружною війсковою силою українського народу колись і тепер, а головно з УСС. та армією УВҐК. Українська суспільність, якої майже 3/4 є тепер у війскових одностроях, не без інтересу читати-ме сей до певної міри свій становий та фаховий орґан. Роль, яку українське війско занимає у твореню нашої самостійної держави позваляє припускати, що і на будуче самостійна українська армія буде одною зі сильних підпор нашої державної відбудови. "Українське війско" старати-меть ся подавати та розробляти саме ті ідейні основи самостійної української армії. Передплата виносить річно 10 К., поодиноке число 1 К. Редакція і адмінїстрація містить ся: Wien, VIII. Laderergasse 20/І.
В справі одиничних цїн свиний на заріз. З огляду на се, що розпорядок ц. к. Намісництва з дня 30. вересня 1917 ч. 5818 що-до одиничних цїн за безроги на заріз на торгах є мильно інтерпретований, подає ц. к. Гал. Заведенє обороту худобою слїдуючі поясненя: Після розпорядку ц. к. Намісництва з дня 30. вересня 1917 ч. 5188, є подїлені безроги на заріз на 3 кляси. І. кляса, себто товсті свинї (тучені), які важуть більше як 100 кґ., є в цїнї до 6.70 К., однак після тзв. "Budapester Kobanaya Usanze" то значить, що цїна зростає в міру висоти ваги в гору, почавши від 5 К., що однак майже нїколи не лучаєть ся, бо теперішні безроги до такої ваги нїколи не доходять. Тому хибна є думка, що вже тодї, коли безрога є товста і важить понад 100 кґ., має ся за ню платити по 6.70 К. за 1 кґ. живої ваги. О скілько безрога важить понад 100 кґ., але не є товста, лиш середної мясної кондиції, то цїна може бути підвисшена з 4.90 К. на 4.40 К. До II. кляси зачисляєть ся молоді безроги, добре витучені, почавши від 71 кґ. до 100 кґ. Цїна тих безрог виносить 4.60 К. До ІІІ кляси зачисляєть ся молоді мясні безроги від 41 до 70 кґ., як рівнож инші лихо вигодовані без огляду на вагу, то зн. о скільки безрога є худа, то хочби важила більше як 70, а навіть 100 кґ може бути зачислена лиш до III кляси. Для облегшеня обчислюваня цїн і орієнтованя ся видала Воєнна Централа торговельна в Кракові "табелю", затверджену через ц. к. Гал. Заведенє обороту худобою, яку на жаданє за зворотом коштів висилає.
Цїни меду. Центральна комісія для провірки цїн у Відни установила слїдуючі цїни пчільного меду за 1 кґ.: з центрифуґи для продуцентів 8 К., для торговцїв супроти консументів 10 К., за душений 5 К. 50 сот., зглядно 6 К. 50 сот., в плястрах 4 К, зглядно 5 К. 