Про стрілецький святий вечір у Відни пишуть нам:

Ще кілька тижднїв перед різдвяними святами почали ся приготованя, щоби заходом і коштом Української Боєвої Управи і "Українського Жіночого Комітету помочи раненим жовнїрам у Віднї" прилагодити і вислати Українським Сїчовим Стрільцям святочні дарунки і уладити святий вечір для Укр. Сїч. Стрільцїв, що перебувають у Відни. Приготовані дарунки вислано зелїзницею дня 2. сїчня с. р. На святий вечір уладжений 6. сїчня для Стрільцїв і слїпих жовнїрів-Українцїв явили ся представники Загальної Української Ради, Укр. Боєвої Управи, українського буковинського парляментарного клюбу посольського і Українського Жіночого Комітету. Ми бачили між присутними пп. послів: М. Василька, Трильовського, Сїнгалевича, Семаку, Лукашевича, та о. Жука, сотника Івана Коссака і четаря Дмитра Катамая, команданта збірної станиці У. С. С у Віднї. Панї з "Жіночого Комітету" заняли ся приготованєм і поданєм вечері, підчас котрої виголошено ряд промов. Перший промовив п. сотник Ів. Коссак. Він порівнав торічні свята стрілецькі із сьогорічними та підчеркнув ту велику переміну в настрою Стрілецтва, що відбула ся через той час. По сїй патріотичній промові відспівали зібрані наш имн "Ще не вмерла Україна". Посол Трильовський, голова Укр. Боєвої Управи, піднїс значінє Стрілецтва для нашої національної справи та згадав про труди Стрільцїв серед тяжких обставин півторарічної війни і двох зимових кампанїй. — Іменем присутних Стрільцїв подякував підхорунжий Микола Опока Укр. Боєвій Управі та Укр. Жіночому Комітетови за їх стараня та опіку над Укр. Сїч. Стрільцями. Промо вець підчеркнув, що Укр. Сїч. Стрільцї продовжають воєнні традиції українського народу, та що вони творять оружну силу в боротьбі за державну самостійність України і є одним з найважнїйших чинників в тій боротьбі. Пос. Семака висказав привіт Укр. Сїч. Стрільцям від українського буковинського клюбу посольського. Крім того промовляли ще і вносили тоасти: пп. Темницький, Трильовський, Іван Коссак, Гриневецький і підхорунжий У. С. С. Федь Бобків. По вечері наступила роздача дарунків присутним Стрільцям та коротка весела забава. 