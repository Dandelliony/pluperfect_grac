Розчарованє.

Відень, 10 лютого 1916.
Говорити тільки про неослявізм чи панслявізм всяких учасників недавних русофільських "собраній" булоб несправедливо, нераз аж до сьмішности несправедливо, маючи на думці таких руссофільських політиків як Ґренджола чи Головка... Під руссофільський прапор гуртували ся в останних часах в Галичинї ті селянські елєменти, які, йдучи за курсом полїтики подільських "зємян", не менше радо любували ся в рублях як в давнїйших пятках за голос, а дальше цїлі ряди селян, заманені русофільськими надїями на білого царя, що мовляв визволить їх з польсько-жидівської неволі. На ту демаґоґічну нуту були переважно й настроєні всї летючки російські, прибираючі особливо яркий характер в редакції Ґеровських...
Та ось прийшла російська інвазія на Галичину і русофільські провідники, а поміж яких дехто й дїйсно вірив про тзв. визвольну місію Росією, побачили незабаром, що вони впали жертвою власного самодурства. У Галичинї уряд російський швидко повернув у бік від руссофільських крикунів та опер ся на пп. Ґрабських та польських руссофілах консервативного автораменту, доводячи до розпуки компанїю Дудикевича.
Полєміка між "Львовскимъ Военнымъ Словомъ" і "Прикарпатскою Русю", яка перенесла ся була відтак до чорносотенного "Кіева" ще всїм у тямцї, щоб близше її нагадувати. Та поки остаточно вияснили ся відносини між урядом і "визволеними" руссофілами, російські полки мусїли уступити, а за ними поплила до Росії цїла филя русофільських збігцїв. Читаючи про їх гірку долю в Росії, приходить ся мимоволї подумати, що є немезіс, яка карає відступників і перевертнів.
Ось у тім самі і "Кіев-і", де Дудикевичівцї закидали колись російським штабовцям "мазепинство" озвав ся в ч. з 21. сїчня "нїкій" Галичанин себто хтось з галицьких москвофілів з тяжкими докорами на адресу російських "освободителїв". Йому приходить ся прямо заздрим оком глядїти на долю Поляків у прирівнаню до положеня "галицько-русских" збігцїв. На них дивлять ся у Росії як "на жебраків та дають те відчувати на кождім кроцї". "Російська суспільність не любить Галичан", бо вони "русскими" віддаленими від Росії а в додатку убогими. Инша справа з Поляками, вони — як впевнює "Галичанин" — сидять на трех стільцях, не хочуть природної Польщі тільки з західною Україною й Галичиною; через те й трактуєть ся їх чемно. Для них мав російський скарб державний мілїони, а для Галичан сотики, але й ізза них не може заспокоїтись російська публїцистика. "Припустїм — нарікає автор сеї жалоби, що походить чи не з під руки "самого" Дудикевича — що були деякі неточности в грошевих рахунках, алеж се сотикові справи в порівнаню з так широкою полїтикою". По сїм апели до російських кругів, щоб були більше вирозумілі для д-ра Дудикевича і тов., які отсе нагрівають руки фондами призначеними для галицьких збігцїв-селян закватированнх до Ростова над Доном, слїдують незвичайно замітні русофільські падьканя:
"Ми не манили себе, що Росіяни нас люблять, але сього не припускали нїколи, щоб ми в полїтицї займали останнє місце між всїми славянськими, а навіть неславянськими народами та щоб ми стояли навіть позаду за Поляками". За сим іде вже погроза: "Коли воно так, то ми швидко скажемо за галицькою пословицею: "Коли моє не в лад, то я з своїм назад!" Найменший товчок і цїла наша Русь поспішить у сторону ворогів, в сторону "мазепинцїв" і Поляків та потоне в унїї, в католицизмі і в ненависти до Росії". Те, що москвофіли вщіплювали в Галичинї через десятилїтя, "знівечили пани-Росіяни своїм недбальством за кілька місяцїв!"
Галичанин підчеркує комплетну дезорґанїзацію і розбитє русофільського табору: "Одних вивезено, другими заповнено вязницї, а хто спас ся перед шибеницею і арештом, той утїк до Росії та трафив знов як до ворожого краю".
І на русофілів приходить каятє, та вже запізно. Всеж таки доля їх повинна бути відстрашаючим memento для всїх Славян, хто з них надїєть ся на якусь поміч Росії. Для Росії добрі всякі русофільські елєменти тільки поза її границями, добрі у сусїдних державах, коли тими юрґельтниками можна — sit venia verbo — як насїкомими запоганити сусїдови кожух, і на тім кінчить ся вся любов Росії до Славян, а в першій лїнїї до галицьких "русских", котрі так покутують тепер, за росийський юдин гріш.
яв. 