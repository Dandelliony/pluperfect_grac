Доля вивезеного. — Одна з болячок селянства.

Доля вивезеного.
П. Мирослав Капій пише нам: Я одержав лист від мого батька Дмитра Капія, дир. школи в с. Іванівцї пов. Теребовля, котрого Росіяни вивезли на Сибір — перший лист за два роки — і передаю Вам з нього виривки, які може інтересні будуть і для инших людий — особливо, що згадуєть ся в них про инших засланцїв. Лист прийшов через Komitet polski в Стокгольмі, а датований 4. вересня 1916.
"Мене арештували ще 7-го грудня 1915 р. разом з Кавецьким (польський парох з Іванівки), і Шатарським з двора (управитель дібр пр.) перевезли до Хоросткова, потім до Підволочиск, де висидїли ми 5 недїль в тюрмі, потім завезли до Київа. Там сидїв я в "Українскім Комітетї" близько 2 місяцї — і тут було менї найлучше. Потім повезли мене через Полтаву, Харків, Курск, Орел, Тулу, Самару над Волгою, Челябінск, Урас, Омск, Красноберск в Іркутск. Звідси пігнали вже пішком 36 верств до одного села, там "конвой" салдатський віддав нас в руки полїції сїльської, а звідси ще везли нас село від села через 9 днїв аж до Верхоленска і віддали в руки "ісправника". Той призначив мене в село Тутуру, ще 104 верстов дальше на північ, так, що я ще 3 дни їхав на телїґах двоколесних на місце призначеня. Тут застав я одного правника з Ладичина — називаєть ся Дїдух — і наймили ми собі хату, та варимо собі самі їсти, бо тут харчу не можна найти. Я то все писав Тобі в попереднім листї, але повторяю тут для того, бо може перший лист не дійшов. Тут недалеко від мене, бо о 100 верств є заслана п. Мушинська з Іванївки (властителька дібр). Вона часто пише до мене. Кавецького (польський парох з Іванівки) засудили на 15 лїт каторги, він був перед судом, а нас т. є мене і Шатарського, нїхто не судив і нїхто не сказав нам, за що нас забрали, а лиш вивезли Шатарського в Казаньску ґуб., а мене і п. Мушинську на Сибір, і тут віддали нас під догляд місцевої полїції. Той догляд полїційний виглядає так: Що тижня раз приходить в хату стражник полїцейський і дивить ся, чи є дома "Австріяк", а поза тим вільно ходити, куда хто хоче, лиш, щоби не виходив до другої "волости". На се треба позволенє "урядника" полїцейського, котрий тут мешкає.
Сибір почавши від Урала — се самий гористий край, порослий всюди сосновим лїсом. Села знаходять ся по долинах над ріками, хати всї деревляні. Міст тут нема, крім тих, що при зелїзницї, як: Омск, Томск, Красноярск, Іркутск.
Звідси вже недалеко до озера Байкал, бо всего 80 верств. Лежить воно за горами на схід від села Тутури. Клїмат тут в лїтї дуже горячий, доходить в липни до 40о R. Ночи дуже ясні, можна читати ґазету в ночі, але лиш через 3 місяцї: червень, липень, серпень. Тепер вже похолоднїло. Я був підпав "малярії" через зміну клїмату. Тепер я вже здоров, але за те дуже менї сумно, нема до кого і слова промовити, бо мій товариш все поза домом на роботї: перше косив, а тепер жне. Маємо ґазету "Сибирь", котра виходить в Іркутску, але в нїй крім "телєґрам", самі вісти із Сибірі."
Адрес мого батька; Сибирь, Иркутская ґуб., Верхоленскій Уѣзд, почта Жигалово, село Тутура — получить: Дмитрій Капій — австр. подданый. Одна з болячок селянства.
Нам пишуть: В справі запечатаних жорен внесла філїя товариства "Сїльський Господар" в Раві руській таке письмо до свого Ц. Староства:
"Видане на основі рескрипту ц. к. Мінїстерстра для справ внутрішних з дня 29/9 1916 ч. 51530 і рескрипту ц. к. Намісництва з 5. жовтня 1916 ч. 2283 заряджене опечатаня жорен, кривдить дуже наше селянське населенє а головно найбіднїйшу верству наших хлїборобів і зовсїм не осягає наміреної ціли, якою є найбільша ощадність зерна і муки.
"Повіт наш має дуже мало млинів і тому треба не лиш їхати до млина кілька або і кільканайцять кільометрів, але і ждати треба в млинї нераз два або і три дни або і більше.
По причинї війни коний в наших селах не богато, а при тім майже що днини уживають тих коний війскові або цивільні власти, ба і більші рільничі одиницї, і то не лиш до конечного обробленя рілї, але і до перевозу каміня, дерева, продуктів рільничих і при всяких других, безчисленних нагодах.
"Здібні до працї мужчини є в службі війсковій, а дома остали калїки, старцї, жінки та малолїтні дїти, котрим уже і так дуже тяжко приходить виповняти всї ставлені до них домаганя. Тому, як також з огляду на велику дорожнечу і брак теплого убору і чобіт, мусить ся за всяку фірманку платити надзвичайно високі цїни. За млин треба заплатити, а ходженє по картку до уряду громадського і потвердженє до етапної, зглядно районової команду вимагає також дуже богато дорогого часу і з огляду на пору року і брак теплої одїжи получене з великими трудами і наражєнем здоровля.
"Жінка, на котрої плечі впав тепер тягар веденя цїлої господарки, і так вже знеможена цілолїтною працею на своїй і чужих рілях, мусить, виходячи з дому, полишити когось при дїтях і своїм господарстві, або когось за карткою і до млина послати, що знов вимагає оплати і то доброї оплати.
"А що бідний не лиш мало має зерна, але і не богато має гроший, то знов мусить біднїйша селянка найменше який тиждень робити у богатшого сусїда, щоби здобути гроші на всї з мливом получені видатки. За сей час її власна господарка ще більше підпадає і нидїє, а тим самим упадає і меншає загальний добробут краю.
"Притім всїм для загалу меленє в млинї приносить більше шкоди як пожитку, бо коли муку змелену на жорнах вибере ся аж до найменшої дрібочки і споживає разом з отрубами, то знов (і се є може найбільша втрата) при меленю в млинї часть згубить ся в дорозї, де що муки остане на камени, часть украдуть а де що розсиплеть ся, а коли ще відкинемо ґрис, то ледви які дві части зерна піде людям на поживу, а що найменше трета часть пропаде без користи для рільника, котрий так тяжко рік цїлий на се зерно працював.
"І за се мусить ще хлїбороб платити грубі гроші за фіру і тратить час і здоровлє на ходженє за картками на їзду до млина.
"Богатші селяни, котрі вправдї мають свої конї і не мусять платити за фірманку, через опечатанє жорен приневолені також і всякий послїд возити до млина, через що годївля безрог стає дорозшою і тяжшою, а селянин волить продати безрогу за безцїнь як тратити час і гроші на меленє послїду в млинї.
"Тих обставин, видко, не знали міродатні власти, котрі видали зарядженє опечатаня жорен, і тому предкладаємо іменем селян нашого повіту ц. к. Староству отсе предложенє і просимо подбати, щоби видане зарядженє опечатаня жарен було зовсїм усунене або відповідно змінене.
"До внесеня cего поданя спонукала нас ся обставина, що вже тепер деякі ц. к. Староства заряджене опечатанє жорен завісили, зглядно його в дечім змінило.
"І так читаємо в польській часописи "Pjast" ч. 47 з дня 19. падолиста б. р., що ц. к. староста в Тарнові на представленє депутації селянської дозволив покищо ще через 14 днїв оставити в руху всї жорна і домові млинки, а ц. к. старости в Бжеску і Тарнобжеґу з'орґанїзували по селах централї до меленя жорнами, котрі уряджено в сей спосіб, що на кождих десять найблизших господарів оставлено одні жорна, на котрих сих десять сусїдів має право молоти під доглядом окремо на се установленого громадського наглядача.
"Правда, що і меленє в чужій хатї получене з невигодою і утяжливе, але не коштує воно вже так дорого і нема з ним такого великого клопоту як з млином і тому вже з сеї зміни буде мати село велику користь.
"В тій самій часописи читаємо також, що на представленє депутації польських людових послів заявив мінїстер для Галичини Ексц. Бобжинський, що доложить всїх заходів, щоби зарядженє опечатаня жорен було знесене та що має надїю, що вже в коротцї опечатані жорна повернуть назад на свої місця.
"Коли заряджено мобілїзацію, наш селянин приняв її зі спокоєм; заказ меленя на жорнах приняв нарід смутком і тому з огляду на се, що вже зміна виданого зарядженя може нарід успокоїти і охоронити селян перед непотрібними, а для загалу не лиш безкорисними, а противно шкідливими видатками і трудами, просимо іменем наших членів і цїлого хлїборобського населеня тутешного повіту о предложенє отсего письма ц. к. Намісництву, зглядно Високому ц. к. Мінїстерству для справ внутрішних з внеском на зарядженє конечних змін в рескриптї про опечатанє жорен, а покищо просимо — дозволити на меленє збіжа на жорнах під надзором уряду громадського і поручити начальникам громад, щоби на кождих десять нумерів видали одні добрі жорна і визначили наглядачів до меленя збіжа на жорнах".
Такий зміст внесеного до староства представленя.
Як з письма сього бачимо, селяни з західної Галичини дуже скоро і якось добре поворожили з жорнами, а наші баби по селах плачуть, бо нема жорен то і нема чим ложки страви забіляти, а далї і кусника хлїба не стане.
Щоби сему зарадити, равська філія Товариства "Сільський Господар" внесла вже письмо до ц. к. староства, а тепер треба ще, щоби всї уряди громадські, всї кружки Товариства "Сїльський Господар" і всї инші філії того Товариства таксамо застукали до своїх ц. к. староств.
Рівночасно треба про внесенє поданя повідомити також Головний Видїл Товариства "Сїльський Господар" у Львові (вул. Зіморовича ч. 20) і нашу Народну Канцелярію у Львові (ринок ч. 10). Сею дорогою і наші посли і наше Головне Товариство рільниче будуть могти на основі документів і фактів віднестись до висших властий і подбати про се, щоби те кривдяче наших селян зарядженє було знесене або хоч так поправлене, щрби воно місто шкоди принесло нам і всїй державі правдиву користь.
Також добре би було такі самі поданя вносити і до Видїлів повітових з прошенєм о поміч, а Уряди громадські і кружки Товариства "Сїльський Господар" повинні в своїх поданях подати відразу також, кілько жорен, числячи по 10 господарів на одні жорна, і в котрого господаря — виписати точно його імя, назвиско і нумер дому — треба би в селї лишити. Так все піде скорше.
В. Сїдельник.   