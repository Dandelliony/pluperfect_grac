◦ ◦ ◦ ◦ ◦ ◦ ◦ ◦ ◦ ◦

Польський і жидівський мінїстри в Радї народних міністрів.
ЛЬВІВ, 19. цвітня 1918. Як доносить Українська Телєґрафічна Аґенція, на засїданю Малої Ради 9. с. м. вислухано повідомленє голови Ради мінїстрів Голубовича, який предкладає Радї затвердити двох нових мінїстрів: мінїстра жидівських справ Ляцького (псевдонїм Бертольдї) і мінїстра польських справ Міцкевича. Сих кандидатів Рада затвердила.
Про орґанїзацію польського мінїстерства доносять з Київа: На чолї мінїстерства, яке затрудняє кількадесять урядників, стоїть Мечислав Міцкевич, адвокат. Віцемінїстром є В. Рудницький, також адвокат. Видїлом просвіти управляє Ст. Калиновський, фізик з Варшави. Видїлом промислу і торговлї кермує відомий економіст З. Пєткевич. Більшість належить до соціялїстичної лївицї і ґравітує до П. П. С. або до кадетів. Останними часами утворила ся при польськім мінїстерстві Польська Рада, зложена з делєґатів всїх польських сторонництв. В маю має бути скликаний великий зїзд Поляків до Київа.
Нїмецькій проєкт фінансової і земельної реформи на Українї?
ЛЬВІВ, 19. цвітня 1918. Як доносить краківський "Czas", до Київа прибув відомий нїмецький спеціялїст в справах валюти дир. Мельхіор і предложив українському правительству проєкт фінансової і земельної реформи.
Сей проєкт виходить в того, що на Україні є досить срібла й золота, яке в формі срібних і золотих гроший знаходить ся сховане у селян. Щоби се срібло й золото дістати від селян до державної каси, до сього повинна послужити земельна реформа. Ся реформа полягала би на тім, щоб держава, оставляючи великим власникам 2-3 тисячі десятин землї і звязані з земельною продукцією фабрики, як цукроварнї, всю надвишку великої земельної власности проголосила за викупом власністю держави і розпарцелювала між селян, які мали би платити за землю срібними і золотими грішми. Таким чином держава прийшла би в посїданє золота і срібла й утворила би основу для орґанїзації монетних відносин.
Подаючи сю відомість з покликанєм жерела, завважимо, що в такій формі висше поданий проєкт являєть ся для українських відносин реакційною утопією. Утопією, — бо він є нездїйснимий реакційною, бо консервує велику земельну власність. Справа викупу і способу роздїлу землї між селянство може бути дискутована. Але що в українських відносинах велика земельна власність мусить зникнути, се невідклично рішене.
Війна з Італїєю.
ВІДЕНЬ, 18. цвітня (ТКБ). Урядово: Між озером Ґарда і Піявою значна гарматна дїяльність і оживлена дїяльність летунів.
Україна і Туреччина.
Розмова з членом українського посольства в Царгородї.
ЛЬВІВ, 19. цвітня 1918. Один з членїв редакції віденської "Reichspost" мав розмову з п. Вовченком, секретарем українського посольства в Царгородї, яке на днях переїздило через Відень.
П. Вовченко вказав на гарні сусїдські взаємини між Україною і Туреччиною Чорноморська фльота, яка до недавна оставала під большевицьким впливом, тепер перейшла до України. Незадовго будуть уладжені дипломатичні зносини між Київом і Царгородом дорогою через Чорне Море. П. Вовченко висловив надїю, що турецьке і українське правительство порозумієсть ся в справі свобідного проїзду через Дарданелї. Перська справа не входить в сферу українських інтересів. Обі держави не мають нїяких противенств між собою — та будуть жити з собою в приязних зносинах. 