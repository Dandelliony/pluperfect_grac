Воєнні сили Европи.

Війскові й полїтичні сфери Відня дуже живо займають ся зброєнями европейських держав, хоч з усїх сторін надходять і постійно повторюють ся запевненя о мирних тенденциях. Те саме дїєть ся також в столицях наших держав. Ґенеральні штаби докладно обчислюють сили свого й чужого війска, при чому загальний білянс узгляднює дві ґрупи держав, а саме ґрупу потрійного порозуміня і ґрупу потрійного союза. Подібне обчисленє зробив недавно ґенерал австро-угорської армії бар. Мінарелї Фіцджералд і оголосив його в одній з німецьких ґазет.
Обчислюючи воєнні сили потрійного порозуміня, ґенерал Мінарелї Фіцджералд підносить, що Росия на випадок европейської війни могла би виставити 27 корпусів европейських, а крім того хиба корпус з Кавказу. Разом з пограничною сторожею її сили виносили би більше менше 972 батальони, 636 ескадронів і що найменше 3.578 гармат. Се є сили лише першої лїнїї.
Оцінюючи воєнні сили Франциї на випадок європейського конфлїкту треба мати на увазї, що ся держава має в Мароко крім місцевого війска в силї 43.000 ще 28.000 французько-африканських жовнїрів і 6.000 французьких. Не є виключеним, що на випадок загально европейської війни, могло би вибухнути повстанє в Мароко, яке не дало би Франциї можности вислати се війско з Африки до Европи. Одначе як би Франция могла забрати з Марока місцеві віддїли, 19 корпус з Альжиру і ще один корпус ріжних африканських формаций, то се дало би 60 батальонів, 50 ескадронів і значну артилєрию. В такім випадку Франция виставила би в Европі 93 корпуси, зложені з 656 батальонів, 370 ескадронів і 2.832 гармати. Се теж була би лише перша лїнїя.
Анґлїя, трета держава потрійного порозуміня, на основі договору з 1908 року може брати участь також у війні сухопутній по сторонї своїх союзників. До сеї ціли служить специяльний віддїл в силї 74 батальонів, 51 ескадронів і 414 гармат. Є се перша лїнїя, яка обіймає 160.000 жовнїрів.
Перейдїмо до держав потрійного союзу.
Нїмеччина має найсильнїйше війско, одначе мусить числити ся з війною на два фронти. За те вина має велику перевагу над Росиєю що до справности своєї війскової орґанїзациї й евентуальної мобілїзациї. Разом беручи має Нїмеччина 669 баталїонів, 440 ескадронів і 3.906 гармат.
Італїя має значну частину війска увязненим у Триполїсї; там в минулім році було 77 баталїонів, 10 ескадронів і 240 гармат. Одначе незабаром має бути орґанїзоване для Триполїсу окреме кольонїяльне війско і тодї Італїя зможе ужити в Европі всї свої сили. В такім випадку вона виставить 391 баталїонів, 147 ескадронів і 1432 гармати першої лїнїї.
Австро-Угорщина перевела орґанїзацию обоїх краєвих оборон і тому як угорські гонведи, так і австрийська краєва оборона належать до першої лїнїї, яка таким чином складаєть ся в трох частин: спільної армії, австрийської краєвої оборони й гонведів. Ся лїнїя дає 685 баталїонів, 367 ескадронів і 3.624 гармати.
З огляду на наведені дані обі ґрупи европейських держав розпоряджають такими силами:
           Баталїони — ескадрони — гармати
Росия             972 — 646 — 3.578
Франция         656 — 370 — 2.832
Анґлїя              74 — 51 — 414
Потрійне пор. 1.702 — 1.057 — 6.824
Нїмеччина        669 — 440 — 3.906
Італїя                  391 — 147 — 1.432
Австро-Угорщ.  685 — 367 — 3.624
Потрійний союз 1.745 — 954 — 8.962 