◦ ◦ ◦ ◦ ◦ ◦ ◦ ◦ ◦ ◦

† Д-р Евген Олесницький провідник Галицької України, посол до Державної Ради, бувший член редакції "Дїла", помер нинї, в пятницю, 26 жовтня 1917, в 12. год. 15 мін. в ночи, в Відни, проживши 57 лїт. Похоронний обряд у Відни буде в недїлю, 28. жовтня 1917, в 2. год. по пол. Похорон в Стрию ві второк, 30. жовтня 1917. В. Й. П.
Смерть посла д-ра Евгена Олесницького. Перед кількома днями наспіла з Відня відомість, що в станї посла д-ра Евгена Олесницького наступило таке грізне погіршенє, що можна сподївати ся катастрофи. Сеї відомости ми не містили, надїючи ся, що сильний орґанїзм пацієнта й сим разом ще переможе крізу, й не хотячи, щоби він, прийшовши до здоровля, прочитав про свій стан таку алярмуючу відомість, яка — знаємо се з досвіду — прикро його вразила-би. Та замість полїпшеня наступило таке погіршенє, що на телєґрафічне завізванє виїхав до недужого дир. д-р Стефан Федак. А нинї по пол. одержали ми від дир. д-ра Стефана Федака телєґраму про смерть посла д-ра Евгена Олесницького. Нинї дїлимо ся сею сумною вісткою з українським громадянством. Про житє й заслуги Великого Покійника напишемо завтра.
Жалібне засїданє Видїлу Наук. Товариства ім. Шевченка з приводу смерти дїйсного члена Тов-а посла д-ра Евгена Олесницького буде в суботу, 27. с. м., в 6. год. веч. в канцелярії Товариства.
Жалібне засїданє Головного Видїлу Товариства "Просвіта" по причинї смерти посла д-ра Евгена Олесницького відбудеть ся в суботу д. 27. с. м. о год. 5 вечером.
Третий заступник правительственного комісаря у Львові. Наслїдком збільшеної дїяльности управи міста Львова маґістрат віднїс ся до намісництва з внесенєм, щоби заіменовано третого заступника комісаря, яким має стати д-р Хлямтач.
Ординаріятським камісаром для середних шкіл і учительських семинарій у Львові іменований о. канонїк д-р Іван Бартошевський, професор львівського унїверситету.
Справа Вол. Степанківського. Як доносить "Народна Воля", на засїданю президій українських фракцій Малої Ради 11. н. ст. жовтня представник фракції українських соціялїстів-революціонерів внїс запитанє до Ґенерального Секретаріяту про справу арештованого в Петроградї українського журналїста В. Степанківського. Голова Ґенерального Секретаріяту заявив, що зроблені заходи для виясненя дальшої судьби арештованого.
Особливі порядки панують у вуглевім віддїлї для підприємств Центр. Міського Бюра карт спожитя. Хоч віддїл має бути створений для сторін до 11. год. рано, то 26. с. м. вхід вже перед 11. год. був замкнений. Представника нашого видавництва пустив хлопець, що правда, иншими дверми, але урядуюча панна, почувши українську мову, розкричала ся на хлопця за те, що отворив двері. Української мови в сїм віддїлї, як і в инших віддїлах Бюра, не хотять разуміти. Урядуюча панна в сїм віддїлї розмовляє з стороною, напакувавши рот другим снїданєм. Пера анї олівця для виповненя формуляра в віддїлї — мабуть тільки для української сторони — нема. Урядуюча панна, почувши, що приходить ся в справі вугля для редакції "Дїла", зі здивованєм питає: "A czy to jest biuro?" А для Біблїотеки Наук. Тов-а ім. Шевченка вона просто не дала формуляра, рішивши очевидно, що "to nie jest biuro" та що туди вуголь не належить ся. 