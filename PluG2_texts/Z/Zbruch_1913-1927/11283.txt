Знесенє листів "poste restante". – Столїтна наймичка. – Точне означенє часу.

Знесенє листів "poste restante". Межинародний почтовий союз в Парижі, Штокгольмі і Берлїнї постарав ся о се, що в тих містах перестали видавати нелїтним особам листи "poste restante" тому, що тими листами ширить ся неморальність. В слїд за сим предложить петербурский почтовий уряд знести всї листи "poste restante" з місцевими адресами, а задержати лише кореспонденцию, яка приходить з инших міст для переїздних. Ся ухвала певно перейде. Віденьскі дневники доносять, що сею справою займають ся також і в Австриї.
Столїтна наймичка. З Відня доносять: В однім з міщаньских домів Відня опроведено дуже торжественно сотні уродини Анни Стяснової, яка в сїм домі була занята як наймичка через 66 лїт, а нинї жиє там на ласкавім хлїбі. В торжестві взяв участь місцевий парох, радні з дїльницї і представники товариства слуг.
Точне означенє часу. Хосенні вислїди, які одержано з даваня північного і полудневого знака аж до віддаленя 2.800 кільом. з вежі Айфля лри помочи іскрового телєґрафу, склонили бюро до міреня довжини (bureau des longitudes) в Парижі предложити французкому правительству, щоби оно скликало до Парижа межинародну конференцию в справі точного означеня часу на кождій точцї земскої кулї. За старанєм правительства відбула ся конференция від 15. до 23. жовтня 1912. p., а хоч єї ухвали не мають ще виконуючої сили, однак нема сумнїву, що їх приймуть правительства держав і переведуть їх в себе небавком, може ще і cего року. З деяких стаций (в Нїмеччинї, Норддайх-Вільгельмсгавен і Тіснґтав, в части нїмецкого Китаю) будуть давати знаки що найменше по два рази денно, в означених годинах після часу Ґрінїча так, що на кождій точцї земскої кулї, не виключаючи і океанів, можна буде бачити, яка є година в Ґрінїчі. Для порозуміня обсерваторий, які мають окремі а відповідні до сеї цїли прилади, можна справляти похибки знаків часу до половини, а навіть одної четвертої частини секунди. Астрономічні обсерваториї будуть від часу до часу порівнувати час на своїх годинниках з часом Ґрінїча, а виказані похибки будуть справляти додатково: окремий уряд виміру часу, який мав повстати в тій цїли в Парижі і осередне бюро межинародного поміру землї в Почдамі. В сей спосіб будуть додатково мати потрібні дати сї місця, які з природи своїх дїяльностий потребують вельми точного означеня часу (пр. сейсмольоґічні обсерваториї, або обсерваториї землетрясеня). При помочи такого уладженя буде можна бачити на кождім місци земскої кулї як найточнїйше, який є час в відповідній хвилї в Ґрінїчи, а знаючи також точно місцевий час, буде можна дуже точно означити ґеоґрафічну довжину якої небудь точки, що має велике значінє для плавби і наукових дослїдів в подорожі. Заразом відпаде потреба означуваня часу від астрономічних і ґеодетичних обсерваторий, які потребують дуже точних вістий про час, що вийде в хосен їх праць. Також треба надїяти ся, що по заведеню сего загального означуваня часу, будуть з него хіснувати не лише наукові і помірові заведеня, але також і инші, як зелїзницї і міста, які також потребують точного означеня часу. 