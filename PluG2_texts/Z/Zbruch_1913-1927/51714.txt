◦ ◦ ◦ ◦ ◦ ◦ ◦ ◦ ◦ ◦

З нагоди визволеня Галичини зпід російського ярма уладжують ученицї народної школи СС. Василянок у Львові в інститутській салї при вул. Потоцького ч. 95. в недїлю, дня 21. мая 1916 р. "свято свободи". Початок о годинї 6. вечером. Добровільні датки на убогу дїтвору першої української школи у Володимирі волинськім.
Відзначенє. П. Галя Пясецька, дочка о. Льва Пясецького, пароха в Реклинци пов. Жовківського, одержала в признаню особливих заслуг в услугах війсково санїтарних в часї війни почесний медаль з бронзу Червоного Хреста з воєнною декорацією.
Бувший француський мінїстер війни ґен. Ґалієні перебув щасливо операцію желези "простата".
Шолем Алехем, жидівський поет, помер 13. с. м. в Ню Йорку.
Великі поклади золота, срібла й міди відкрито в Соянських торах між Сибірю й Монґолїєю. Знайдена брила міди важить коло 4 кґ., а золота 30 ґрамів. Деякі жили містять золото, срібло й мідь. Сим відкритєм заінтересувала ся ґрупа американських капіталїстів.
Українська часопись для дїтий. Українське Педаґоґічне Товариство у Львові повідомляє, що вийшли з друку останні два числа 23 і 24 за рік 1914 ілюстрованої дїточої часописи "Дзвінок". Висилка сеї часописи буде сими днями. Кождий з бувших пренумераторів сеї часописи, коли зложив цїлорічну пренумерату 6 кор. за рік 1913/14 одержить сї числа даром, як лише подасть Товариству переписною почтовою карткою теперішню свою адресу. Тих пренумераторів, котрі залягають з передплатою, просить УПТ. о ласкаве скоре надїсланє гроший, а опісля сейчас отримають часопись. На видавництво сеї одинокої української дїточої часописи видає Товариство значні суми, річно понад 6000 кор., помимо сего у нашої суспільности ся часопись не зазнавала належитого попертя, бо скількість пренумераторів була мінїмальна, а з сих, що передплачували сю часопись, більшість мимо кількаразових упімнень залеглих пренумерат до сего часу не вирівняла, чим приспорили Товариству і видавництву не малі фінансові клопоти, з якими Товариство лише з вини пренумераторів бороти ся мусить. УПТ. сподїє ся, що всї бувші пренумератори часописи "Дзвінок" залягаючі передплати чимскорше вирівняють і тим способом причинять ся до можности дальше видавати сю часопись. Хто бажавби часопись "Дзвінок" передплачувати на рік 1916/17, зволить ласкаво повідомити Товариство, бо від скількости зголошених пренумераторів залежати буде, чи Товариство буде в можности дальше сю часопись видавати. Перше число "Дзвінка" вийшло би дня 1. вересня 1916 р., а з огляду на теперішню дорожнечу друку і паперу річна передплата мусить виносити 10 кор.
Концерт учениць шкіл У. П. Т. (учит. дїв. семинарії і видїлової школи) відбув ся вчера в битком заповненій салї Народного Дому. Концерт розпочав ся промовою учениці IV. року сем. п. М. Стециківни, яка виголосила її гарно і з огнем та зробила гарне вражінє на присутних. Рівнож гарно випали деклямації, а особливо найменша з декляматорок, учениця IV. кл. школи вправ, п. Коренцївна своєю сміливістю та вдатною модуляцією голосу заслужила собі на оплески присутних П. С. Калагурівна віддала зовсїм поправно "Сон" Т. Шевченка та виявила також не малий хист декляматорський. З вокальної части найгарнїйше випав хор учениць вид. школи. Піснї були легкі, відповідні до спроможности учениць тож і зробили миле вражінє. Хори учениць семинарії мали далеко тяжшу задачу до сповненя, однак дали їй раду і вийшли гарно. Булиб однак зискали далеко більше, колиб були вставили у свою програму річи лекші і більше мельодійні. Цїлість робила гарне вражінє. 