◦ ◦ ◦ ◦ ◦ ◦ ◦ ◦ ◦ ◦

Де тепер Центральна Рада?   ЛЬВІВ, 13 мая 1918. Одеський "Южный Рабочій" з 10. с. м. доносить:   В Київі одержано звістки, що часть членів Центральної Ради дістала ся в Уманщину і там відбуває засїданя. Говорять, що Рада мала видати пятий унїверсал, який зносить гетьманство на Українї.   Аґітація Ради — як говорять ті самі вісти — має успіх серед селян. З богатьох місцевостий приходять відомости про кріваві самосуди над членами "з'їзду хлїборобів", які брали участь в проголошеню гетьманства на Українї. Збільшили ся також випадки конфлїктів між богатими й біднїйшими селянами.   Бувший президент мінїстрів Голубович виїхав 7. мая до Берлїна, де подасть нїмецькому правительству докладне звідомленє про переворот на Українї. Кажуть, що Голубович має поробити у нїмецького правительства заходи в цїли приверненя Центральної Ради, доповненої цензовими елєментами.   Проф. Грушевський, потрясений подїями останних тижнїв, занедужав на сильний нервовий pозстрій.   Програма гетьманського правительства.   Розмова з українським президентом мінїстрів.   КИЇВ, 12. мая 1918. Провізоричний президент мінїстрів Лизогуб приняв на авдієнції співробітника російської ґазети "Голосъ Кіева". Серед розмови сказав між ин. отсе: Головною програмою правительства є привернути назад право приватної власности, спокій і порядок в краю. Правительство вважає себе провізоричним, яке стремить тільки до успокоєня краю і закріпленя приватної власности. По переведеню виборів заступники народу рішати-муть про будуччину краю. Україна остане самостійною. На питанє про відносини України до Росії відповів президент мінїстрів: 3 Росією ми на воєнній стопі. Попереднє правительство вислало в справі мира до Курська делєґатів, яким тепер відобрано повновласти. Між тим прибула до Київа російська мирова делєґація, з якою ведуть ся переговори в справі мира. Державною мовою лишаєть ся мова українська. Тепер ведуть ся наради над виборчим правом. Реорґанїзуєть ся автономію міст і провінцій, реформуєть ся мілїцію. На провінції з малими виїмками спокій. На випадок заворушень уповажнено старостів ужити війскової сили. Нашим найблизшим завданєм є зложити нове виборче право.   Амнестія Лєнїна.   МОСКВА, 12. мая (Петр. Аґ.) На основі загальної амнестії з 1. мая увільнено велике число полїтичних і кримінальних злочинцїв, які находили ся в тюрмах. В Петроградї увільнено бувших мінїстрів режіму Романових і Керенського, з виїмком засуджених за державну зраду і обманство. Увільнено там колишнього мінїстра війни Сухомлїнова, Пуришкевича і инших, разом до 200 осіб.   Признанє незалежности Литви Нїмеччиною.   КОВНО 11. мая. (Ткб.) Президії литовської краєвої Ради доручено 4. мая грамоту, підписану цїсарем Вільгельмом, якою признасть ся нїмецькою державою незалежність Литви. Дорученє відбуло ся в святочний спосіб шефом війскової управи Литви, який в своїй промові побажав молодій литовській державі добра і щастя. Зміст грамоти є однозвучний з відповідю, яку дав державний канцлєр литовській делєґації в Берлїнї дня 20. марта.   Бої в Тироли.   ВІДЕНЬ. 12. мая (Ткб) Урядово.   В области Пасубіо вдарив неприятель передвчера на наші охоронні війска, при чім йому вдало ся вдерти ся в наші становища на Корно. У вчерашнім протинаступі викинули ми знова Італїйцїв. На инших відтинках гірського фронту відперто італїйські стежні віддїли.   В Альбанїї місцями жива боєва дїяльність.   Змаганя на Заходї.   БЕРЛЇН, 12. мая (Вольф). Урядово: На боевищах дїяльність обмежена до місцевих операцій. На північ від Кеммель і над південним берегом Лї пішов неприятель наступом по нагальнім артилєрійськім приготованю. В многих місцях вирушив він до сильної розвідки. На північ від Кеммель ударемнили ми ворожий наступ в рукопашнім бою в наших становищах. Впрочім його наступні віддїли розбито вже в нашім огни. На західнім березї Аври розвинули ся з нашого приступу на південний захід від МаіІІу нагальні бої, в яких взяли ми над 30 полонених. Між Аврою і Оазою в многих місцях бої між стежами.   Дїло   