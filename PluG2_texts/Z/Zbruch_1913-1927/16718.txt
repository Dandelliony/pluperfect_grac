По віднайденю "Мони Лїзи". 

З слїдства веденого в Парижи виходить усе яснїйше, що Вінценцо Перуджа, який хоче уходити за патріота є таки звичайним злодїєм. Крадіж він довго плянував і роздумував де продати би образ. При ревізиї найдено три записники, яких зміст перекладено з італїйського. Перший з сих записників містить на одинайцятьох сторінках адреси італїйських антикварів в Римі, Неаполи і Фльоренциї. В списї є також антиквар Чері, до якого звернув ся був Перуджа. В другій нотатці є назви й адреси нїмецьких антикварів і любителїв творів красних штук з Берлїна і Гамбурґа. В третім зошитї списав собі Перуджа адреси американських мілїонерів, між ними Рокфелєра, Карнеґія і Морґана. Стверджено, що Перуджа зібрав сї адреси ще в грудни 1910 року, отже на довго перед доконанєм крадежи. Сї записки поробив собі Перуджа, коли був занятий в Люврі в сали "Сareе" яко скляр і там, як сам зізнав, оскливав образ. Підчас доконаня крадежи "Джоконди" мешкав разом з Перуджою робітник Ґаетано Джіронді в кімнатці в однім малім париськім готели. Тепер зізнав він на полїциї в Фльоренциї, що перешукував кімнату, але нїчого підозрілого не найшов. Отже "Джоконду" мусїв передержувати Перуджа де инде. Запитаний, чи підозрівав кого иншого в крадежи, назвав Джіронді другого робітника, який також тодї був занятий в Люврі. Назву сего робітника полїция держить у великій тайнї. З слїдства доси переведеного виходить, що Перуджа инакше доконав крадежи образа, нїж зізнав се при переслуханю. 