Памяти Лесі Українки.

Дня 15. с. м. відбулось в клюбі "Родина" в Києві засїданє Українського Наукового Т-ва, присвячене памяти покійної Лесі Українки.
Відкриваючи засїданє, голова зборів проф. М. Грушевський нагадав присутним про ту тяжку втрату, яку понесло українське громадянство разом зі смертю М. В. Лисенка, М. Коцюбинського і нарешті Лесї Українки. Коли тяжко вразила нас смерть М. Лисенка і М. Коцюбинського, то ще більш тяжко відчувати нам смерть письменниці, що ще не досягла тих верхів творчости, до яких прямувала. Смерть перервала незакінчену творчість. Та й те, що зіставила після себе Л. Українка, бувши глибоко національним по формі, звязане по своїм ідеям і мотивам з сучасним людством і збудоване на ґрунті всесьвітньому — є одною з найбільш талановитих сторінок істориї нашого письменства і нашого громадського житя. Леся Українка чи не вся ще в будуччинї. Високий рівень ідей в її творах був незвичайним для загалу нашого громадянства і воно в більшости не доросло ще до неї, не зрозуміло її.
Л. Старицька-Черняхівська, приятелька покійної письменниці, знаючи її з дитинства, поділилась з присутними своїми цікавими споминами про Лесю Українку, гарно змалювавши її дитячі літа, коли письменниця ще дитиною жила вже "в хмарах фантазиї", відірвана від реального житя тяжкою недугою.
Розповівши про те родинне літературне коло Старицьких, Косачів і Лисенків, в якому зросла письменниця, Старицька-Черняхівська подала цікаві моменти з дальшого, вже письменницького житя Л. Українки, яке було постійною боротьбою між житєм і смертю. В тій боротьбі виявилась високо-благородна вдача Л. Українки, що стала понад фізичні і моральні стражданя, загартувавши міць своєї великої душі в огнїстражданя. Горіло здоровлє — зростав піднїмав ся талан. Вже на передодні смерти письменниця все цікавилась громадським житєм рідного краю, жалувала не за своїм житєм, а за тим, що зістануть ся невтїленими в слово її думи, її мрії, що з творчої душі рвались на волю, на люди.
Ів. Стешенко подав аналїзу мотивів творчости Лесї Українки. Вже з першої збірки творів письменниці "На крилах пісень" помітно два мотиви — громадський, високо патріотичний і особистих переживань. За першою збіркою пішли инші, слово набирало сили, більшої виразности, талант розвивав ся, лірична творчість досягла висших ступінїв; як громадянка Леся Українка почала співати славу, хвалу героїзму, громадські мотиви немов взяли гору. Потім почалась друга доба творчости. Громадські мотиви, виразно формуловані, піднявшись на височінь, врешті набрали характеру всесьвітних социяльно-психольоґічно-фільософських питань, які письменниця розробляє в драматичній формі. Вона пише богато творів з минулого, давного житя чужинців, зупиняючись на тих сторінках всесьвітної істориї, де національне або громадське поневоленє виливалось в траґічні форми.
А. Нїковський, в свойому рефераті — "Екзотичність сюжетів і драматизм творів Лесі Українка", зупинив ся на питаню, чому письменниця брала чужі сюжети для своїх творів, хоч сим, очевидно, ви могла сприяти популярності їх, а також дав аналізу тої методи, якою користувала ся Леся Українка, розроблюючи свої драматичні сюжети. Зазначивши, що через свою недугу Леся Українка ще з дитинства жила переважно внутрішним житєм, в сфері ідей, п. Нїковський вбачав в сьому той імпульс, що штовхнув письменницю до сьвітових, блукаючих сюжетів, де вже є готова схема і де побут, етноґрафіяві дограють меншу ролю. Нарешті зацікавленє чужим житєм має цілком природне психольоґічне поясненє. В драматизациї своїх сюжетів Леся Українка користуєть ся здебільшого методою, на перший погляд непомітних, але тим глибших ріжниць, що й призводять до боротьби, до драми. Де зовнішнє житє немов би зрівняло все і всїх, де здаєть ся вже зовсїм не має місця траґічним переживаним, там як раз і починаєть ся у Л. Українки драматизм. 