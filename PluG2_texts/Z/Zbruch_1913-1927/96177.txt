◦ ◦ ◦ ◦ ◦ ◦

Переїзд Січових Стрільців через Львів. Вчора в полудне переїхав через Львів транспорт Січових Стрільців з Луцька до табору в Ланцуті. Транспорт, який складався з 160 старшин і 380 стрільців, вів полковник Сушко. В Луцьку вже ніхто не залишився.   Розділ полотна у Львові. Під проводом віцепрезидента тов. Обірка відбулося оноді засідання комітету для розділу полотна, закупленого в "Пузаппі". На підставі інформацій з загального числа продано досі в міському склепі 30 тисяч метрів білого полотна. По відібранню тої посилки сконстатовано в кождому звоєви недостачу 3 метрів полотна, що приносить убуток кількох тисячів коронів на шкоду міста й населення. Вину поносить славний "Пузапп". По довшій дискусії порішено полишене полотно продати професіональним орґанізаціям для ровділу між найбідніщих членів.   Нові арештування. Польська жандармерія арештувала в Проскурові інжиніра Хорила Герцена, Білорусина, на службі У.Н.Р. Арештованого перевезено в Варшаву.   Навіть польські ґазети не вірять, щоби наукові виклади, які заповів Ставропіґійський Інститут, були заборонені. I так нинішна "Gazeta Poranna" подає, що перший виклад відбувся дня 9. марта. Шкода, що колєґа "Zet" не прийшов на "інавґураційний виклад", який мали не українські професори, але — комісар поліції і жовнірі з баґнетами".   Колонізація східної Галичини. В середу, 3. ц. м. відбулися у Львові загальні збори "Związk-у Ziemian" під проводом презеса бар. Конопки. Звіт предложив д-р А. Ґлажевскі. Львівська "Gaz. Poranna" (з 5 ц. м.) подає: Супроти цего, що на зїздах делєґатів "Związk-y Ziemian" усталено, що теперішне положення вимагає у "wschodn-ій Małopol-щі" безпроволочної праці парцеляційної, хотіли, щоби "Związek Ziemian" сам у власному крузі ділань розпочав ту роботу. Це оказалося за велике діло для "Związk-y", тож основано новий великий акційний банк "Bank Związku Ziemian", який перейме парцеляційну роботу, приготовану й розпочату "Związk-ом Ziemian", на яку "Związek Ziemian" одержав вже від уряду затвердження як і потрібний кредит в консорції польських банків. Наслідком цего рішено розвязати "Związek Ziemian", а всі його аґенди передати акційному "Bank-ови Związku Ziemian".   Доля бідних людей. Буковинська "Воля Народа" доносить: Дня 12. м. м. знайдено 56-літного Василя Мигалюка в знеможеному наслідком голоду стані в темній закутині одного бровара. Коли привезли його до шпиталя, ослабленим голосом сказав, що вже 17 днів жив одним тільки снігом.   Де є маґазин скіри, щетини і мила довідалася львівська М.S.О. і зробила ревізію у слюсаря Мусяловича при вул. Коперника, ч. 56. При ревізії знайдено замаґазинованих 2.000 кґ. найліпшої американської скіри на підошви, 40 бочок щетини і 50 пак мила. Всі ці товари мали американську марку, а Мусялович боронився, що ці товари змаґазинував у нього інж. Новаковскі, який є заступником якогось американського консорціюм. Дальше слідство в тоці.   Реєстрація чужинців. В наслідок запорядження дирекції поліції відбудеться у Львові 10–20 марта спис чужинців. Мають вони зголоситися в дирекції поліції для вписання їх в конскрипційну лісту. Хто не явиться, буде покараний.   Вперед! 