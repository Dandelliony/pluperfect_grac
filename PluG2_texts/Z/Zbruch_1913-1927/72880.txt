Корона Польщі.

Львів, 9. падолиста 1917.
Цїсар Карло мав-би стати королем Польщі, звязаної унїєю особистою з Австро-Угорщиною, цїсар Вільгельм II. мав би стати князем Литви і Курляндії — такі відомости принесли деякі берлїнські й віденські, а за ними й польські часописи про зміст наряд, які на днях відбували ся в Берлїнї між австро-угорськими й нїмецькими мужами державними. Якби донесеня сї мали бути правдиві (що не є зовсїм певне), то був би се знак, що осередний союз, скріплений успіхами на італїйських боєвищах, рішив ся — не ждучи нї оконечного вислїду війни, нї згоди решти держав Европи — на власну руку перевести дуже радикальне обкроєнє російської держави. Нетільки Польща, а й Литва й Курляндія мали би лишити ся під володїнєм осередних володарів — з тої єдиної рації, що так нинї зарисувалась карта позиційної війни на сходї. Що мало б статись з українськими землями, з Підляшем, з Холмщиною, з Волиню, котрі теж опинились по сїм боцї боєвої лїнїї, про се віденсько-берлїнські донесеня не говорять. Не говорять вони й виразно, що мало б стати ся з українською Східною Галичиною. Та з льоґіки сеї полїтичної концепції виходило би — тай таке з польської сторони чуємо що раз частїйше, — що в разї здїйсненя сеї концепції не минути-би нї нам Галичанам, Українцям Східної Галичини, нї нашим українським землякам, мешканцям українських земель, межуючих від півночи зі Східною Галичиною.
Сей стан річи не може бути чужий також відповідальним керманичам осередних держав.
При Австрії, в звязку з рівноправними народами сеї монархії може українська Східна Галичина жити й розвивати ся з користю для себе, для Габсбурської монархії, а навіть для сумежної української державности, але при Польщі — нїколи! Сказали се на днях ґр. Чернїнови українські посли, протестуючи проти яких-небудь проб звязати нас з польським державним твором; як зачувати, ґр. Чернїн заперечив правдивість чуток про такі комбінації. Ми хотїли-б вірити сим запереченям; бо занадто тяжка         була-би відповідальність такого мужа державного.
Можливо, що конець кінцїв цїсар Карло вийде з сеї великої, доси непокінченої війни з короною польською на голові. 