◦ ◦ ◦ ◦ ◦ ◦ ◦ ◦ ◦ ◦

Знов спокійний день на російськім фронтї.
"Від моря аж до Карпат не було нїяких особливих подїй" — говорить вчорашнїй комунїкат нїмецького ґенерального штабу про подїї 22. с. м. Бої — як доносять згідно комунїкати обох союзних війскових управ — були тільки в Карпатах, і то незначні.
Сей супокій замітний тим, що він наступив після того, як попередні комунїкати звіщали, що попередного дня, себто 21. c. м., йшли сильні бої, в яких Росіяни наступали особливо проти армії ґен. Бема-Ермолї між Перепельниками і Пеняками, себто в напрямі на Золочів і в дальшій лїнїї на Львів, а також над Стоходом, де коло Рудки-Червищ старали ся вони — зазначити треба, безуспішно — розширити свій стан посїданя на західнім березї ріки, на який їм вдало ся вдерти ся і на невеличкім просторі вдержати ся.
Бої 21. с. м. проти армії ґен. Бема-Ермолї почали ся по довшій перерві, в якій російська сторона, понїсши перед тим значні втрати, скріпляла свої сили. Здавало ся, що 21. с. м. розпочинаєть ся новий період боїв, які російська війскова управа означає як "похід на Львів". Тимчасом стало ся инакше: день 22. с. м. знов минув спокійно.
Російські втрати.
СТОКГОЛЬМ (Прив. тел.). З міродатного жерела доносять, що в послїдних боях під Станиславовом стягнено з фронту пять російських ґардійських полків, які били ся на тім відтинку, з приводу незвичайно великих втрат. Є се отсї полки: семенівський, ґардійський полк, ґардійський полк драґонів, московський, павловський і фінляндський ґардійські полки.
"Kreuzzeitung" подав подрібні дати про один з російських полків піхоти ч. 282. Полк сей одержав підчас липневих боїв над Стиром отсї доповненя: 14. липня 2000 люда з Павлогороду, 18. липня 1000 люда з Новгороду Волинського, 23. липня 1000 люда з Павлогороду, отже у вісьмох днях разом 4000 люда. Про те компанії того ж полку мали з кінцем липня вже тільки 120 до 140 жовнїрів а після боїв 1. і 2. серпня тільки 30 до 40 люда. Коли приймити, що згаданий полк мав з початком липня повний стан, се є 4000, то він втратив до 2. серпня понад 7000 люда. Навіть нагромаджені за фронтом, великі резерви ледви вистарчили на дальше доповненє полку; по зізнаням полонених з ріжних запасних баталїонів зібрано тільки 1000 жовнїрів на підмогу полкови.
Поворот судна "Deutschland".
БРЕМЕН (Ткб). Нїмецьке товариство пароплава на Океанї доносить: Перше підводне судно торговельне "Deutschland" нинї пополудню закинуло якор коло устя Везери. На помостї все добре.
Лойд Джордж про воєнне положенє.
ЛЬОНДОН (Ткб). В Палатї громад заявив Льойд Джордж, що мущини, які тепер вступають до армії, належать до фізично найсильнїйших людий від початку війни. Дальше говорив Льойд Джордж, що положенє змінило ся зовсїм в хосен антанту, бо на сходї і заходї відобрано інїціятиву неприятелеви з виїмком Мезопотамії. Бесїдник вказував на значінє анґлїйської офензиви над Соммою і сказав, що нїмецьке звідомленє про анґлїйські втрати є смішно пересадні. Вкінци висловив бесїдник пересвідченє, що конець вже близький. Франція є зоружена, Росія так само, а зоруженє Італїї поступає богато скорше, як того союзники могли сподївати ся. Тепер кличем антанту є спільна праця, щоби побіда остала ся при його прапорах.
Воєнні комунїкати австро-угорського ґенерального штабу з 24 серпня.
Війна з Росією. Крім кількох малих успішних підпринять перед боєвою лїнїєю не було нїяких важних подїй нї в армії Архикняая Кароля, нї на фронтї Гїнденбурґа.
Війна з Італїєю. Після нагального острілюваня пояса Фасанських Альп і наших становищ на верхах по обох сторонах долини Травіньольо виконали Італїйцї кілька наступів проти фронту Col Torondo Cima Dieci, які відперто, впрочім не було нїяких важних подїй.
Війна на Балканї. Над долиною Воюшею сутички.
Воєнні комунїкати нїмецького ґенерального штабу з 24. серпня.
Західний терен війни. На північ від ріки Сомми зломано вчера вечером і в ночи свіжі зусиля наших неприятелїв. Наступи Анґлійцїв звертали ся знов проти вистаючого наперед лука між Тієпваль і Позієр, як також проти наших становищ кругом Ґільомон коло Морепа, особливож на південь від сеї місцевости. Великі француські сили відперто по частинно поважній битві. По полудни значно скріпив ся артилєрійський огонь на право від Мози в відтинку Тіомон-Флєрі, в лїсї Шапітр і в гірськім лїсї. На південь від форту Тіомон розбили ся кількаразові француські наступи. В останнїх днях зістрілено по одному неприятельському самолетови коло Базанті і на захід від Перон, а охоронним огнем коло Рішбурж і Лябассе.
Східний терен війни. Поминувши малі корисні підпринятя проти російських війск, які знаходять ся на передї, підчас всего взято полонених і добичу, нема нїчого до донесеня.
Балканський терен війни. На горбах на північний захід від озера Острово Серби ставили ще опір болгарському атакови. Їх протинаступи на Дзематєрі не вдали ся.
Донесеня з неприятельських таборів про сербсько-францусько-анґлїйські успіхи в сїм місци як також над Вардаром і Струмою є зовсїм довільною видумкою.
Болгарський комунїкат. 
Софія (Ткб.) На правім крилї наші війска, які посувають ся наперед на південь від Фльоріни, обсадили Кастору. Серби, побиті, уступили в південнім напрямі. Війска, які оперують в напрямі Фльоріни й озера Острово, посунули ся наперед по здобутю сильних неприятельських становищ на горі Мальканїдзї і заатакували вчера сербські дивізії Дунаю і Вардару в їх новій позиції Сан Спірідіон Чеґанська Плянїна. Доси полонено понад 200 жовнїрів, здобули 5 француських неушкоджених скорострільних гармат і 6 машинових карабінів. Боротьба йде далї. В долинї Моґлєнцене заатакувала сербська дивізія Струми, одначе відперто її з великими втратами. На південний схід від озера Дойран пробував неприятель заатакувати наші висунені наперед становища, одначе його відперто. На лївім крилї очищено зовсїм з неприятеля лївий беріг ріки.
В марші наперед на південь від Драви відкинули наші війска анґлїйський швадрон кавалєрії в околици Орфано. Ми обсадили зелїзничий дворець Анґісга. Зелїзнича лїнїя Октахіляр Бук Драма Анґіста-Демір Гіссар знаходить ся в наших руках. 