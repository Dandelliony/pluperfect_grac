◦ ◦ ◦ ◦ ◦ ◦ ◦ ◦ ◦ ◦

Товариство українських наукових викладів ім. П. Могили. Виклад п. д-ра Івана Раковського на тему "Народ і раса" відбудеть ся сегодня, то є в недїлю 25. с. м. о год. ½4 по полудни в малій салї Інституту ім. Лисенка.
Виплата війскових причинків в Бурштинї. Нам пишуть: Ц. к. уряд податковий в Бурштинї кпить собі довший час з населеня Бурштинщини. Взиває людий по виплату причинків, відтак завертає, що нема гроший, або часу. Пр. село Колоколин було взиване в жовтни 4 рази на 12, 15, 19 і 30 і всї чотири рази дармо били ночами, ждали перед урядом весь день — і вернули в нїчим. Треба взяти під увагу й те, що згадане село — як вся Бурштинщина не брала причинків від серпня 1916, бо ц. к. уряд под. з огляду на близкість фронту виїхав був. Отже мало наждали ся нещасні люди? Ще й тепер ходять і тратять час, "а пани ще насмівають ся з нас". Чи ц. к. уряд под. не може подїлити села, аби сотки женщин не ждали під мурами уряду? Подаємо се до відома висших властий і нашого посла.
Ганс Кудлїх помер. З Ню Йорку наспіла звістка, що дня 11. с. м. помер там Ганс Кудлїх. Кудлїх був одним з чільних австрійських полїтиків 1848-го року. Селянський син, в 25-ім роцї житя вибраний до парляменту, поставив там 26. липня 1848 р. внесенє на скасованє підданства і всїх випливаючих з нього чинитьб хлопської верстви. Дня 7. серпня внесенє се стало законом. З сього пішла велика слава про Кудлїха; в жовтнї 1848 р. став він на чолї народного руху у Віднї, а по здавленю його втїк до Нїмеччини, де 1849 р. брав участь у революції в Палятинатї. В Австрії засуджено його заочно на смерть. Кудлїх жив потім якийсь час у Швайцарії, звідки переселив ся як лїкар до Ню Йорку. У віцї 94 років застала його смерть. 