◦ ◦ ◦ ◦ ◦ ◦ ◦ ◦

Д-р Степан Федак повернув і обняв урядування в "Дністрі".   Польська місія на Україну виїхала зі Львова. Цілею місії є спровадити інтернованих і хорих Поляків. В склад місії входить майор Поврозьніцкі, делєґат міністерства військових справ, п. Біскупські з Черв. Хреста і ротмістр Стан. Кохановькі.   Зібрання повної фахової комісії. В понеділок, 20. жовтня ц. р. о 6. год. веч. в льокали Робітничої Ради, Ринок 8. відбудеться зібрання фахової комісії. Кожда орґанізація має право вислати трох делєґатів. На порядку дня біжучі справи, як також справа жадань краєвої фахової комісії.   "Український Прапор" заборонений в Галичині. Урядова "Gazeta Lwowska" подає: "На Основі §.7. закона з дня 5. мая 1869. ч. 66, Вістн. держ. зак. заказується поширювання в межах галицького адміністраційного округа часопису "Український Прапор", який виходить у Відні. — Рівночасно відбирається тому часописови почтовий дебіт ізза його артикулів, держаних в неприязнім дусі для Польщі і тенденційого ширення ненависти до всього, що польське, ізза зневаг і обид на уряд. військо, польську суспільність а також ізза ширення безосновних і видуманих вісток, яких завданням є зогидження наших вождів і викликання погорди для польського народу".   Недостача паперу починається вже давати в знаки й львівській пресі. "Dziennik Ludowy" друкується ізза недостачі рольового паперу не на ротаційній, а на звичайній машині, а урядова "Gazeta Lwowska" вийшла сьогодня на сірім "цукровім" папері. "Вперед" ізза недостачі ґазетового паперу друкується тепер на дуже дорогім сатинованім папері, дорожшім о три рази від звичайного. Инші львівські ґазети гонять останками засобів, словом, у Львові запанував "паперовий голод". І не знати, як він закінчиться.   За паскарство. Перед присяжним судом у Львові ставав оноді король паскарів пан Антоні Мокшицкі, обжалований за переступлення максимальної тарифи. По короткій розправі, по доказанню йому, що до мяса додавав він більше костей, як приписано, засуджено його на сім днів арешту і 2000 корон кари. Бідний "круль куркови" піде панувати до Іванової хати, яка давно належалася йому.   Холєра в Ковлю. Холєра в Ковлю шириться далі. До 10 ц. м. занотовано 19 випадків, з чого 11 покінчилося смертю. Крім міста недуга являється й на селах.   Вперед! 