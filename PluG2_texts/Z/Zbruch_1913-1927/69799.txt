◦ ◦ ◦ ◦ ◦ ◦ ◦ ◦ ◦ ◦

Віднова російської армії?
ПЕТРОГРАД (Тбк.) Нач. вожд Корнїлов в розмові з дневникарями висловив надїю, що зарядженя, які він саме предложив до затвердженя правительству, доведуть до повної віднови армії. Сказав також, що слїд числити ся з війсковими операціями на велику міру на румунськім фронтї і на инших фронтах, особливо на північнім. Можлива також скомбінована акція сил сухопутних і морських. Зимова кампанія неминуча.
Приготованя до соціялїстичної конференції в Стокгольмі.
СТОКГОЛЬМ. (Ткб.) Орґанїзаційний комітет робить ревні приготованя до конференції. Подана свойого часу вістка, що конференцію отворить Чхеідзе, в сути річи потвердкуєть ся. Брантінґ і Троельстра будуть кермувати нарадами. На конференції буде 150 учасників, наколи будуть усунені пашпортові перепони. Наради вести муть ся в мові нїмецькій, француській, анґлїйській та російській. Комітет надїєть ся, що анґлїйські і француські соціялїсти возьмуть участь в конференції.
Послїдні вісти про війну.
БЕРЛЇН. Бюро Вольфа дня 18 серпня вечір: Боротьба артилєрії у Фляндрії в Артоа, над Еною і коло Вердену.
На Сходї нїчого нового.
ВІДЕНЬ. (Тбк.) З воєнної пресової кватири доносять: Південно-західний фронт: Від вчера по пол. в ходї борба артилєрії над Сочею. Змагала ся вона сильно над вечір.
Італїйцї острілювали головно область мостового причілка Тольмен включно до Монте Санто. Також в ночі їх артилєрія не спочивала. Нинї сильний огонь неприятельськоі артилєрії (звертаєть ся вже на 60 км. фронту від Мрзлї Врх до моря) і метавок мін. Є се повільний, пляновий огонь знищєня, який звертаєть ся головно на найпереднїйші лїнїї проти мнимих областей війскових зборищ, становищ батерій і місць команд. Італїйцї пробували кількома наворотами також наступу ґазами.
Східний фронт. На румунськім фронтї союзники легко відперли слабі частинні наступи між долиною Сушіти і Тротуш. Неприятельська артилєрія відзивала ся зі змінною силою. Слабий нічний наступ в долинї Ойтоз відперто зовсїм. Нїмецька батерія цїльним вистрілом повздержала поїзд на північ від Ґалача.
В Карпатах безнастанно паде дощ.
Цїсарський приказ.
ВІДЕНЬ (Ткб.) Цїсар видав ось такий письменний приказ: Богато з моїх хоробрих жовнїрів опустило боєвий фронт, понїсши рани, заки мали ще нагоду заслужити собі на вїдзначенє за хоробру поставу. В подібнім положеню є також і ті, що з причин воєнних трудів захорували, понесли на своїм здоровлю тревалі шкоди, а тепер мусять оставати далеко від боротьби. Моїм бажанєм є, щоби ті хоробрі одержали зовнїшну відзнаку. Поручаю шефови ґенерального штабу, Моїм війсковим мінїстрам і командантам маринарки, щоби вони поробили пропозиції що до переведеня Моєї волї.
Замкненє француської границї.
БЕРН. (Ткб.) Після дневників замкненє француської границї треває дальше. Перепускаєть ся тільки дипломатичних курієрів. Рівночасно замкнено також границю францусько-швайцарську. Те вказує на перепроваджуванє війскових заряджень. 