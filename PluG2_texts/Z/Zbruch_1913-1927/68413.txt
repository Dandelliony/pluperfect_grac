◦ ◦ ◦ ◦ ◦ ◦ ◦ ◦ ◦ ◦

Просьба до львівських Українцїв. "Український жіночий Комітет помочи для ранених жовнїрів у Львові відвідує не тільки ранених жовнїрів у всїх тутешних шпиталях і заосмотрює їх в часописи, та книжки, але також висилає почтою 155 посилок з часописями до ріжних місцевостий Австро-Угорщини, в яких опинились українські жовнїри. Все те вимагає очивидно дуже великого вкладу працї, а при тім і значних видатків на закупно часописий, що переходить вже силу і спроможність членів Комітету. Знаючи о тім, що є важнїйші і більше необхідні потреби, на які суспільність наша складає жертви, Комітет наш не наприкряє ся доси нїколи і не витягав руки за грошевими датками від приватних осіб, щоби не вкладати на нашу громаду нових тягарів. І нинї звертаючись до львівської укр. Громади просить Комітет наш о таку поміч, яку легко може дати кожда свідома родина, а се: просимо о прочитані часописи. Таку просьбу чей же легко сповнити, тільки троха доброї волї і памяти, що на сю прочитану нами часопись, яка по найбільшій части марнуєсь в дома, чекають сотки ранених жовнїрів по шпиталях, жадних прочитати свій рідний дневник і дізнатись про нові подїї. Часописи українські, а хто би мав, то й нїмецькі, угорські, чеські і румунські, а також книжки просимо складати для нас ласкаво в склепах отсих фірм: 1) торговля міш. товарів Филиповича, вул. Кохановського 6. 2) Цукорня Стецькова, вул. св. Миколая 7. 3) "Народна Торговля", Ринок 36. 4) "Споживчо-господ. Спілка", вул. Бляхарська 11. 5) "Достача", вул. Руська 20. Дуже просимо в імени ранених жовнїрів не відмовити нам сеї прислуги і складати дневники, коли не щоденно, то бодай кождого другого дня в однім з висше наведених льокалїв. За "Український жіночий Комітет помочи для ранених жовнїрів" у Львові: С. Олесницька, предсїдателька, М. Олексиківна, секретарка.
Енерґія українських пань заслугує на повне признанє. Бачимо її на ріжних полях і у ріжних напрямах. З подивом глядимо на неї у захистах сиріт. Сестри Василянки у Львові та світські панї по провінціях співревнують в сїм напрямі між собою з подиву гідним одушевленєм. Збіркою на фонд ім. митр. Шептицького заняли ся вже панї поодиноко, або згуртовані по секціях. З Угнова пишуть нам, що там завязала ся секція "живого памятника" і під проводом панї інжинєрової Стеф. Дорожинської. Секція поставила собі цїль: уладити збірку лїстову по хатах, збірки бльочкові перед церквою, театральні вистави і концерт в день повороту Ексц. Митрополита. Перші три точки програми виконано вже з великим успіхом, до четвертої почато приготованя. До секції "живого памятника" війшли крім придсїдницї секретарка п-а Галя Дорожинська, а з мущин Теодор Яскуляк, секр. суду (заєд. голови), касієр о. Микола Тисович, інж. Корнило Целевич, Павло Ярема і ук. богослов Ів. Нагурський. Дїяльність угнївської секції "живого памятника" може бути взором для галицької суспільности. — К. С.
Вислїд VI-ої кляси воєнної позички в львівськім повітї. Ц. к. староство у Львові подає до відома: Населенє львівського повіта, подібно як в попередних воєнних пожичках, так і при субскрипції VI-ої австрійської воєнної пожички оказало охотно свою жертволюбивість на цїли держави і мимо значного знищеня повіту наслїдком ворожої інвазії, як також инших перешкод, спричинених воєнними часами, субскрибувало 4,000.250 корон. Се цифра, яка перевисшає усї дотеперішні субскрипції в львівськім повітї.
Відзначенє. П. Василя Карулю, прапорщика 41. п. п., студента фільософії унїверситету в Чернівцях, відзначено за хоробре поведенє перед ворогом срібною медалею хоробрости 1. кляси.
Лягли головами. Юрко Ткачук, поручник 41. п. п. поляг над Сочею дня 24 мая с. р., він був придїлений до скорострілів. Покійний родив ся з Селятинї на Буковинї. Скінчивши ґімназію в Чернівцях, вступив опісля на унїверситет у Чернівцях. Належав до академічного товариства "Союз". Покійний був свідомий Українець, щиро любив свій нарід і брав живу участь в народнім житю. Він мав по селах відчити і старав ся всїми силами помочи свому бідному народови. Поляг вернувши щойно з відпустки, підчас котрої поховав свого молодшого брата. Покійник умер в цвітї житя, проживши всего 24 роки. В. й. п.! — Василь Кавуля, прапорщик 41. п. п. 