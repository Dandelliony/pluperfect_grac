◦ ◦ ◦ ◦ ◦ ◦ ◦ ◦ ◦ ◦

Нарада в цїли висилки біднїйшої шкільної дїтвори на вакації буде ві второк 12. с. м. в 5.год. попол. в салї засїдань Ставропигійського Інституту (вул. Бляхарська ч. 11. І. поверх). На сю нараду просить Головна Управа Українського Педаґоґічного Товариства всїх членів учительських зборів українських шкіл у Львові.
Відпустка ґен. Рімля. Команда міста оголошує: Командант міста ґенерал майор Франц Рімль фон Альтрозенбурґ розпочав 4-тижневу відпустку і поручив команду міста свому заступникови полковникови Теодорови бар. Маєр-Малі.
В справі побору муки оголошує управа міста Львова: В першім тижни теперішного періоду хлїбових карт, який починаєть ся 10. червня, будуть районові склепи реалїзувати тільки мучні карти за перший тиждень в скількости ¼ кґ.; біла пшенична мука кухонна буде продавана по 66 с. за 1 кґ. без коштів опакованя. О скільки в районовім склепі є ще непродана решта муки хлїбової пшеничної або житної з минулого тижня, то її цїна виносити має не 56 с., тільки 50 сот. за 1 кґ.
3 табору веселих а нешкідливих приятелів. Бішена злоба наших найлїпших приятелїв, виведених з умової рівноваги подїями на російській Українї, проявляєть ся деколи в розвеселяючий спосіб. Ось ще один зразок тої гумористики: ц. к. кореспонденційне бюро з Берна доносить: дневник "Tribune de Lausanne" займаєть ся австрійсько-нїмецькою пропаґандою в справі визволеня України і висказує погляд, що український нарід і українська мова се видумка Австрії. Автономічний рух Українцїв в Росії се вислїд махінацій добре платних віденських і берлїнських аґентів." 