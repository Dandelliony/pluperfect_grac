◦ ◦ ◦ ◦ ◦ ◦ ◦ ◦ ◦ ◦

Битва під Верден.
Тільки Нїмцї навчили ся чогось з війни.
БЕРН. (Ткб.) У своїм дневнику "L'Homme enchaine" Клємансо ганить те, що не піднято офензиви, щоби улекшити француському фронтови. Можна сказати, що умови, серед яких ведеть ся дефензиву, не є такі, яких бажала би суспільність. Переходячи до справи, які науки можна винести з теперішної війни, Клємансо стверджує, що доси вспів тільки неприятель чогось навчити ся.
Жофр хоче оправдати ся.
ЦІРІХ. (Пр. тел.) З кругів француської управи армії — припускають, що з окруженя Жофра — появилось в Парижи оправдуюче письмо, в якім підносить ся тяжкі обжалованя проти союзників і закидуєть ся їм, що вони себе щадять, а Франції позваляють купати ся в крови.
Величезнї втрати Французів в людях.
БЕРЛЇН. (Пр. тел.) "Vossische Ztg." доносить просто з Льондона, що після наспівших там донесень з Парижа француські втрати під Верден до 28. лютого оцїнюють ся на 63.000 людий.
Голос французького сенатора.
БЕРН. (Пр. тел.) Сенатор Імбер пише в "Journal": Є ще завчасно голосити про втрати наших неприятелїв і говорити про їх невдачі. Противно, я думав би, що битва під Верден що-йно начинаєть ся. Потім хвалить Імбер методичне підготованє й систематичне переведенє нїмецьких наступів і каже: Було би божевілєм думати, що Нїмцї є вже готові. — Вказуючи на прикмети нїмецької артилєрії, при якій працює понад 1,200.000 людий, Імбер пригадує, що не треба забувати про вагу положеня.
Нова орґанїзація ромунської армії.
БУКАРЕШТ. (Пр. т.) З війскових кругів доносять, що нова орґанізація ромунської армії в короткім часї буде доведена до кінця. Ромунська армія буде тепер складати ся з 120 полків.
Ромунське правительство і почвірне порозумінє.
БЕРЛЇН. (Пр. т.) "Berliner Tageblatt" оголошує таку телєґраму свойого кореспондента в Софії:
Поступи нїмецької офензиви на заходї викликали в Букарештї занепокоєнє, а навіть деяке замішанє в дотеперішних диспозиціях ромунського правительства. Не улягає нїякому сумнївови, що ромунські правительственні круги стояли під вражінєм шумних фраз, якими посли й аґенти Франції, Росії, Анґлїі і Італїї запевнювали про близький початок загальної офензиви почвірного порозуміня.
Щоби мати вплив на Ромунїю, Анґлїя поробила в Ромунїї великі закупи збіжа, платячи з гори золотом. Те анґлїйське золото не є нїщо инше, як позичка для збільшеня запасів золота ромунського Національного Банку й уможливленя йому видавати паперові ноти. Для заходів Анґлїї характеристично, що ромунські продуценти збіжа не відповідають перед нею за зіпсутє закупленого збіжа, та що вона сама має постарати ся о маґазини для зложеня збіжа.
З cего не тяжко пізнати ся на дотеперішних внутрішних диспозиціях ромунської полїтики, а велике замішанє в Букарештї, що його викликав початок нїмецької офензиви, само богато вияснює. Полїтичні круги в Букарештї сподївають ся від успіхів сеї офензиви також зміни курсу в Ромунїї. Загально сумнївають ся, чи така зміна курсу могти-ме вийти від кабінету Братіяну. "Братіяну уважають зобовязаним почвірному порозуміню, особливо Анґлїї, і доси ще успішно працювало почвірне порозумінє, щоб запевнити собі бодай поживну поміч Ромунїї.
При дальших нїмецьких успіхах у Франції становище Братіяну буде що-раз тяжше. В звязку з сим вказують на Карпа, Maрґільомана і Тіту Майореску як на мужів, які були-б покликані взяти керму полїтики в свої руки, щоби повести її згідно з інтересами Ромунїї.
Невдоволенє з союзників. — Дїяльність російских урядників в Галичинї.
СТОКГОЛЬМ. (Пр. тел.) Ковалевський говорив про поведенє союзників. Висказав велике невдоволенє з Анґлїї. Веде вона війну виключно на мори, на суші боронить вона тільки входу до себе в Калє. Франція думає тільки про Париж. Росія мусить посвячувати для таких союзників свої власні сили. Італїї не можна вчисляти; щойно виповідженєм війни Нїмеччинї моглаб зробите се, чого доси не зробила. Париська союзна рада не обіцює нїякого полїпшеня, бо власть буде все в одних руках. Маклаков говорив про російські похибки в Польськім Королївстві. Ще гірше було в Галичинї. Ледви війшли там війска, а вже вислано тут цїле війско урядників. Зараз змінив ся російський режім в европейський скандал, за який мусять покутувати наші нащадки.
Державний замах почвірного порозуміня в Греції.
СОФІЯ (При. т.). Вісти, що наспіли сюди, кажуть, що ґен. Сарей запросив грецькаго короля оглянути укрїпленя коло Солуня. До сього зазначуєть ся, що почвірне порозумінє хоче, коли король прийме запросини, допуститити ся над Грецією державного замаху, оголосити Венїцельоса президентом грецької републики, а короля задержати в Солуни як воєнного полоненого; між тим аґенти почвірного союза мають викликати повстанє в столицї.
Інтерпеляція про воєнні цїли і тайні договори в анґлїйській палатї громад.
ЛЬОНДОН (Ткб.) В палатї громад Сновден запитав, чи перед заключенєм договору, що нїхто союзників не заключить окремого мира, правительство ствердило, які є воєнні цїли союзників, яких сподївають ся вони ґарантій, територіяльних уступок, торговельних користий. Мінїстер мунїцій Лльойд Джордж відповів, що не є бажане давати виясненя в сїй справі. Далї Сновден запитав, чи се факт, що з Італїєю заключено тайний договір, яким обіцяно їй за участь у війнї австро-угорські території. Президент палати відповів, то коли се тайний договір, то він перестав би бути тайним, як би правительство відповіло на се питанє. 