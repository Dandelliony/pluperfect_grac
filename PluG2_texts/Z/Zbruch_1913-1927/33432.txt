◦ ◦ ◦ ◦ ◦ ◦ ◦ ◦ ◦ ◦

Воєнна хроніка від 8. до 14. лютого.
Другий тиждень лютого принїс союзним державам нові визначні успіхи на східнім фронтї: в Прусиї та в Карпатах. Західний і південний терен не виказали більших операций.
На східнім теренї війни
не повела ся московська офензива в східній Прусиї, натомість австрийсько-нїмецька офензива в Карпатах увінчала ся великими успіхами. 8-го були в східній Прусиї і правобіч Висли лиш поменчі перепалки, корисні для Нїмцїв. Над Дунайцем обстрілювала наша артилерия успішно московські становища, в Карпатах кипів зате на цїліи лїнїї завзятий бій. На Буковинї осягнено долину Сучави і полонено 400 Москалїв. Рівночасно турецька фльота обстрілювала Ялту на Криму й затопила оден московський корабель. 9-го здобули Нїмцї кілька поменчих успіхів на пруській граници, впрочім на цілім галицько-польськім фронтї були лиш канонади. Зате в Карпатах зачали ся рішаючі операциї. В західнім Бескидї відбито московські атаки і забрано 340 полонених і 3 машинові кріси, в східнім Бескидї здобуто сильну московську позицию під Болівцем, на Буковинї приневолено Москалїв до повної розсипки, зайнято Ваму, Шипіт і Селєтин. 10-го зачали Москалї сильний напір на східну Пруську границю, в Польщі й Краківщинї був супокій, в західних Карпатах пробували Москалї офензиву, однак безуспішно. В східних Карпатах прогнано Москалїв з усеї південної Буковини і зайнято Сучаву. 11-го йшла при східно-пруській граници успішна для Нїмцїв битва, правобіч Висли полонено коло Серпя кількасот Москалїв. В Польщі й Краківщинї було тихо. В Карпатах відбито Москалїв на захід від Ужка з великими стратами, на Буковинї зайнято Радівцї й Серет. 12-го запало вкінци рішенє в східній Прусиї. Москалї подали ся на цїлій лїнїї, полишаючи 26.000 полонених 20 гармат і 30 машинових крісів в нїмецьких руках. Лївобіч Висли здобуто Сєрпе, на Буковинї осягнено лїнїю Серету. 13-го довершувано побіди в східній Прусиї, ломлячи всюди опір Москалїв, переступлено річку Скрву і посунено ся в напрямі Рацьонжа. Довершено теж побіди і Карпатах, де наші війська дійшли до Пасїчної, Делятина, Косова, Кутів і Вижницї. Карпатські бої останних днів принесли 29.000 московських полонених.
На західнім теренї війни
не було в сїм тижни нїяких більших операций. 8-го зробили Нїмці невеликі поступи коло Ля Бассе і в Арґоннах. 9-го спочивали загалом усї операциї. Таксамо були 10-го лиш невеликі перепалки в Арґонах і Воґезах, всюди корисні для Нїмцїв. 11-го удала ся Нїмцям атака в Арґонах, де забрано звиш 800 полоників, 6 гармат і 2 машинові кріси, та кілька поменчих стичок у Воґезах. 12-го панувала на цїлім фронтї жива канонада, найсильнїйша в Шампанїї. В поменчих стичках полонено 240 французів. Коло Верден здобуто кілька француських ровів і відбито успішно контратаку. Саму твердиню збомбардували нїмецькі лїтаки, за те ворожі лїтаки збомбардували Остенду. 13-го знов бомбардували ворожі лїтаки побереже та лиш зі шкодою цивільного населеня. В поменчих стичках коло Суен і Массіж взяло знов пару француських ровів і 640 полоняників.
На південнім теренї війни
не було знов нїяких визначнїйших операций.
На азийськім теренї війни
обсадили Турки 8-го анґлїйскі позициї коло Могаммери над перським заливом і грозять виперти Анґлїйцїв зівсїм з тих сторін. Над суеським каналом зачали вже Турки будувати мости і кілька віддїлів їх війська перейшло вже канал в розвідчих цїлях. Турецька артилєрия успішно разила анґлїйські кружляки і панцирні поїзди, що боронили каналу. 11-го побідили Турки в поменчих стичках коло Еґрікліка і Ляпік у Вірменїї. Будуєть ся дуже поспішно зелїзниця з Палєстини до Египту.
На африканськім теренї війни
загрозило племя Сенуссі Анґлїйцям в Египтї від заходу. В землях Сомалї ширить ся повстанє Могамедан проти Анґлїйцїв, Французи мусїли задля мароканського повстаня евакуувати Танджер. 