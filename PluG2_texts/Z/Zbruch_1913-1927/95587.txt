◦ ◦ ◦ ◦

Арештовання посла Старуха. Бувшого посла Тимотея Старуха арештували польські власти на Україні коло Проскурова і посадили в тюрму чортківського маґістрату. В маґістратському арешті сидів він 2 дні. Відтак переведено його до судового арешту, та розпочато на велику скалю слідство проти нього. І сейчас вплинуло проти нього багато доносів, яких головну матерію становлять особисті порахунки ріжних темних духів. Знайшли ся і численні "наочні свідки". Все те робить ся тільки для перетягнення слідства в безконечність a "Staruch niech zdycha w kryminale". Стан здоровля Старуха представляєть ся тимчасом справді катастрофально. Ізза перестуди плює кровю, докучає йому дуже хронічна недуга нирок, пухнуть ноги а вже два рази мав в тюрмі сильний серцевий атак, що ледво його відратували. Просьбу за звільнення Старуха з тюрми палата радних відкинула і він засуджений дійсно на смерть, ще перед судовим вироком.   Троє дітей задушених димом. Михайло Вітек, зарібник з Пасік галицьких вибрав ся дня 28 січня с. р. з жінкою у ліс по дрова. В хаті лишило ся троє сплячих дітей а на столі блимаюча лямпа. В часі їх неприсутности запалила ся нафта в лямпі а дим заповнив цілу хату. Всі троє дітей в сні подусили ся від диму.   Нещаслива пригода. Оноді пустили ся два польські офіцери Свошевський і Блашкевич літаком в дорогу з Тернополя до Проскурова. Не далеко за Тернополем літак з невідомої причини впав і розбив ся. Оба летуни згинули.   І сего не вільно! В Любачеві основано українські приватні ґімназійні курси. Се розумієть ся, не подобало ся п. Ф. зі "Слова Польського", який взиває Шкільну Раду, щоби сі курси розслідила но і... закрила.   Наша школа. Задля оминення непорозумінь треба всі письма в справах нашого приватного шкільництва пересилати через Головну Управу Українського педаґоґічного Товариства. Сюди належить також пересилати й всякі поданя о запомоги з яких небудь фондів.   Соймова комісія для справ інтернованих і полонених відбула оноді довшу конференцію з делєґатами Українського Горожанського Комітету. Взяли в ній участь з українського боку: Д-р Федак, Д-р Перфецький, Д-р Панчишин, Д-р Целевич, Д-р Лев Ганкевич, А. Малецький і П. Буняк. Делєґати представили відповідно умотивовані внесення, в котрих домагали ся випущення на свободу всіх інтернованих, полонених, жінок і дітей (!!!), інвалідів (!!!), недужих і реконвалєсцентів, політичних вязнів з Вісніча, врешті домагали ся ріжних полекш для полонених. Комісія обіцяла заопініювати прихильно повисші домагання в Варшаві.   Нова Рада 