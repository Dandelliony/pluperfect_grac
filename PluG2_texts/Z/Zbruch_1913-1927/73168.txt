З житя наших товариств.

Львів, 15. падолиста 1917.
Дня 10. с. м. відбули ся під проводом о. сов. Дзеровича загальні збори товариства "Українська Захоронка" у Львові. Участь членів була сим разом дещо численнїйша, чим на попередних загальних зборах, ще є доказом зростаючого заінтересованя для справ товариства серед нашої суспільности. По відчитаню і принятю протоколу з послїдних загальних зборів здавали поодинокі члени уступаючого Видїлу, а саме пп. Гриньовська, Федакова і Монцібовичева звіти зі своєї дїяльности. З сих звітів слїдувало, що "Українська Захоронка" мимо критичних часів осягнула незвичайно гарний розвиток, коли змогла в чотирьох захоронках, положених в ріжних сторонах міста дати пристановище для звиш двох соток дїтей. Цїкавий був касовий звіт, з якого показало ся, що "Українська Захоронка" мала в послїднім роцї понад 26.000 К. доходів, та стількиж видатків. З повисшої суми доходів становили членські вкладки лиш мінімальну частину, бо виносили всего 700 К. Решту мусїли роздобувати підприємчиві панї, члени комітету, в найріжнороднїйші способи, через поклики до жертвенности, устроюванє фестинів і равтів, поданя о субвенції і т. п. Між субвенціями виднїє також великодушний даток королївсько-столичного міста Львова в квотї 100 (словами: сто корон!). "Українська Захоронка" має у Львові одну реальність при вул. Жовківській, а се 1-поверхову чиншову каменицю, закуплену при підмозї "Днїстра", в якій крім захоронки містить ся також школа ім. кор. Данила. Над предложеними звітами та звітом контрольної комісії розвинула ся оживлена дискусія, серед якої замітний був голос о. сов. Лициняка, який звертав увагу на се, як велику ролю відіграють захоронки для розвитку нашого шкільництва у Львові; захоронки є іменно підвалиною нашої народної роботи в столицї краю: вони вчать дїтвору по українськи говорити та витворюють з них континґент учеників і учениць наших народних шкіл; де розвиваєть ся гарно захоронка, там фреквенція наших шкіл є висока, а дїти приходять до школи вже зі знанєм рідної мови.
Обовязком нашої інтелїґентної громади є підпирати заходи видїлу не лише через складанє жертв, але також через веденє аґітації серед найбіднїйших та найменше свідомих верств міста, щоб записували дїтвору до захоронки. Се є, головно в теперішних воєнних часах, передовсїм завданєм нашого жіноцтва і що до cего висказав п. дир. д-р Федак гадку, щоби наші панї перевели між собою катастер і подїл сил до народної працї, щоби кожда присвятила дещо вільного часу для народної справи, бо українства доказувати треба дїлами, а не словами, і не повинна себе називати Українкою та, яка нїчим не прислугуєть ся для великого народного дїла. З окрема при захоронках є широке поле для жіночої працї, також для пань з поза видїлу, як прим. відвідини та дижури в захоронках, або придбанє харчу і одежи для бідної дїтвори. В дискусії виринуло також питанє, чи товариство з огляду на малу рентовність має позбути свою реальність, чи її задержати. В тій справі висказали о. сов. Стефанович та д-р Пежанський гадку, щоби товариство старало ся по змозї задержати реальність, тому що вона є осередком українського житя на жовківській дїльницї. Треба знати стан річий у Львові, де наша приватна школа нераз не може винаймити у неприхильних чужинцїв льокалю, щоб зрозуміти, яку вагу має свій осередок в кождій дїльницї, себто народний дім, в якім знайшли би своє приміщенє крім захоронки і школи також читальня, біблїотека, каса, та Сокіл згл. Сїч, і тому цїла суспільність повинна обильними жертвами причинити ся до удержаня такого народного дому.
О. Василїв піднїс справу основаня Захоронки на личаківській дїльницї, в якій наша дїтвора є дуже наражена на спольщенє та учащає в переважній більшости до польських шкіл. В тій справі рішили збори поручити новому Видїлови, щоби старав ся по змозї в міру средств оснувати Захоронку на Личакові та на Левандівцї, де рівнож заходить нагляча сего потреба, щоби в тій цїли відкликав ся до жертвенности суспільности та щоби оснував в своїм нутрі окремий кружок для основаня нових захоронок, або покликав в тій цїли горожанські комітети тих дїльниць, які бажають основаня у себе захоронки.
По удїленю абсолюторії уступаючому Видїлови та по ухваленю подяки тим панам, які в послїднім роцї з великою посвятою працювали в товаристві, вибрано новий Видїл, в склад якого увійшли як голова многозаслужена п. Гриньовська, а як члени пп. Федакова, Олесницька, Монцібовичева, Малішевська, Пачовська, Кульчицька, Колтунюкова, Попелївна, Метельська, Харитом, д-р Воєвідка і Іваневич.
На членів контрольної комісії вибрано пп. Мудракову, д-ра Стасюка і д-ра Пєжанського.
В склад нового Видїлу увійшли крім дотеперішних досвідних робітники також свіжі, готові до працї сили, що дає найкрасшу запоруку дальшого гарного розвитку Захоронки, чого належить сердечно побажати новому Видїлови, а нашій суспільности слїд пригадати, що велике дїло народного відродженя столицї краю вимагає належного підпертя зусиль Видїлу.
В. Пеж. 