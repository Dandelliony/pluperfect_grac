◦ ◦ ◦ ◦ ◦ ◦ ◦ ◦

Що чувати в світі?   "Gazeta poranna" доносить, що Чехи горячо приготовляються до війни. Їхні резерви творять відділи Українців.   До Праги повернули з Варшави повновласники чесько-словацької републики і привезли Договір з Польщею, на основі якого Польща в заміну за нафту і нафтові продукти одержить з Чех залізні фабрикати і рільничі машини, вибухові середники до копалень, хемікалія, скло, папір і сірники.   Новий кандидат на царя. "Humanne" доносить, що великий князь Михайло Романів втік з Перми з неволі і находиться тепер в головній кватирі Колчака.   Росіяне встигли затягнути в Льондоні величезну позичку. Позичена сума виносити-ме від 10 до 20 міліонів фунтів штерлінґів, це є поверх півтретя міліярда марок. Запоруку цеї позички обняли російські банки. Цілу трансакцію перевів Ярошинський.   Румуни видаляють около 100.000 Жидів з цих місцевостей, які мають мати плєбісцит, бо Румуни переконані, що в разі голосування Жиди йти-муть проти Румунів.   Болгарії вручено вже мировий трактат і дано 25 днів до надумання.   До Варшави прибув проф. Ліптай, який буде представником східно-словацькоі національної пряшівської Ради (мадярофільської).   Помимо цего, що реченець до підписання мирового трактату вже минув, Румунія і Сербія його не підписали. Найвища Рада не видала в цій справі ніяких заряджень.   По підписанню мирового трактату з Болгарією і Уграми, що наступить в половині жовтня, наступить перерва в обрадах мирової конференції, яка потреває до Нового Року.   По вїдїзді з Парижа д-ра Крамажа і Бенеша, чеським представником на мировій конференції заіменовано чеського посланника в Льондоні Степана Осуского.   З Мадриту та Риму наспіла вістка про трясення землі, яке навістило деякі провінції Італії та Еспанії.   Вперед! 