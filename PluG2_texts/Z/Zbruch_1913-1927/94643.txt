◦ ◦ ◦ ◦

  Зі світа.  
 Большевики хотять переговорювати з Китаєм. З Лондону повідомляють, що там числять ся з можливістю переговорів між російськими большевиками і Китаєм.   Італійці переговорюють з Югославією. В Любляні вели ся недавно переговори між італійськими і югославянськими делєґатами в ціли управильнення справ комунікацийних, почтових, телєґрафічних і тарифових. Прийшло до порозуміння.   Европа перед голодовою смертю. З Нового Йорку доносять: ґенерал Бліф оголошує відозву, в котрій взиває цілий світ, щоби зібрав всі сили для ратовання Европи від голодової смерти.   Ірляндці домагають ся самостійности. Лондонські часописи доносять з Дебліна, що сінфайністи оголосили маніфест, в котрім відкидають всякі концесії, роблені їм анґлійським правительством і повторюють свої домагання независимої ірляндської pепублики.   Процес проти цісаря Вільгельма. З Лондону доносять, що коаліція відступила мабуть від заміру судити цісаря Вільгельма. Вона хоче зробити його тільки нешкідливим. Також в Парижі глядять трохи скептично на можливість процесу Вільгельма. Крім того анґлійська і француська преса зачинає вже поволи приготовляти публику на те, що процес евентуально не відбудеть ся, зазначуючи, що Америка, Япанія і Італія противні процесови.   Япанія хоче анектувати Сибір. "Chicago Tribune" доносить, що Япанія задумує збільшити контінґент війська на Сибірі з 83 тисяч на 200 тисяч. Загалом Япанія розвинула в останніх часах горячкову діяльність і готовить ся до обсади всіх важнійших точок на Сибірі. Ґен. Колчак ураз із своїми ґенералами зголосив ся до япанської служби. Як зачувати, Япанія порозуміла ся зі Зєдиненими Державами в справі анексії на Сибірі. Не має сумніву, що Япанія заанектує Сибір.   Ратифікацийні протоколи будуть вручені дня 6. січня. Як зачувати, ратифікацийні протоколи договору з Німеччиною вимінюють дня 6. січня 1920 р. о год. 4 по полудні на Ке д'Орсей.   Замах на віцекороля Ірляндії. Оноді виконано напад на помешкання віцекороля Френча. Один офіцир убитий. Чотири особи підозрілі о участь в нападі арештовано.   Підвисшення міжнародного листового порта. З Берна доносять, що найблизша світова почтова конференція, котра має зібрати ся в Римі, ухвалить підвисшення міжнародного листового порта з 25 на 40 центимів, а міжнародного порта від почтових карт з 10 на 15 центимів.   Недільний супочинок в італійськім дневникарстві. З днем 1. січня 1920 р. зобовязали ся дневники і дневникарські аґенції в цілій Італії заховувати недільний відпочинок. Від тепер не будуть появляти ся ніякі недільні видання.   Нова Рада 