Нова полїцийна станиця у Львові. — На памятник Т. Шевченкови. — Обмеженє числа шинків у Львові.

Нова полїцийна станиця у Львові. На вчерашнім засіданю львівської міської ради рішено креувати нову полїцийну станицю в II. дїльници, в околиці ул. Янівської і Короля Лєщинського. Буде се сема ві Львові полїцийна станиця. На кошти удержаня сеї нової станиці громада призначила на льокаль, сьвітло та на опал 1640 К річно. В дискусиї над сим внесенєм вказувано на сумний стан публичного безпеченства у Львові. В столици краю з понад 200.000 мешканців, є 450 поліцийних жовнїрів, 70 полїцийно-цивільних стражників і 40 постерунків. Коли взяти під увагу, що число приїзжих доходить до 10.000 осіб місячно, а число арештованих зросло в р. 1911 до 11,000 осіб, то наглядно видно потребу реформи. Мешканці подальших дїльниць в трібних справах мусять іти до будинку дирекциї полїциї. Там на тз. інспекциї один урядник мав до полагодженя до 120 справ денно. В бюрі безпеченства припадає 18 карних справ денно. Маєть ся утворити на разї три комісарияти. Президия міста обіцяла давати на сю ціль 5000 К річно, але жадати, щоби війскову полїцию пере-мінити на цивільну. Міська рада ухвалила візвати президию міста, щоби на разї утворити бодай три полїцийні комісарияти в дільницях.
На памятник Т. Шевченкови. Збори лубенського повітового земства одноголосно затвердили асиґнованє 50 карбованців на памятник Т. Шевченкови, яке робить ся що річно, на підставі постанови земських зборів з р. 1905, якою ухвалено видавати золотоношському земству по 50 карбованців протягом десяти років.
Обмеженє числа шинків у Львові. В 1910 році було у Львові 389 шинків і тоді міська рада, означуючи число шинків на дальше десятилїтє рішила, щоби щороку побільшати число концесий о 2, так щоби в 1920 році число шинків зросло до 420. Тепер маґістрат і санітарна секция узгляднюючи бажаня населеня, поставила на вчерашнім засїданю міської ради внесенє, щоби зреасумувати ухвалу міської ради з р. 1910 та зредукувати число шинків до 392. Внесенє се принято, та воно зовсїм не вистарчаюче, щоби могло спинити розпиванє широких мас робітничих, якому так ревно патронують "батьки міста" оплачуючи шинкарськими концесиями виборчі вєкслї головним виборчим гієнам.  