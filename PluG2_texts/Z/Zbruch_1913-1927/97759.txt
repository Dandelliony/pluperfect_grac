◦ ◦ ◦ ◦

З парцеляційного товариства "Земля" у Львові. Загальні Збори товариства, які відбулися 15. ц. м. затвердили білянси Тов-а за рр. 1918. і 1919. і порішили 6% дивіденду за сі роки. До Надзірної Ради вибрано поновно уступаючих членів: о. прал. Войнаровського, рад. Кокорудза, інж. Мудрака, О. Рудовича і о. Туркевича, як також і нових: інж. Вінцковського, дир. Заячківського, дир. Рожанського і дир. Чапельського. Заступниками вибрано: Івана Бачинєського, інж. Павликовського, о. Косоноцького, Амбр. Березовського, о. Еліяшевського і д-ра Трешневського. До Ревізійної Комісії вибрано: д-ра Волод. Бачинського, Сильвестра Герасимовича і д-ра Івана Курівця.   Добрий примір. Громада Рудно пов. Львів зложила на полонених і інтернованих в грошах 160 корон і 10 марок а в провянтах: 96 кґ, бульби, 5½ л. пшона, 5 ½ л. круп гречаних, 2 л. пенцаку, 3 л. гороху і 2 штуки біля.   Подяка полонених і інтернованих. Самаританська Секція УГК. одержала з табору в Домбю слідуюче письмо: Місцевий Комітет Українців в Домбю складає з приводу святочних подарунків переданих Сам. Секцією УГК. у Львові через В.П. П. Старосольську і Др Малецького в імени всіх тут находячихся полонених і інтернованих Українців найщирійшу подяку сею дорогою. Святочні дарунки були роздані всім Українцям по належности і пригадали цілій тутешній кольонії, що їх рідні про них памятають. Підписані 3 старшини за Укр. Комітет в Домбю.   Хліб і мука. Почавши від 19. мая в склепах і консумах буде продаватися білий хліб по 7 кор. за бохонець на хлібову карту ч. 5. На мучні купони буде продаватися біла мука по ¼ кґ. на особу по ціні 2 корон і кошти опакування. Продавці мають зголоситися по асиґнати 17. мая а консуми 18. мая.   Міліонова крадіж. Минулої ночі окрадено ювилєрський маґазин І. Домбровського при вул. Академічній. Елєґантні "спеціялісти" винаймили покій в готелі Жоржа, положений над маґазином, перебили стелю і діставшися до середини забрали дорогоцінности і готівку. Загальна шкода виносить 10 міліонів марок. Елєґантні вломники відїхали зі Львова зі зібраними скарбами і сліду по них не стало.   Громадська думка   