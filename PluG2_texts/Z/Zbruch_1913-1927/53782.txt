◦ ◦ ◦ ◦ ◦ ◦ ◦ ◦ ◦ ◦

Вістка від Ексц. Митрополита. П. д-р Остап Макарушка отримав 9. липня отсе письмо від Й. Ексцелєнції Митрополита, А. Шептицького; Курск 13/IV. с. с. 1916. Дорогий Пане Професор! Картку Вашу з 28/ХІ. м. р. я дістаю сегодня! Якже ж я Вам вдячний за память о мнї. Прийміть з нагоди свят найширійші з серця желаня всього найкрасшого. Христос Воскрес! — Хоч можу вже і на Різдво переслати желаня та ся картка не дуже перед Різдвом до Вас дійде. — Наших священиків з-над Ангари та з цїлого вже Сибіра перенесли в Казанську ґубернію; доси бодай 5 переїхало, а всї, надїємо ся, хто схоче, буде міг. Не всї принимають сю пропозицію, бо на Сибірі більше свободи і дешевше житє. Я здоров. Нїщо не зміняєть сю в моїм положеню. З серця здоровлю. Панї Добродїйцї щирий поклін. Ще раз велике Спаси біг. — Андрей.
Відзначеня Українцїв. Авдитор Стефан Фединський дістав signum laudis, а інжинїр, поручник в телеґр. віддїлї Лев Шепарович і укінч. медик Евген Олексїй, хорунжий в тирольських стрільцях срібні медалї.
Максимальна міра для жіночих строїв в Нїмеччинї. На відбутім недавно в Берлїнї засїданю в справі жіночих мод і строїв вибрано окрему комісію знатоків, які мають означити максимальну міру для всїх виробів жіночої конфекції. Комісія отся означить такі виміри матерій: на жакети і загортки 3 і три четверті метра при ширинї 1 м. 30 цм., на костюми 3 і три четверті метра, на сукнї 4 метри, на плащ 4 і пів метра.
Перші карти масового відживлюваня в Берлїнї. В Берлїнї видано вже карти на право користати з новоотворених кухонь "масового відживлюваня". Карти сї у видї квітків на яких означений день і рід страви (фасоля, картофлї, гуляш, зупа і т. д.) обовязують від дня 10. до 16. липня.
Людове Кіно "Червоного Хреста" при ул. Городецькій ч. 2 б. висвітлить від вівтірка д. 11. до четверга д. 13. липня 1916 сензаційну драму в 5 актах п. з. "Серед ночі і грози", крім того комедія: "З малих причин великі наслїдки" — та найновійший воєнний комунїкат.
Одиноке українське Тов. взаїмних обезпечень на житє і ренти "Карпатія". Почесний президент Його Ексцилєнція митрополит ґраф Шептицький. Товариство оперте на взаїмности, а через се усї зиски припадають самим членам. Ручить вже по трех лїтах неоспоримість і незапалість обезпеченя. Признає по трех лїтах право викупу, а також вже по трех лїтах удїлює позички на низькі відсотки. У всїх справах звертати ся на адресу: Львів, — вулиця Руська ч. 18. Години урядові: від 8. до 2.
Анна Ема Озаркевичева, жена санїтарного радника дра Евгена Озаркевича зі Львова, померла у Відни дня 7. липня с. р. в 47 роцї житя. Покійна, хоч родом Нїмка, прилягла цїлим серцем до української суспільности, присвоїла собі нашу мову, що і не спізнати було чужого її походженя, брала передше живу участь в працях львівської жіночої громади. Від яких пять років попала в тяжку слабість, котра й зробила тепер конець її житю. Висказуємо наше щире співчутє опечаленому мужеви і щирий жаль по утратї доброї патріотки. Похорон відбув ся в недїлю о 2. год. полудни. В. їй п.! 