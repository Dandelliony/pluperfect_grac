◦ ◦ ◦ ◦ ◦ ◦ ◦ ◦ ◦ ◦

Відкритє лицаря м. Львова. Як довідуємо ся з компетентних кругів, на зарядженє Його Вел. Цїсаря на місце намісника ґен. Колярда, який занедужав, виступати-ме як заступник Його Величности на святї відкритя "лицаря м. Львова" командант м. Львова ґенерал майор Рімль. Свято відбудеть ся таким чином по установленій проґрамі. — Особи, які хотїли би взяти участь в святї відкритя, а доси ще з якихсь причин не одержали запрошеня і карти вступу зволять звернути ся до ц. і к. команди міста (бюро капітана Ґотлїба). Довідуємо ся, що "лицар м. Львова" викликав живе заінтересованє та що вже тепер напливають на сю цїль до комітету більші й менші датки з усїх суспільних кругів міста.
Президенти торговельної і промислової Палати у Львові. "Wiener Zeitung" оголошує: Мінїстер торговлї затвердив новий вибір на р. 1916 Самуїла Горовіца на президента і Лєопольда Бачевського на заступника президента торговельної й промислової палати у Львові.
Українські Стрільцї для української школи на Волини. Стрільцї Запасного Куріня УСС. рішили взяти на свій кошт удержанє двох народних шкіл на Волини і скадати муть на сю цїль 600 корон місячно. Атаман Запасного Куріня д-р Никифор Гірняк переслав як першу рату складок за март 470 К. Гроші зложено на книжечку "Днїстра".
Полонені Українцї до Українських Сїчових Стрільцїв. Редакція "Вістника Союза Визволеня України" одержала від полонених Українцїв одного з таборів отсе письмо: Прохаємо Шановну Редакцію, аби через посередництво Вашого поважаного часопису ми могли висловити подяку за різдвяні привіти Українським Сїчовим Стрільцям: Дорогий був нам Ваш відгук і як багато нових думок, світлих надїй принесла нам Ваша стрілецька вість. Дякуємо щиро. Скатертю Вам дорога аж до золотоверхого Київа, до Славутицї Днїпра, до Тарасової могили! Ви за Україну, Україна за Вас, памятайте се на кождім кроцї. Всїх з окопа товаришів витаємо. Щасть Вам, Боже, зіставайтесь здорові та не забувайте і за нас.
Загальна Українська Рада у Будапештенського примаса. БУДАПЕШТ (Вл. кор.). "Pester Lloyd" доносить: Від української полїтичної орґанїзації Галичини й Росії явила ся 24. с. м. численна депутація у князя примаса кардинала д-ра Івана Черноха в Будапештї. В склад депутації входили між иншими: австрійські посли до державної ради д-р Кость Левицький і Сїнґалевич, російській дїдич Маріян Меленевський, кустос національного Музея в Будапештї д-р Стрийський і титулярний опат Емерик Водічка. Посол д-р Кость Левицький представив докладно релїґійне положенє українського народу Австрії й Росії, який є в части греко-католицький, в части греко-орієнтальний і в части римо-католицький. Він просив князя примаса, щоби для римо-католицьких Українцїв делєґовано угорського епископа. Князь-примас, який виказав велику орієнтацію в сїм питаню, обіцяв, що в своїм часї, коли справа стане зрілою до обговореня, він підіпре бажаня Українцїв.
Російський соціялїст за самостійністю України. ВІДЕНЬ (Вл. кор ). "Ukrainische Nachrichten" доносить із Швейцарії: При кінцї лютого с. р. відбув ся в Льозаннї відчит звісного провідника російської соціяльної демократії Н. Ленїна на тему "Будучий мир і національне питанє в Росії". Прелєґент підчеркнув, що в Росії без огляду на вислїд теперішної війни мир не настане доти, доки не будуть успішно полагоджені всї національні і культурні домаганя всїх народів Росії. Обговоривши положенє поодиноких народів, спинив ся Ленїн при українськім питаню. Передовсїм вказав він на сумне положенє Українцїв і на їх змаганя як перед війною, так і в теперішнїй хвилї. Прелєґент заявив, що розвязку українського питаня бачить він в цїлковитім вилученю України від Росії. Після думки прелєґента мусить кождий думаючий чоловік годити ся на таке полагодженє українського питаня. Не можна трийцятимілїоновий нарід позбавити його мови й його питомої культури. 