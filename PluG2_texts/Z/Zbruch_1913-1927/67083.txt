◦ ◦ ◦ ◦ ◦ ◦ ◦ ◦ ◦ ◦

Загальні збори Краєвого Союза Кредитового у Львові відбули ся 7. с. м. під проводом д-pa Стефана Федака. Збори затвердили баланс і рахунок страт і зисків за рік 1916, при чім порішено надвишку білянсову придїлити до резерви страт і наново вибрано до Надвірної Ради на час 6 лїт д-ра Теофіля Кормоша і о. Йосифа Іванца з Ременова.
На загальних зборах Краєвого Товариства Кредитового (передтим Краєвого Т-ва урядників і священиків) у Львові 7. с. м. принято до відома предложені рахунки і білянси і переведено вибір всїх членів Надзираючої Ради і Дирекції.
В справі портрету Леся Мартовича. Укр. Видавнича Спілка у Львові (вул. Чарнецкого ч. 24) друкує тепер посмертну повість пок. Леся Мартовича п. н. "Забобон". Редакція бажала би помістити в книжцї портрет покійного письменника, тому просить тих його знайомих, котрі мають його фотоґрафію, прислати її для зробленя клїша. В 1897 р. намалював був портрет покійного артист Іван Труш. Добре було би, якби теперішний властитель того портрета зложив його в музею Наук. Тов. ім. Шевченка, де переховують ся також портрети цїлого ряду инших наших письменників.
Лягли головами. Пишуть нам: Передплатник "Дїла" кад. асп. Кипранишин поцїлений 12. мая с. з. на італїйськім фронтї ґранатом, погиб на місци враз з однор. капр. Корчинським.
Відзначенє. Надпоручник д-р Матвій Яворський одержав "signum laudis" і придїлений до А. О. К. Unsingen. 