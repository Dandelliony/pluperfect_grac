◦ ◦ ◦ ◦ ◦ ◦ ◦ ◦ ◦ ◦

Війна з Росією.
В Східній Галичинї і на бесарабськім фронтї місцями артилєрійські бої. Зрештою нїяких особливих подїй.
В урядовім російськім справозданю стало в останнїх часах звичаєм давати як найбільше простору вільним видумкам воєнних подїй. Всупереч всїм російським донесеням треба виразно піднести, що наші становища на схід від Стрипи і на бесарабській граници, з виїмком одного тільки баталїонового відтинку, який пересунули ми на 200 кроків назад, тягнуть ся туди, куди тягнули ся, заки розпочала ся Різдвяна російська офензива, до якої приступлено з великим мілітарним і журналїстичним шумом і яку доси відперто до краю з важкими втратами для наших противників. Крім того подїї на південнім сходї доказують, що даремні наступи над Днїстром і над Прутом нїчого не могли вчинити для облекшеня положеня Чорногорцїв. Отже всї противні відомости з Петербурга фалшиві.
Війна з Італією.
В Юдікаріях італійська артилєрія острілювала місцевости Крото і Пор. На Ронконо ворожі лїтаки кинули бомби, не виряджуючи одначе шкоди. Наґо (на схід від Ріви) стояло так само під ворожим огнем. Наша артилєрія підпалила острілюванєм італїйський табор бараків на південь від Понгафель. На Побережнім фронтї йшли з обох сторін артилєрійські бої в відтинку Тольмайн і Добердо.
Війна на Балканї.
Австро-угорська кольонна над Адрією прогнала Чорногорцїв з Дудни і взяла Майні-Верк на північ від сього міста. Сили, які оперують в области Ловчена, стояли вчера вечером у бою 6 км. від Цетинья. Також бої коло Трасова йшли для нас успішно. Наші віддїли дістали ся в кітловину. В граничній области на південь від Автовацу напали ми ворога на його гірських становищах і викинули його. На північнім сходї Чорногори положенє незмінене.
Занятє грецького острова.
РИМ. (Ткб.) Аґенція Стеф. доносить: Француський воєнний корабель висадив віддїл війска на сушу в Корфу, щоби приготовити приїзд сербського віддїлу на сей острів. Здаєть ся, що Французи старати-муть ся усунути з Корфу підставу для ворожих підводних суден.
Добича в Седділь-Барі.
ЦАРГОРОД. (Ткб.) Приватні звістки доносять, що добича в Седділь-Барі є дуже богата; здобуто цїлі гори муки і бараболь. Склади переповнені обувою і новими одностроями. Здобуто велику силу амбулянсів автомобільних, роверів і т. п. Богато робітників закопує безупинно тїла убитих. 