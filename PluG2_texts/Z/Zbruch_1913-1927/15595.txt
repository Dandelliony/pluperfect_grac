Француські летуни в Станиславові. — На даху поспішного поїзду. — Суфражетки анґлійські. 

Француські летуни в Станиславові. Обох француських летунів випущено на волю на припорученє надіслане зі Львова. Летуни заявили, що ся пригода їх не перша. Підчас лету понад канал Ля Манш впали раз в море і виратували ся лише тому, що якраз плив тамтуди корабель. Тепер гадали летуни, що вони є над Чорним Морем і осїли, бо не бажали наразити ся на подібний припадок. Вчера пополудни відїхали до Відня а відтам до Парижа.
На даху поспішного поїзду прибув учера до Кракова 17 лїтний робітник Василь Хованюк з Черновець. Вибирав ся на роботу до Прус. Скостенілого, перемоклого, осмаленого відкрила зелїзнича служба. Дала йому зїсти і відставили до арешту під "Телеґрафом".
Суфражетки анґлійські знов визначили ся "подвигом", котрий певно їм не принесе симпатиї. Підчас судової розправа в Льондонї проти одної з мілїтанток, обжалованої за підпал дому, дві її приятельки обкинули камінєм і помідорами трибунал суду. Їх арештовано. 