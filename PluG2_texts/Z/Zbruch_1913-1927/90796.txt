Що значить "Будувати Українську державу"?

  Кілько то фраз пишеться й говориться тепер на тему творення украінськоі держави! Вже й читати та слухати остогидло. Бо ці фрази пусті: рідко хто старається наповнити ix змістом і показати, що саме в практиці треба робити, щоб украінська держава могла бути збудована й закріплена.   Спробуємо зробити це, щоб дати почин публичній думці, звернутися в напрямі практичних ділань на користь украінськоі державности.   I. В цей розхвильований, воєнний час будує украінську державу в першій мірі той, хто бореться на фронтах проти ворогів Украіни: більшовиків, Ляхів і Румин. Публична опінія, себто думка загалу повинна гостро осуджувати кождого здорового й опитного в військовім ділі чоловіка, який тепер ухиляєтся від обовязку зброєю послужити Украіні.   II. Для фронтових борців за самостійність украінськоі держави повинні бути призначені і в першій мірі ужиті всі матеріяльні засоби украінськоі землі й іі мешканців. Ті борці повинні бути заосмотрені в харч, одяг, обув, зброю, обоз, санітарні причандали — словом, в усе, що потрібне війську. А ранені й хорі вояки повинні мати приготовані добрі помешкання й щиру обслугу. Кождий чоловік і кожда жінка, що дбають о це, будують украінську державу.   III. Незвичайно важну працю при будові Украінськоі Держави сповняють залізничники, які серед найтрудніщих обставин зберігають рух. Яка важна залізнича комунікація, видно хочби з останноі катастрофи в Галичині, де частина чужих нам національно залізнодорожників шкодила як могла правильному рухови залізниць, через що багато причинилася до великого нещастя й утрати міліярдового майна. Всяке з'уживання дров, призначених для паровозів, на приватні потреби причинилося там в великій мірі до катастрофи. Рівно важну службу повнять також совісні служащі почт, телєграфів і телєфонів. Це перворядні будівничі держави, бо удержання звязку це передумовина всякоі державноі праці.   IV. Весь цей складний труд фронту, запілля й звязку стає неможливий, коли народні маси вороже настроєні до держави. А щоби народні маси були прихильно настроєні для будови держави, — на це треба ім дати добрих і совісних урядовців, добру адміністрацію (управу) на місцях. Добрі урядовці не нищать державного майна і совісно працюють та полагоджують всі справи війська й населення. Злих урядовців пізнати по тім, що годі ix знайти в бюрах навіть в урядових годинах, що не мають евіденціі людей і справ, які ім підлягають, що не дбають за державне добро і т. д.   V. Будує украінську державу в цей час також той, хто не роздуває партійних суперечок і хто приймаючи до державних установ всяких робітників, не дивиться на ix партійну приналежність, але виключно на ix робучість і здібність.   Коли мати-мемо на увазі ці прості практичні вказівки, тоді й наша робота на користь держави йти-ме скорим і певним кроком вперед: бо зродиться у нас віра в наші сили разом з почуттям, що кождоі днини може кождий з нас причинятися до скріплення Украінськоі Держави.   Український стрілець 