Петрифікация.

Петрифікациєю називаєть ся особливе укріпленє якогось закона, себто утрудненє його зміни. Звичайно всї важнійші закони є петрифіковані, і до зміни їх не вистачає звичайна абсолютна більшість, тільки треба більшости так або инакше квалїфікованої.
Теперішний краєвий статут в сїй справі постановляє (§. 38): "До переведеня ухвали в соймі, треба присутности більше нїж половини цїлого числа всїх членів, а до принятя ухвали абсолютної більшости присутніх. На випадок рівности голосів, внесенє треба вважати відкиненим. До ухвал в справі змін краєвого с т ат у т а треба присутности що найменше трьох четвертих частий усїх членів і згоди що-найменше двох третин присутних".
Значить, в §. 38. теперішного краєвого статута містять ся петрифікация краєвого статута. І з сею петрифікациєю вяжуть ся надїї теперішної вшехпольсько-подоляцької опозициї проти виборчої реформи; коли б тій опозициї вдало ся довести до того, щоби більш нїж одна четвертина членів сойму (отже на 161 членів сойму бодай 41) усунула ся від нарад над виборчою реформою, то тимсамим сойм не міг би правосильно над виборчою реформою радити.