Ювилей маєвої кампанії 1915 року

Львів, 13. мая 1916.
Місяць май минулого року приніс українському громадянству по сїм і по тім боцї боєвої лїнїї велику радість і засвітив перед прибитою ворожим наїздом суспільністю зорю нових надїй. Російську лїнїю майже на самім вже крайчику навої етнічної области в західній Галичинї проломано, а російські війска розпочали котити ся взад, на схід, в напрямі через Львів у Росію.
Віджили надїї, випрямив ся пригноблений дух.
Рік минає від того незабутного мая 1915 р. В якім станї і в якім настрою знаходить австрійську Україну ювилей маєвої кампанії? Замість малювати настрої, вистане коротко покликатись на факти, які характеризують наше положенє на воєнно-полїтичній шахівницї і з якими природною неминучістю мусять виплавати відповідні настрої і налягати на свідомість кождого українського громадянина. Сї факти відомі: величавий небідний похід союзних армій спинив ся на границї нашого галицького Поділя; значна, національно високо свідома частина української Галичини осталась під ворогом; замість сподїваного визволеня закордонної України прийшло виборенє цїлої Польщі з-під Росії; холмські й волинські окраїни української землї дістались майже в цїлости у відносини мало відповідні для розвитку й укріпленя української національно-полїтичної думки; тяжко навіщена війною українська людність східної Галичини ще жде заспокоєня культурних, економічних і полїтичних потреб свого національного житя...
Поза сим повна відсутність виглядів на близький мир, і рівночасно відсутність запоруки, що дальший розвиток стратеґічно-полїтичних подїй повернеть ся в бажанім цїлою суспільністю напрямі.
До веселих мрій справді нема причини! А проте таки треба тільки порівнати теперішнє положенє з положенєм нашої суспільности перед маєм 1915 р., щоби освідомити собі, яка велика зміна доконалась за той час якраз у нашу користь. Якщо тодї, коли цїла наша земля стогнала під стопою ворога, не тратили ми надїї на поправу нашої долї і з надїєю сею, слабою надїєю, передержували інвазійну зиму і початок весни, — то на скільки висшу силу переконуваня і кріпленя повинно мати се чародїйне "видержати!" для нас тепер, коли — як-неяк, а таки стільки річий перемінило ся в користь нашого національного житя!
Отже: видержати! З затисненими устами видержати! Нарід, котрого тисячлїтна недоля не вспіла зломити, перетриває також сю історичну бурю і з крізи сеї вийде готовий до дальших змагань за само національну волю.
Се мусимо собі сказати всї разом і кождий з нас зосібна. 