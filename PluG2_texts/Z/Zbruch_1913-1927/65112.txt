◦ ◦ ◦ ◦ ◦

Головна Українська Студентська Рада. 8 марта ст. ст. відбуло ся засїданнє "Головної Української Студентської Ради". Постановлено прикликати до Київа всїх відсутних товаришів, а також помагати в поворотї до рідного краю українським еміґрантам. Вислухано інформації представників у коалїційній радї й инших орґанїзаціях. Сконстантовано факт солїдарности та спочуття Українцям. Рішено взяти живу участь у манїфестаціях, що мали відбути ся 10 марта. Навязати тїсні зносини з робітниками, салдатами й учениками середнїх шкіл. 8 марта відбули ся загальні збори: "Громади на жіночих курсах", "Громади на полїтехнїчнім інститутї" і "Центральної Ради".
Українські артисти. Відбуло ся перше свобідне зібраннє дїячів українського театру міста Київа. Обговорювало ся питаннє про скликаннє зїзду делєґатів від артистів українських труп для орґанїзації професіонального союза всїх дїячів української сцени. Між иншим прийнято пропозицію вислати до тимчасового правительства привітну телєґраму. Місце й час зїзду будуть подані пізнїйше в порозумінню з провінціяльними трупами. Вибрано виконавче бюро.
Домагання харківських Українцїв. "Кіевлянинъ" в ч. 73 з дня 27 марта в телєґрамї з Харкова подає між иншим, що збори Українцїв висловили ся за скликаннєм установчих зборів для запровадження демократичної республики, за автономією України, за заведеннєм у народнїх школах і судах української мови та за видаваннєм радою робітничих депутатів часописи на українській мові.
Поворот з Сибіру думських депутатів Українцїв. Серед соціялдемократичних депутатів другої Думи, засуджених після розгону Думи на каторгу й вічне засланнє на Сибір, було також кілька українських соціялдемократів, у тім числі засуджений на 4 роки каторги інжінєр Іван Кирієнк о (член Головного Комітету Української Соц.-Дем. Спілки), народнї учителї М. Вовчинський і Хведорів (обидва з Київщини) й инші. Також і серед засланих на Сибір на початку війни за аґітацію проти війни с.-д. депутатів четвертої Думи був відомий депутат від катеринославських робітників Петровський, який нераз виступав у Думі з промовами в оборону національних прав українського народу. Тепер вкупі з иншими полїтичними засланцями й сї мученики за волю нашого народу повернули або в дорозї до краю. Щиро вітаємо й ми визволених борцїв! 