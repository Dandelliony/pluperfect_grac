◦ ◦ ◦ ◦ ◦ ◦ ◦ ◦ ◦ ◦

Консекрація єпископа д-ра Коциловського. В недїлю, 23. с. м., відбудеть ся в Перемишли консекрація перемиського епископа номіната о. д-ра Йосафата Коциловського. Акту консекрації довершить митрополит Шептицький в асистї гр.-кат. епископів: о. д-ра Ніярадія з Крижевцїв в Хорватії, о. д-ра Боцяна зі Львова і о. д-ра Хомишина зі Станиславова. Після дотеперішного звичаю на акт консекрації запрошено всїх латинських епископів з Галичини і архіепископів д-ра Більчевського і Теодоровича зі Львова. Опісля відбудеть ся інсталяція д-ра Коциловського на епископський престол в Перемишли, а потім епископ д-р Коциловський обійме управу своєї епархії. Зі світських достойників сподїють ся намісника Гуйна і маршалка краєвого Нєзабітовського. Як зачувати, на акт консекрації прибуде також делєґація Укр. Парл. Репрезентації.
Авдієнції у митр. Шептицького. Митрополит удїляє авдієнцій лише з понедїлок, второк і пятницю, в годинах 10—1 перед пол. і 4—6 по полудни.
Відновленє дїяльности судів в східній Галичинї. Президія львівського ц. к. висшого краєвого суду хвилево в Оломунци подає до відома, що слїдуючі суди підняли свою урядову дїяльність: краєвий карний суд з Чернївцях, окружні суди в Станиславові і Коломиї, повітові суди з Гвіздци, Городенцї, Калуши, Войнилові, Рожнїтові, Кутах, Снятинї, Вижници та Кіцмани. Окружні суди в Тернополи і Чорткові як і повітовий суд в Теребовли, котрі мимо неприятельського наїзду не залишили урядової дїяльности, урядують дальше без перерви. Повітові суди в Микулинцях, Підволочисках та Збаражи тепер урядують в Тернополи.
В приватних польських учит. семінаріях в Коломиї і Станиславові признають іспитуючі комісії ученицям (навіть проти їх волї) свідоцтва зрілости також з українською викладовою мовою, бо вона є у них обовязковим предметом науки. Що учителї-Українцї, входячі в склад комісій, мовчать на се безправство, се може мати свою причину з тім, що мусять числити ся з своїми роботодавцями, власниками семинарій. Але дивує нас, що предсїдателї комісій, ц. к. краєвий інспектор п. Матїїв та делєґати краєвої шк. ради (директори державної семинарії пп. Зубчевский і д-р Hїтман) могли давати призвіл на таку незаконність.
Поворот з Росії. П. Федір Величко, урядник маґістрату в Станиславові, арештований 15. лютого 1915 р. разом з иншими свідомими Українцями російською адмінїстрацією вивезений до Симбірска над Волгу, — коли настала свобода з Росії, дістав ся до Галичини і скрив ся в Угриню пов. чортківського. Коли сю місцевість відбито, вернув він до Станиславова. З нагоди щасливого повороту зложив п. Величко до розпорядимости нашої редакції 10 кор., які призначуємо на волинські школи.
Митрополичий Ординаріят у Львові подає до відомости, що кандидати до рукополаганя можуть уже зголошувати ся.
Відзначенє. Поручник Петро Мечник професор української ґімназії у Львові, крім воєнного хреста цїсаря Карла І. одержав срібну медалю хоробрости першої кляси за хоробре поведенє в боях під Надвірною ще в падолистї 1914 р. 