"Діло" в часї війни.

Від Видавництва.
Докладаємо всяких зусиль, щоби наших шан. предплатників в сї горячі часи якнайскорше та якнайточнїйше інформувати.
Коли не все вдаєть ся воно нам по нашому бажаню, то просимо вибачити — працюємо серед обставин несказано важких.
Наслїдком істнуючих виїмкових заряджень заборонено видавати надзвичайні додатки або надзвичайні числа, — ужитє телефону для розмов з иншими містами виключене — телєґрами наслїдком цензури в телєґрафічних урядах приходять дуже припізнені, а понадто дві години перед відданєм числа дневника на машину мусимо предкладати властям щіткову відбитку числа "Дїла".
До тих перепон, прилучило ся ще одно нове: обмеженє зелїзничого руху, поспішні поїзди перестали ходити, а курсують лише тзв. почтові. Більшість тих поїздів відходить зі Львова пізним вечером в сторону Черновець о год. 9 м 47, в стор. Тернополя о год. 10 м 49, в стор. Кракова о год. 11 м 05, Стрия о год. З м 06 над раном. Сими поїздами висилати-мемо Дїло. Предплатники, що відбирають нашу часопись на почтах мати-муть її на слїдуючий день, нпр.: в Стрию о год. 10 рано, в Тернополи о год. 7 рано, в Станиславові о год. 8 рано, в Коломиї о годинї 12-ій в полудне.
Є надїя, що через якийсь час заведуть ширший рух зелїзничий, що ходити-муть і поспішні поїзди — а тодї й ми приладимо наше видавництво до нових умов.
Просимо наших читачів о якнайчастійші дописи і вістки з їх околиць. 