Кілька слів про "Фонд ім. митр. Шептицького для укр. сиріт".

Нам пишуть: "Укр. Комітет несеня помочи вдовам і сиротам, жертвам війни" у Львові отворив, як звісно, 12. грудня 1915 (замість жадань митрополитови, тодї вязневи з Курску, в день іменин) краєвий захист ім. митроп. А. ґр. Шептицького для сиріт, принявши до него на перший раз 6 сиріток. Комітет мав тодї в касї всего 600 кор., а таки відважив ся на сей смілий крок, бо не міг довше дивитись на те, що дїялось з нашими сиротами взагалї з краю, а у Львові з окрема. Удержанєм нової інституції Комітет не журив ся, бо вірив, що наша суспільність не позволить своїм сиротам голодувати. В кілька місяцїв опісля зачало однак і правительство акцію ратованя воєнних сиріт, дало почин до засновуваня окремих національних Комітетів опіки над воєнними сиротами і запевнило їм державну поміч (для воєнної сироти, поміщеної в захистї, 1.50 К. денно, а для сиріт, поміщених в приватній опіцї, по 10—15 К. місячно). Тому, що у Львові була вже готова того рода орґанїзація, приняв Комітет несенє помочи жертвам війни нову назву, а се: "Укр. епархіяльний комітет опіки над воєнними сиротами", а тим самим одержав право до державних підмог для сиріт в захистї і в приватній опіцї.
Але ся державна підмога має тревати лиш до кінця війни, а в найлїпшім разї ще рік по війнї, длятого щоби і по закінченю мира забезпечити істнованє новій сирітській інституції, відкликав ся був львівський Комітет опіки 1916 р. до української суспільности з зазивом до складаня жертв на сталий краєвий захист для сиріт; що ся інституція мала носити імя митрополита Андрея ґр. Шептицького, сего тодї в відозві нарочно не зазначувано, щоби такою рекламою не погіршувати Є. Е. митрополитови й так вже невиносимого положеня в неволї.
На оголошену відозву зачали впливати обильні жертви, але російська офензива в червни 1916 і панїка, яку вона викликала, попсувала на якийсь час зачате дїло.
Аж з весною 1917 р. принесла російська революція поневоленим народам тої імперії надїю на свободу, а нашому дорогому Вязневи з Суздалї позволило тимчасове правительство не тільки вийти на волю, але й вернути на свій митрополичий престол до Львова. Яка радість запанувала з сего приводу між цїлою нашою суспільністю, знаємо дуже добре. У Львові повстав зараз окремий "Комітет для привитаня митрополита Андрея ґр. Шептицького", а за його почином такі самі комітети по провінції, щоби гідно привитати Того, котрий свою 25 лїтну працю для церкви і укр. народа завершив 2½ лїтною неволею, повною фізичних і душевних терпінь, понижень та недостатку, а навіть готов був і житє своє принести в жертву! Випадало привитати сего князя церкви і найкрасшого сина України якимсь почетним даром, але таким, який би був не тільки висловом наших почувань, але й милим його серцю, котре роздаровувало між убогих, молодїж, сироти і инші добродїйні цїли все, що мало, а деколи навіть більше, чим само мало.
І саме та загально звісна добродїйність Митрополита була для Комітету вказівкою, що з поміж ріжних проєктів найвідповіднїйшим способом пошани особи Митрополита буде здвигненє йому живого памятника, себто зібранє Такого фонду, щоби з його процентів можна було по вічні часи удержати заклад для тих українських сиріт, яких доля позбавить родичів і остануть без всякої опіки*). Запало отже рішенє, щоби український нарід зложив як найскорше мілїоновий "Фонд ім. митрополита Андрея ґр. Шептицького для українських сиріт" і принїс його як почесний дар свому повертаючому з неволї князеви церкви і першому громадянинови. Отсе рішенє оголошене в цвітни с. р. в наших дневниках, відбилось живим відгомоном в серцях цїлої без виїмку нашої суспільности; протягом несповна чотирох місяцїв вплинуло на сирітський фонд вже понад чверть мілїона корон і безнастанно впливають дальші жертви. Де тільки є якась свідома і доброї волї одиниця, що пояснить людям цїль і значінє сего фонду, там нарід складає не тільки дуже радо, але й надсподївано великі жертви (н. пр. селянки-вдовицї жертвують по 100 К). Можна сміло сказати, що такої з ріжних зглядів і для всїх симпатичної цїли у нас ще не було, длятого є оправдана надїя, що сей фонд осягне невдовзї намірену висоту одного мілїона. Було би вельми пожаданим, щоби також в увільнених місцевостях східної Галичини повстали окремі комітети (зложені особливо з женщин), які би заняли ся збіркою жертв на сю цїль. Зібрану готівку належить висилати виключно на адресу: Tов. "Днїстер" у Львові, вкл. кн. ч. 10.300, звідки на жаданє можна дістати чеки. Близших інформацій удїлює (а також висилає на жаданє бльочки по 1 К. і по 10 с. до збираня жертв, і відзнаки): "Комітет для привитаня митрополита А. ґр. Шептицького, — Секція живого памятника" у Львові, ул. Домініканська 11. — В заст. В. Лициняк.
*) Дотепер не було у нас такої інституції; наші круглі сироти 0пинювались або в заведеню ґр. Скарбка в Дроговижи, або в міськім заведеню у Львові, де пропадали очивидно для свого народа на завсїгди. В послїдних лїтах перед війною отворив вправдї таке укр. заведенє о. митрат Гордїєвський в Станиславові для дївчат тамошної епархії, однак ся дуже впрочім благородна і гарно подумала акція не могла анї взяти в опіку всїх сиріт в краю, анї не мала потрібного матеріяльного забезпеченя. 