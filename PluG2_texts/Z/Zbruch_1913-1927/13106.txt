Холєра. — На ювилейний дар Іванови Франкови. — Великорумунські апетити.

Холєра.
В скільськім повітї стан холєри такий:
В Опірци є чотири особи недужі на азийську холєру. Зайшов один новий случай занедужаня; бактеріольоґічно провірено, що се є азийська холєра.
В Славську і Тухли є по однїм недужім. В Тухольці вже нема недужих на холєру. Також в цілім краю не було нових случаїв підозрілих о холєру.
Наслідком що-раз більшої небезпеки заволїченя холєри з Угорщини до краю, заряджено ревізию подорожних на двірцях зелїзничних стаций в Сянках, турчанського повіту та в Лупкові лїського повіту.
На ювилейний дар Іванови Франкови вплинуло досі на вкладкову книжочку тов. „Дністер” ч. 8000 13.133 К 27 сот.
Великорумунські апетити. По вагонах румунських зелізниць державних можна часто стрінути „поправлену" мапу Румунїї, себте Румунїї, якою вона має стати після бажань великорумунських патріотів. На мапі сій простягаєть ся „Romania mare" від Чорного моря по Тису, а на півночи по Чернівці. Румунські шовінїсти думають не на жарт про загарбанє південної Буковини.  