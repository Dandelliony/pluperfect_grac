Просьвіта і школа.

Конститууючі Загальні Збори філїї т-ва "Просьвіта" ім. Тараса Шевченка у Львові будуть дня 29. марта 1914 р. о год. 5. пополудни в сали Товариства "Руська Бесїда" при улици Костюшка ч. 3. з ось таким порядком нарад: 1) Отворенє зборів, 2) Відчитанє і поясненє статута, 3) Реферат про дотеперішну просьвітну роботу у Львові, 4) Вибір голови, шістьох членів Видїлу і трех заступників, 5) Вибір контрольної комісиї, 6) Вибір відпоручників на Загальний Збір Товариства "Просьвіта", 7) Внесеня і запити. — Основуюча ся філїя "Просвіти" ставить собі цілию: розвинути просьвітно-орґанїзацийну роботу у Львові. Дотепер виконуванє сеї задачі належало до істнуючої від 1899 р. філїї "Просьвіти" у Львові, яка, обнимаючи своєю дїяльностию ще й судові повіти львівський і винницький (давнїйше й щирецький) та кілька громад з повітів городецького й жовківського, не могла нїколи в відповідній мірі заспокоїти аж надто великих потреб самої столиці. Потреба видїленя міста Львова з обсягу дїланя істнуючої філїї тов-а "Просьвіта" давала ся відчувати з давна. На Загальних Зборах філїї в 1910 р. поставлено навіть внесенє в тім напрямі, а в 1912 р. вже й сам Видїл узнав ту потребу і рішив утворити в тій ціли окрему комісию. Така комісия дїйсно повстала і розвинула в першій половинї 1913 р. успішну діяльність. Однак ся комісия мусїла з ріжних причин свою дїяльність перервати. Ся обставина й спонукала Видїл філїї призадумати ся над сею справою а наслїдком сего рішено дати почин до отвореня окремої філії "Просьвіти" імени Тараса Шевченка на місто Львів з передмістями. Нехай же ся ідея стане спільним добром загалу львівських членів Товариства "Просьвіта" і нехай усї без ріжниці пола, стану і партийних переконань стануть рамя об рамя до спільної праці на тій неуправленій ниві та нехай докажуть дїлом, як їм дорога будучність города князя Льва. На збори філїї запрошуємо усїх львівських членів Товариства "Просьвіта", відпоручників львівських читалень "Просьвіти" і усіх тих громадян, що ще досї не є членами Товариства, але розуміють, що їх обовязком є стати членами найстаршої української просьвітної орґанїзациї. — За Комітет основателїв: Д-р Евген Озаркевич, Юлїян Балицький. 