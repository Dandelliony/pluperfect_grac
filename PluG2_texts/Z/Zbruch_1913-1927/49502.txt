◦ ◦ ◦ ◦ ◦ ◦ ◦ ◦ ◦ ◦

Недуга пос. Олесницького. Сеї ночи наспіла з Відня сумна вість, що пос. д-р Евген Олесницький їдучи вчера вечером трамваєм, дізнав удару. Ратункова стація відставила його до мешканя. Лїкар ствердив пораженє лївої части тїла. Стан хорого поважний. Ся вістка наповнила львівську українську громаду сумом і тревогою за здоровлє такого заслуженого дїяча, і таке саме вражінє викличе по всїй Українї, де тільки дійде. Маймо надїю, що пос. Олесницький переможе свою недугу і зможе знов вернути до громадських справ, яким від кількох лїт віддав ся в цїлости.
Іменованя в унїверситетї. Цїсар іменував надзв. проф. д-ра Каміля Стефка звичайним професором австр. цивільної процедури в унїверситетї у Львові.
З засланя від п. Микали Заячківського, директора "Народної Торговлї" прийшла картка з датою 5 (18) сїчня с. р. такого змісту: Послїдною почтою дістав я повідомленє, що висланї у вересни телєґрафічно гроші є вже на почтї. За два тижнї дістану їх. Сердечно дякую за память про мене, а ще більше за память про мою сестру. Дістав я на сам Свят Вечер відомість від одного зі свояків, що родина моя здорова, та що сестра дістає гроші. Лекше стало. Якби я був рад дістати і від Вас яку відомість, чи здорові? що дїється в нашім товаристві? як поживає п. предсїдатель, члени совіта, товариші працї і знакомі? Гроший стане менї на пів року. Жию дуже ощадно і скромно. Туринову часть відошлю. За корону дістаю 36.25 коп. Всї знакомі з над Анґари здорові, о тім прошу повідомити Охримовичів, Шухевичів, Грицкову, Балицьку. — Адреса п. М. Заячківського: Россія Сибирь. Ениссейская губ. Енис сейскій уїздтъ. Пинчугская волость. Село Чадобское. Почт. ст. Богучаны на Ангарі.
Справа звеличаня памяти поляглих. Tов. "Академічна Громада" рішило видати для звеличаня памяти поляглих Товаришів "Пропамятну Книгу", в склад котрої входили би некрольоґи, фотоґрафії, листи, записки поляглих і т. п. матеріяли. Щоби зібрати як найповнїйший матеріял, звертаємо ся до наших Товаришів при Укр. Сїчових Стрільцях і в армії і до загалу з просьбою о достарченэ нам відповідних відомостий. Просимо подати: 1) імя і назвиско подяглого і рід його студій, 2) короткий родовід і і біоґрафію, 3) широку характеристику, 4) час вступленя до служби, полк і осягнену ранґу, 5) коли, де і чому умер. Товаришів, котрі добре знали поляглих, просимо подати красно обдумані посмертні згадки, котрі як памятники товариського відношеня незмінені могли би ввійти в склад "Книги". Взагал при удїлюваню відомостий просимо зазначити своє відношенє до поляглого. Важнїйші річи просимо доручувати особисто. Доручені матеріали — о скілько не буде виразного застереженя звороту — стають власністю "Академічної Громади". Комісія приймає відомости письменні і устні щодня від 11 — 12 год. пер. пол. в льокали "Академічної Громади" вул. Панська 11а ІІ. пов. — Комісія для звеличаня памяти поляглих Товаришів.
Земельний Банк Гіпотечний, спілка акційна у Львові подає до відома, що в наслїдок загального застою правильних інтересів до корисних фінансових оборотів опроцентовує вкладки на біжучий рахунок аж до відклику не висше як по 4% річно. Ся оповістка дотичить також вкладок, які в попередних роках принято на висший процент. 