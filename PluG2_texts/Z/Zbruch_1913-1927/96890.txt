◦ ◦ ◦ ◦

Новий термін. Невичерпане в своїх помислах "Слово Польске" видумало новий термін на означення українського народу а саме: "ґерманофільскі (україньскі) обуз русіньскі". Можемо впевнити п. Мейнбавма, що й цей новий термін його партійникам не поможе, а нам не пошкодить.   Хто винен? Вже другу виставу відкликав український театр тов. "Українська Бесіда", бо дохід не покривав видатків. Оноді відкликано "Пісні в лицях", а в середу "Про що тирса шелестіла".   В справі управи тютюну у Східній Галичині видала польська ґенеральна дирекція тютюневого монополю у Варшаві рескриптом з дня 16.ІІ.1920. ч.1914/20/IV. розпорядок, на основі якого дозволено управляти тютюн в отсих громадах: Теребовля, Скалат, Чортків, Гусятин, Борщів, Заліщики, Бучач, Підгайці, Рогатин, Станиславів, Товмач, Городенка, Коломия, Снятин і Косів. Хто хоче управляти тютюн має зголоситися до кінця квітня в дотичнім уряді викупна тютюневого листя або в найблищім відділі скарбової контролі, де одержить блищі інформації. Управа тютюну в инших повітах заборонена і підлягає карам.   Польський президент міністрів Скульський — як доносять польські денники — в цих днях приїзджає до Львова.   Крадіж в поїзді. До спального ваґону поспішного поїзду, між Перемишлем і Ярославом вліз через вікно якийсь мущина і витягнув ґрафині Залєскій з під подушки касетку з біжутерією вартости 500.000 марок, 2500 марок готівкою і ріжні документи.   Страйк акторів жидівського театру. У Львові вибух оноді страйк акторів жидівського театру Ґімпля. Причиною страйку низькі платні (від 50—300 К тижнево), з яких актори не можуть вижити. Належить додати, що це самі фахові актори, не аматори. Дирекція театру хоче зломити страйк — даючи вистави при помочи кількох страйколомів. З цего приводу прийшло підчас останньої вистави на салі до авантури, бо публика симпатизує зі страйкуючими.   Громадська думка 