◦ ◦ ◦ ◦ ◦ ◦ ◦ ◦ ◦ ◦

Команда українського Лєґіону подає до відома, що передача стрілецького прапора покищо задля причин від Команди зовсїм незалежних відбути ся не могла.
Біблїотека Головного Видїлу Товариства Просвіта в 1915 і 1916 рр. В часї інвазії була біблїотека замкнена і опечатана російськими властями. По інвазії функціонувала біблїотека в часї від 15 жовтня 1915. до 30. червня 1916. В тім часї користало з неї 202 особи, а то 143 ґімназіяльних учиників, 1 учених учительської семинарії, 12 учениць ґімназії СС. Василянок, 15 учениць учительських семинарії, 2 студентів висших шкіл і 24 особи з поза молодїжи середних і висших шкіл. Сим 202 особам визичено 2289 томів. Плати за визиченє не брав заряд біблїотеки жадної, лише на оправу 2 сот. від тому, не виключаючи при тім добровільних датків. В той спосіб зібрано в згаданім часї квоту 62 кор. Що дотичить приросту книжок належить занотувати, що біблїотека зростає головно дарованими книжками і тою дорогою дістала бібліотека в тім часї 205 книжок. Біблїотека містила ся до половини 1916 р. в домі Товариства, Ринок ч. 10, на першім поверсї, в другій половинї 1916 р. перенесено її на другий поверх (вхід від ґалєрії) і є отворена кождого дня від год. 4—6 вечером.
З Наукового Товариства ім. Шевченка. На засїданю історично фільософічної секції Наукового Товариства ім. Шевченка 6. лютого обговорено справу ювилеїв, які приходять в 1917 р., а саме: андрусівської умови, львівського унїверситету, галицького станового сойму, автономії Галичини і сотних роковин уродженя історика Миколи Костомарова. Всїм ювилеям рішено присвятити згадки і статї у виданях товариства. Дїяльности Костомарова буде присвячений окремий том Записок зі статями такого змісту: Костомарів-історик, археольоґічні працї Костомарова, громадянські погляди К., Костомарів-письменник; побіч сього будуть поміщені принагідні замітки і причинки до біоґрафії наукової і літературної дїяльности К. По можности будуть уладжені також святочні збори на память ювілею.
Парохіяльні печатки. Нам пишуть: Наслїдком розпорядку Митроп. Ординаріяту у Львові з дня 24. вересня 1915 ч. 1572/орд. (оповіщеного в ч. 3 "Львівських архієпархіяльних Відомостий" з дня 1. жовтня 1915), поручаючого духовенству уживати в своїм внутрішнім і внїшнім урядованю народної мови і шкільної правописи, оказала ся потреба заступити також давні парохіяльні печатки, зладжені етимольоґічною правописию, а ще гірше так зв. "язичієм" і правдивою "какоґрафією" (на пр. "Печать гр.-кать. чина приходскаго въ Лабовой") — новими, спорядженими українською мовою і шкільною правописию. Богато парохіяльних урядів се зробило, однак ще не всї, бо ще й тепер деякі парохіяльні уряди от хочби у Львові (на пр. церкви Успенської і Преображенськоі) уживають старих печаток, які повинні би вже піти до архіву. Переробка печаток повинна на наш погляд дотичити передовсїм мови і правописи. Деякі парох. уряди однак пішли далї і почали змінювати також образки на печатках. Не входимо в те, чи вони до сего управнені, однак думаємо, що зовсїм невідповідно є замісць риговини представляючої Святого чи Празник (на пр. Покрову Пр. Д. Марії) уміщувати цїсарського орла. А таку печатку має парохіяльний уряд у Воронї, товмацького деканату, а саме навколо напис. "Печать церкви у Воронї. Товмач. Sigillum Есcleasiae in Vorona Tovmacz", — а в серединї — найзвичайнїйший цїсарський орел, так неначе би се була урядова печатка суду, староства, округа скарбового і т. п. Рівнож напис латинською мовою є зовсїм злишний, але наші люди завсїди хочуть здобути ся на щось ориґінальне. Подібні печатки українською та латинською мовою (хоч без орла!) мають під Львовом гр.-кат. парохіяльні уряди в Дмитровичах і Товщові (осїдок винницького деканату). Час би вже постарати ся о відповідну зміну. Так само була би найвисша пора постарати ся о усуненє дивоглядів з парох. печаток, які на жаль бачимо навіть недалеко Львова... 