◦ ◦ ◦ ◦ ◦ ◦ ◦ ◦

Проти антісоціялістичної акції. На 17. ц. м. заповіли австрійські соціялдемократи демонстрацію проти антісоціялістичної акції і реакційних змагань в Австрії. Так само й комуністи приготовляють демонстрацію.   На Україні нема чуми. З урядових кругів доносять, що на просторах України не стверджено випадків чуми.   Білий терор на Мадярщині. В Будапешті виконано вироки смерти на соціялістах Сірмею і Людвику Семере.   Страйк в Моравській Остразі продовжується. Тільки мала частина копальняних робітників послухала зазиву і приступила до праці. Більшість, а саме 74 проц. далі страйкує.   Большевики зносять кару смерти. З Лотви доносять під 16. ц. м., що з огляду на пораження внутрішніх і зовнішніх ворогів совітської Росії, всемосковська комісія в ціли поборювання контрреволюції порішила знести кару смерти.   Прокомуністичні розпорядки в Німеччині. Носке видав приказ, що великі жалібні торжества по впавших комуністах заборонені. День роковин смерти Лібкнехта та Рози Люксембурґ минув спокійно. Військо розігнало збираючуся товпу. В Гамбурзі оголошено стан облоги.   Антібольшевицький зїзд в Варшаві. Дня 18. ц. м. розпочався в Варшаві антібольшевицький зїзд. Прибуло 1.300 делєґатів. Зїздови проводить маршалок Тромпчиньскі.   Страйк в Лодзі. Страйк в ткацьких фабриках в Лодзі треває далі і ще поширюється. До страйку приступили всі фабрики в Зґожу і частина в Пабяніцах.   Страйк шевців в Варшаві. В багатьох шевських майстернях Варшави розпочався страйк. Жадають 75% підвишки платні.   Жидівська Національна Рада на Білоруси. На Білоруси повстала Жидівська Національна Рада. Вона утворила ряд комісій політичну, економічну, фінансову, соціальної допомоги, культурно-просвітну, правної поради і палестинську.   Підвишка платень урядників. На засіданню варшавської ради міністрів принято внесення міністра фінансів, щоби усім урядникам і державним функціонерам признати підвишку платень в границях 60—100 проц. висоти дотеперішної платні.   Смерть Рамсая. В Лондоні помер відомий анґлійський фізик Юрій Рамсай в 92 р. життя.   Вперед!   