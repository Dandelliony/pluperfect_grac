◦ ◦ ◦ ◦ ◦ ◦ ◦ ◦

Ювілей Митрополита. В неділю обходив митрополит Андрій Шептицький 20-літний ювілей епископства, про який ми писали в попередному числі. Ювилей почався богослуженням в церкві св. Юра, на якім виголосив проповідь канонік о. Куницький. В палаті Митрополита зібралися в полудне делєґації товариств, інституцій та духовенства, які складали Ювилятови бажання. Радник Ол. Барвінський складав бажання іменем інституцій і вірних, а епископ Хомишин іменем духовенства. Вечером відбувся святочний концерт в салі "Народнього Дому", уладжений заходом Горожанського Комітету. Салю по береги заповнила публика, яка входячого Митрополита, введеного головою Горож. Комітету д-ром Федаком в товаристві перемиського і станиславівського епископів, привитала оваційно. Програма концерту випала незвичайно гарно. Про артистичне виконання її напишемо окремо.   Пастирське послання видав український епіскопат в Галичині до вірних з приводу останніх воєнних подій. Послання буде в цих днях відчитане вірним всіх трох дієцезій по церквах. Малює воно на вступі сучасне положення українського народу в Галичині. В "Укр. Голосі" була поміщена частина вступу послання, з якого з десять стрічок сконфісковано.   3 судової салі у Львові. Дня 18. ц. м. відбулася розправа перед трибуналом військового суду проти Александри Голінатикової, літ 42, жінки шевця, обвиненої о ділання проти оружної сили польської держави в дни 3. падолиста м. р. в цей спосіб, що будучи за жовківською рогачкою звернулася до української патрулі, щоби йшла на вулицю Кінґи, бо там є Поляки. По переведеній розправі видано увільняючий присуд а то ізза недостачі злого наміру. Дня 17. ц. м. станув перед військовим судом Мендель Рот, літ 19, зі Львова, обвинений о шпіонажу. Після донесення команди двірця Підзамче приловлено Рота дня 8. січня на перериванню телєфонічної лінії коло Підзамча. Ізза недостачі доказів видано увільняючий присуд.   Інтерновані у Львові. В полевім суді Д.О.Ґ. на Замарстинівській вулиці сидить вже третий місяць: о. Мих. Баричко зі Щирця, Василь Гординський з Глубокого, пов. Богородчани і о. Мосора зі Сколього. В відділї полевого суду Д.О.Е. в Бриґідках сидять: о. Кучкуда з Перемишлян, о. Прийма з Дуліб, о. Олійник з Рогатина (який захорів тут на тиф і є на Клепарові).   Місія українського Червоного Хреста, зложена з сотника Сави Крвавича-Сідлецького і трох братів Бойків, яка їхала через Галичину до Італії, виїхала зі Львова дня 19. ц. м. до Камянця на Поділлю. Львівська українська громада пригадує собі, що ще в червні польські власти арештували коло Славська всіх членів цеї місії та інтернували в ґарнізоновім шпиталї. Опісля гром. Сідлецького інтерновано в готелі "Вікторія" а Бойків в Перемишлі. Варшава приказала їх ще в липні випустити на волю, одначе приказу не виповнено. Доперва пізніше за інтервенцією деяких кругів випущено їх на вільну стопу а щойно тепер могли вони вернути домів.   Справа львівського університету. Краківські ґазети доносять, що рада міністрів приняла постанову, щоби при вписах на львівський університет власти викинули рубрику національностей. A "Goniec" доносить, що рада міністрів рішила креовати в східній Галичині осібний український університет. Місцем осідку буде Львів. Відповідний проєкт буде предложений на першім засіданню сойму.   Уважайте на діти! В неділю полудни на вулиці Руській мало-що не прийшло до нещастя. А саме мала дитина бавилася на трамваєвих шинах в часі, коли трамвай надїхав з Підвалля. Завдяки притомности моторового трамваєвий віз здержався і дитині нічого не сталося. Всьо закінчилося лише на розпучливім крику матері та на великім збіговищу цікавих людей. А маленька дитина, здивувана гляділа на всіх, немов питалася очима: Чому ви зробили такий "рейвах"? Родичі, особливо ті, що мешкають при головних вулицях, повинні уважати на своїх дітей, бо о нещастя не тяжко.   Вперед! 