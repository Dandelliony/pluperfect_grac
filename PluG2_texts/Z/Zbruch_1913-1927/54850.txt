Про культуру і етику преси Вел. Британїї.

Львів, 9 серпня 1916.
Один з піонїрів нїмецької кольонїяльної полїтики, муж, який в опозиції до канцлєра кн. Бісмарка смілими походами здобув своїй вітчинї великі простори в Африцї, д-р Карл Петерс, перебував в Анґлїї понад 10 лїт і придбав собі там через приставанє з людьми всїх верств і через пильні теоретичні студії визначне знанє анґлїйської суспільности й країни. Хотячи також сим своїм знанєм прислужитись Нїмеччинї, списав він свої досвіди і дослїди з области анґлїйського житя в книжцї п. з. "England und die Engländer", де глава за главою малює він природу одної з найкультурнїйших земель Европи і житє народа, якому з погляду полїтичних здібностий і успіхів не було й доси немає рівного серед народів світа цїлого. Книжка відомого нїмецького подорожника стрінулась з повним признанєм також в Анґлїї, де між ин. дуже корисно оцїнив її один з найголоснїйших анґлїйських імперіялїстів Чемберлєн. У Нїмеччинї діждалась вона від 1904 р. кількох видань, а останнє, популярне появилось в cамim розгарі анґлїйсько-нїмецької війни, в 1915 роцї: також свідоцтво нїмецької обєктивности супроти зненавидженого ворога.
Книжка також для українського читача цїкава з ріжних причин, і ми може ще до неї вернемось. Нинї хочемо за поданим у нїй матеріялом представити нашому галицькому громадянству кілька фактів для характеристики культури і етики преси Вел. Британїї. Петерс наводив сї факти для науки нїмецькому громадянству; ми думаємо, що й нашому громадянству слїд поважно над ними призадуматись.
Найзамітнїйшою прикметою анґлїйської преси є побіч її першорядної інформаційної сторони, якою перевисшає пресу цїлої решти світа, — супокійна обєктивність, яка характеризує становище її до всїх особистих справ. Партійна боротьба ведеть ся в пресї з принципу річевими арґументами, нїколи нема там особистих напастий, не то вже й клевет. Розумієть ся, богато причиняєть ся до того анґлїйський пресовий закон, який карає надзвичайно високими гривнами пресові клевети. Нпр. найбогатшу анґлїйську часопись "Times" засудив — в часї великого розгару противірляндської боротьби! — льондонський суд за статю образливу для одного з найзавзятїйших ірляндських провідників, Парнеля, на відшкодованє в квотї 100.000 фунтів штерлїнґів (2.400.000 корон) — крім судових коштів. Подібно, відповідно до маєткового стану ґазети, дїєть ся скрізь і завсїди в Анґлїї, і супроти сього редактори і видавцї анґлїйських часописий не легко рішать ся надрукувати клеветничу статю чи пасквіль. До того істнує там ще принцип: "Чим більша правда, тим більша образа". З огляду на те не має анґлїйська ґазета права оповіщувати звісток навіть згідних з правдою та некорисних приватній особі, хочби навіть редакція могла жертвувати докази правди на свої донесеня. Старо-ґерманське право, яке доси обовязує в Анґлїї (рецепції римського права в Анґлії не було), хоронить особисту честь людини на рівнї з її житєм і власністю. Та в поміч праву і законови приходить в Анґлїї витворене старою культурою і вихованєм почутє слушности Анґлїйця, яке характеризує його полїтичну вдачу. Навіть якби закон сього так строго не карав, то Анґлїєць не нарушував би людської чести так безсоромно, як воно буває в инших краях — чим менше культурних, тим у більшім степени.
Що значить супроти друкованого розбишацтва, клеветництва, укритого за "белєтристичною" формою пасквілянтства — прим. наш §19 пресового закона? У великій части брехонь і клевет його навіть не можна ужити, а в инших "простуючи" обмежений до тїсних рамок формального "спростованя", до якого брехун і клеветник на редакторськім стільци свобідно може знов дописати свої "спростованя"!
Найпоганїйшою сторінкою поза-анґлїйського дневникарства вважає Петерс анонїмні і криптонїмні дописи й замітки про особи. В Анґлїї вважаєть ся такий спосіб "поборюваня" противника — трусівством, а шануюча себе публика соромить ся читати такі орґани. Там видавець і одвічальний редактор вважав би собі за особисту нечесть покривати своїм іменем чужі напасти з за плота на людську честь, з другого-ж боку кождий шануючий себе автор вважає своїм обовязком підписувати повним іменем критику третих осіб.
В сїм місци д-р Петерс, пригадавши собі мабуть власні переживаня, пише дослївно: "Се є могучою запорою проти злобного оклеветуваня людий і береже цїле публичне житє країни перед безстидним надуживанєм свободи преси, яке бачимо у нас так часто. Тільки розмірно нечисленні достойні пошани виїмки бачимо і серед нашої преси на точцї предметовости й свободи від клеветничих наклонів. Богато в нас говорить ся про наші "національні чесноти" і наші "високі полїтичні цїли". Одначе передтим требаб нам навчитись, що підстава всякої національної величі лежить у звичайній мужеській чеснотї справедливости для своїх земляків та що нація тільки тодї може вести справдї велику полїтику, коли вона зрівноважує свої сили після закона справедливости. З сього погляду є Вел. Британїя взірцевим прообразом для цїлого світа".
Таке признанє для Анґлїї надрукував в 1915 роцї отвертий ворог сеї держави — Нїмець! Бо поважна предметовість, пошана людської чести й гідности, які виявляють ся в ціїлім публичнім житю Анґлїї, обнимаючи також її пресу, мусять викликувати признанє всякого, кого вихованє і культура вивели справдї — не тільки формально — з духових сутерен на світ ясний і широкий. 