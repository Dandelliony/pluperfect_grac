Перший загальний зїзд делєґатів Холмщан у Київі,

зібравши ся у числї 276 делєґатів, ухвалив:
1) Холмський нарід визнає себе за український нарід;
2) його доля мусить бути спільною з долею цїлого українського народу;
3) тому холмська ґубернїя нї в якім разї не може бути скасованою й прилученою до Польського Королївства, а повинна бути прилучена до автономії України, в границях демократично федеративної російської републики, й тепер повинна знаходити ся під управою Української Центральної Ради й Ґенерального Секретаріяту.
Сю резолюцію приняв зїзд одноголосно, після чого учасники привитали Холмщину, Україну, Центральну Раду й Ґенеральний Секретаріят і відспівали "Заповіт".
Крім того з'їзд ухвалив отсї резолюції:
1. Перший з'їзд делєґатів холмських Українцїв рішучо протестує проти того, що справою лїквідації холмської ґубернії займеть ся лїквідаційна комісія, бо холмська ґубернїя не належить до Польщі анї правно, анї етноґрафічно.
2. Для зложеня протесту проти лїквідації Холмщини та в цїли оборони інтересів тих холмських Українцїв, котрі зістали ся в польських ґубернїях, а також для оборони холмських інтересів при лїквідації деяких інституцій холмської ґубернії з'їзд делєґатів холмських Українців ухвалив просити за посередництвом Центральної Ради тимчасове правительство про влученє в склад лїквідаційної комісії делєґата від холмських Українцїв. 