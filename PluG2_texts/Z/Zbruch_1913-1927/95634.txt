 Соймова комісія для справ інтернованих і полонених у Львові.

  В понеділок 9. с. м. приїхала до Львова польська соймова комісія для справ інтернованих і полонених, зложена з послів: Табачинського, як голови, п. Лужака, Опаля і Віхлінського, та відпоручників ріжних польських властей, як п. Стемпіцького, пор. Брецького, Тварди, Новацького і Умґальтера.   Комісія ся, якої ціллю є провірити відносини в таборах та предложити звіт і умотивовані внески польському варшавському соймови, звиділи до cего часу табори в Білостоку, Ґродні, Вильні, Мінську, Пінську, Берестю, Ковли, Луцьку, Рівні, Тернополи і наконець у Львові.   В ціли вислухання жалоб і бажань (!) української суспільности запросила комісія, представників Українського Горожанського Комітету у Львові.   На конференцію з дня 10. с. м. вечером в кімнатах Команди Ґенерального Округа.   В склад українських заступників війшли п. д-р С. Федак, д-р Р. Перфецький, д-р Л. Ганкевич, д-р М. Панчишин, д-р А. Милецький, суд. В. Целевич, д-р Г. Панчишин, п. П. Буняк і п. Квасниця.   Д-р Федак представив яркими та повними ваги словами страшний образ відносин в таборах, вказав на всякі надужиття та неправильности в поступованню з полоненими, та з тими, що хочуть подати поміч тим мученикам.   Як референт санітарний представив д-р М. Панчишин недомагання в таборах з лікарського становиска, та вказав на способи, як належало би поступити, щоби поправити невиносимі відносини під санітарним зглядом.   Д-р А. Малецький, як правний референт обговорив трудности, на які стрічають справи звільнювань полонених з сторони польських властий, подав подрібно случаї поступованя судів незгідних з правничими приписами, вказав на случаї невиповнювання приказів власти підчиненими орґанами, а заразом поставив конкретні внески зміряючі до як найскорійшого та цілковитого "урльоповання" всіх полонених.   Д-р Л. Ганкевич підніс неконсеквентне поступовання властий в спеціяльного рода справах та домагав ся від комісії відвидження вязниці в Віснічу.   Суд. Целевич підніс неякі заміти загального характеру.   Референти, п. д-р Панчишин і д-р Малецький подали наконець спеціяльно зіставлені свої домагання.   Предсідник комісії обіцяв предложити всі домагання соймови згл. правительству в Варшаві з прихильним внеском та сповістив, що комісія буде постійно урядувати в Варшаві і домагав ся, щоби у всіх справах полонених, де тільки заходить потреба, звертати ся прямо до комісії в Варшаві.   Нова Рада   