◦ ◦ ◦ ◦

  Офіціяльне звідомлення з Галицького фронту з дня 26. IV. 1919. Протинаступом ми знову заняли село Путятичі і Лісничівку, котру Поляки були вчора заняли. Тим наші старі позиції вповні в наших руках. Впрочім ситуація на польськім і східнім фронті незмінена. Начальник штабу Галицької армії   Офіціяльне звідомлення з Галицького фронту з дня 27. IV. 1919. Західний фронт: Поляки наступали ночю 4 сотнями і одною батерією на Маґерів. Їх відперто з великими втратами. Під ослоною ночи наступали Поляки вчера на Малехів. Чуйна залога відбила їх під дротяними засіками. Рівночасно ударили наші сотні поручника Марчука і поручинка Шлемкевича під проводом сотника Черевка на ворожі окопи коло Поршної. В рукопашнім бою занято польські становища. Убито трьох старшин, богато ворожих трупів лежить в потоці Ковер. Добича 5 скорострілів і одна полева кухня з кіньми і богато іншого матеріялу. Полонених 8 Поляків, вбитих начислено 45. Власні втрати 3 ранених. Особливо належить піднести співділання артилєрії з піхотою, передовсім батерій поручника Поповича і Зубрицького. Східний фронт: Коло Підволочиск без змін. В районі Гусятина пробували большевики перейти в кількох місцях ріку Збруч, одначе їх відперто огнем артилєрії і скорострілів. Начальник штабу Галицької армії   Комісія польсько-українського перемиря в Парижі. Радіо з Варшави 26. IV. (анґлійський текст). Американська місія в Варшаві до американської місії у Львові для полковника Ellioth Caziare. Комісія просить вас остати у Львові після інструкцій д-ра Ісая Бовмана (?). Полковник Детіск (?) американський представник, належить до комісії польсько-українського перемиря в Парижі. Аж до дальших інструкцій ви маєте тілько обсервувати і розсліджувати відносини у Львові.   Митроп. Шептицький і Еп. Боцян здорові. Супроти повідомлень деяких часописів про стан здоровля Митрополита Шептицького й еп. Боцяна, можемо на підставі інформацій, одержаних від особи, що недавно прибула зі Львова, зазначити, що повідомлення сі неправдиві. Митр. Шептицький був дійсно хорий, одначе вже подужав і мав навіть в днях 21—28. марта особисто реколєкції. Також й еп. Боцян здоровий і взяв участь в похоронах о. Лежогубського, що відбулися при кінці марта.   Друкарський страйк у Станиславові. Дня 25-го с. м. застрайкували у Станиславові складачі та зажадали підвисшення платні. В ціли припинення страйку відбулася вчора в Секретаріяті внутр. справ конференція під проводом Д.С. дра Макуха, в якій взяли участь властителі друкарень і відпоручники складачів. Осягнено цілковиту згідність обох сторін, наслідком чого покінчився дня 26. с. м. страйк. Списана умова має бути предложена Д.С. внутрішних справ д-pови Макухови до відимовання.   Република   