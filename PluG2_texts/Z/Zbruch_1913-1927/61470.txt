◦ ◦ ◦ ◦ ◦ ◦ ◦ ◦ ◦ ◦

Русофільський процес. Від нашого постійного дописувателя. ВІДЕНЬ (Вл. тел.). По перерві, що припала на час Різдвяних свят, почала ся розправа проти оо. Богатирця, Сеника і тов. дальше дня 11. с. м. На чергу прийшли кінцеві промови. Перший говорив війсковий прокуратор д-р Вундер, якого промова забрала кілька днїв, бо в нїй, крім винуватости всїх обжалованих, подано цїлу ґенезу й історію руссофільства. Крім оборонцїв д-ра Рабенлєхнера і д-ра Штернберґа забирати-муть — як зачувати — голос ще й самі обжаловані як прим.: Богатирець, Цурканович, Булик, Савюк, Сеник і т. д., що протягне розправу ще на кілька днїв. (яв)
Підготовні курси. Головна Управа Українського Педаґоґічного Товариства у Львові, вдоволяючи бажаню своїх членів, висказаному на сходинах 25. грудня м. р., хотїла би зорґанїзувати як найбільшу скількість підготовних курсів: 1) для учительських семинарій, мужеських і жіночих, 2) для ґімназій, як рівнож реальних і торговельних шкіл. Такий курс може вести кождий тямучий учитель або учителька або й чоловік зпоза учительського званя. Інформації, плян і вимоги пришле за зголошенєм канцелярія УПТ. у Львові, вул. Мохнацького ч. 12. Головна управа Товариства буде в случаю потреби курси субвенціонувати. Науку треба би зачати як найскорше, щоби кандидати й кандидатки мали доволї часу не тільки познакомитись з науковим матеріялом, необхідним для вступного іспиту, але той матеріял дїйсно собі присвоїти і його перетравити, бо тільки з таких підготовних курсів є правдивий хосен. При сїй нагодї пригадує ся, що у Львові устроює Товариство що року в школї при вул. Мохнацького ч. 12. один пополудневий підготовний курс для учит. семинірії, другий вакаційний для гімназії.
Небіщикам кажуть промовляти деякі львівські дневники. Ось так в однім з них п. н. "Bjornstjerne Bjornson про можливість мира" читаємо: "Neues Wiener Journal" подає за берлїнським кореспондентом "Az Est" під датою 17. І. 1917 р. ч. 8338 слїдуючі виводи славного і українській громадї відомого норвеського поста", далї йдуть ті виводи, які одначе не є виводами "славного і українській громаді відомого норвеського поета" Бєрнштерне Бєрнзона, тільки виводами його сина, журналїста Бєрна Бернзона. Сам Бєрнштерне Бєрнзон, як се повинно бути звісно також редакціям згаданих львівських дневників, умер перед кількома роками. При нагодї згадаємо, що ті дневники так само принесли недавно звістку про убитє члена російської Державної Думи Йоллоса, який в дїйсности був убитий в 1906 р.
Відзначенє. Нам пишуть: Ґенерал майор Маркил Лаврівський, командант бриґади за хоробрість відзначений війсковим хрестом заслуги II. кляси з воєнною декорацією. Се вже трете з черги високе відзначенє нашого земляка в сїй війнї. Перед недавним часом був відзначений ґенерал Лаврівський орденами зелїзної корони II. кляси і Лєопольда з воєнною декорацією. Маскил Лаврівський походить з старої священичої родини, його батько, бл. п. о. Діонїзій був парохом в Себечові перемиської епархії. Свого часу був він командантом 77. полку піхоти, — все признавав ся до своєї народности і був дуже люблений офіцирами і жовнїрами свого полку. Подаю се до відома, бо польські ґазети подали ґен. Лаврівського за Поляка, а я його знаю особисто. — д.
В справі занятя молочарських виробів оголошують урядово: Стали замітні побоюваня, що наслїдком розпорядку уряду для поживи в справі заосмотрюваня населеня у молочарські вироби і товщ, та наслїдком наказу про доставу означеного континґенту масла буде обмежена консумція молока. Супроти тих побоювань треба вказати на те, що апровізаційний уряд поручив краєвим властям полїтичним зарядити, щоби доставу масла розложено відповідно на поодиноких продуцентів, оглядаючи ся на примусову доставу молока. Ті продуценти, які докажуть, що доставляють молока на виживленє загалу, будуть лише о стільки приневолені до достави масла, о скільки се буде для них можливе без вменшеня достави молока. Инші продуценти будуть приневолені доставляти масло в більшій скількости. 