◦ ◦ ◦ ◦ ◦ ◦ ◦ ◦ ◦ ◦

Ц. к. управа табору для збігцїв у Ґміндї отворила українську низшу ґімназію враз з приготовляючою клясою для учеників середних шкіл. Наука в згаданій ґімназії вже розпочала ся, і ведеть ся квалїфікованими силами. Дирекція сеї ґімназії взиває молодїж, що перебуває по ріжних бараках, кватирах і т. д., щоби як найскорше прибувала до Ґмінду і вписувала ся до школи.
Сьогорічний лїтний час в Нїмеччині розпічнеться на основі рішеня Союзної Ради 16. цвітня о 2. год. над раном і скінчиться 17. вересня о 3 год. над раном. Сю пору переходу до лїтнього часу вибрано з огляду на потреби зелїзничого руху.
"Війна і вихованє" — виклад дир. д-pa Остапа Макарушки викликав незвичайне зацїкавленє і широку дискусію, якої продовженє буде в понедїлок 19. с. м. в "Народнім Домі" на II. поверсї, саля 1а, в годинї 5. по полудни. Членів і гостий о численну участь просить "Учительська Громада".
Українсько-нїмецький Самоучок. Зладив О. Солтис. Третє виданє. Львів 1917. Стор. 128. Накладом видавництва: Біблїотека пожиточних видавництв, видає А. Окпиш (Львів, вул. Кадетська ч. 4) В передмові до сього виданя "Самоучка" пише автор: "Коли кількатисячні перші наклади сего підручника розійшли ся в короткім часї і тут в краю і серед робітничих кругів за границею, приступив я отсе, користаючи з критичних заміток та принагідних фахових порад, до написаня нового, справленого та значно поширеного українсько-нїмецького Самоучка". 