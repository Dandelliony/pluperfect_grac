В 16 і пів мінутах довкола сьвіта. 

Сими днями доконано цікавої проби, щоби ствердити, скільки часу потребує вістка, переслана телеґрафічно, щоб облетіти цілий сьвіт. Телєґраму надано з редакциї New York Times, а зміст її складав ся з 9 слів, які пояснювали ясно його ціль. Телєґрама облетіла цілу північну кулю, а то вислано найперше її до Гонолюлю, відси до Манїлї, потім до Гонконґа і Бомбаю, відси вістка полетїла до Суезу, опісля до Ґібральтару, досягла один з Азорських островів і відси вернула знова до редакциї New York Times. Телєґрама зробила дорогу 52 тисячі кільометрів, облетіла 16 стаций і вернула за 16 і пів мінути до місця наданя. Дорогу відбувала телєґрама зі скоростю 1.700 миль на мінуту. Сих 16 хвиль не можна вважати рекордом, бо як обчислено час, якого телєґрама потребує, щоб облетїти сьвіт довкола виносить 9 і пів мінути. Стільки власне часу потребувала телєґрама вислана довкола сьвіта в р. 1910 в дни отвореня американської зелїзниці „Пасіфік". 