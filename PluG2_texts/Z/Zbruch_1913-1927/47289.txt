◦ ◦ ◦ ◦ ◦ ◦ ◦ ◦ ◦ ◦

В справі подорожи зі Львова на Угорщину. Письмом з 22. січня 1916 повідомила ц і к. Команда II. армії, що не є на разї намірене вилученє на полуднє від Львова положених повітів, а поміж ними Стрия з тїснїйшого воєнного округа, що отже мешканцї Львова і околицї, які наміряють удати ся в подорож на Угорщину, а не мають призволеня дотичної команди армії на переступленє границь тїснїйшого округа воєнного, повинні вибрати собі дорогу не через Стрий, а на Самбір.
Засланє української депутації. "Pester Lloyd" з 2. лютого доносить з Чернївцїв, що в полуднево-західній Росії зачинають ся проявляти сильнїйші революційні рухи. Особливо велике невдоволенє проявляєть ся на українських землях. І так перед трьома тижнями повішено пятьох Українцїв революціонерів. Дальше заслано на Сибір членів української депутації, що була в Льондонї і Парижі й інтервенїювала у анґлїйського і француського правлїня, щоби вони вплинули на російське правительство в справі сповненя українських національних домагань. — зк.
Хто справдїшний відповідальний провідник польської національної демократії? Як відомо, провідник вшехполяків п. Ґломбінський, приїхавши в серпни минулого року із Львова до Відня, оголосив комунїкат, в якім відпекав ся відповідальности за дїяльність своєї партії підчас російської окупації в Галичинї і застеріг ся проти того, начеб "вивезені вшехпольські менери, як І. Павлїковський, З. Васїлєвський, проф. Ст. Ґрабський і и. мали право репрезентувати польську партію "демократично-народову". Проти того виступає дуже рішучо петербурська "Sprawa polska" з 12. грудня 1915 р. у статі "Kwestye bieżące" і називає заяву посла Гломбінського особистим "wynurzeniem", констатуючи, що президентом демократично народового сторонництва був д-р Ян Павлїковський, а провідником посольської ґрупи ґраф Скарбек, що з того титулу був і віцепрезидентом Кола польського.
З циклю тзв. "галицьких справ". Відень, 3. лютого 1916. В московськім воєнноокружнім судї розглянено досї вже кілька судових справ колишнього галицького ґенерал-губернаторства. Галичан, обжалованих за злочини поповнені в часї російської окупації Галичини евакуовано — як відомо — свойого часу з львівської вязницї до Росії. Спершу мали перейти справи їх усїх перед київський воєнний суд, та мінїстерство війни установило для них остаточно компетенцію московського воєнно-окружного суду.
М. и. розбирав сей суд 26. грудня карну справу цигана Сивака, що з зависти завдав свойому первому братови смертельні рани. Сивака засуджено на півтретя року арештантських рот.
Дня 20-го сїчня станув знова перед тим судом Данило Офіцинський, селянин з громади Ожидів ("каменско-струміловскаво уєзда, львовской губернії) обжалований за убийство селянина Івана Куца. Розправу вів ґенерал С. Абрамович Барановський, обжаловував помічник війського прокуратора капітан І. Якімов, а боронив прапорщик В. Криловський. По переведеній розправі признано Офіцинського невинним злочину убийства, за те засуджено його за завданє ран, яких наслїдком явила ся смерть, на три роки арештантських рот. яв. 