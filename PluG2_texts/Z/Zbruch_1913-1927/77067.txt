За українську державність

Утворити безправолочно українську полїтичну територію і віддати державну адмінїстрацію українському народови!
Львів, 25, лютого 1918.
Провідною думкою української полїтики в Австрії все було змаганє утворили з українських земель, приналежних де Габсбурської монархїї, окрему полїтичну одиницю, в якїй знайшла би здїйсненє ідей української державности. Се змаганє і територіяльно і правнодержавним змістом було сильнїйше або слабше, залежно від полїтичного моменту в державі: так прим. з 1848 р. наші батьки домагали ся злученя Східної Галичини, української части Буковини й української части Угорщини в одну цїлість, а в рр. 1880-их і 1890-их, коли польська власть у Галичинї була найсильнїйша, подїл Галичини був домаганєм, якого здїйсненє належало до неозначеної будучности, — одначе воно все було цїлю, яка стояла перед очима кождого українського громадянина.
Ся цїль мусить бути здїйснена тепер, коли закордонна Україна стала самостійною державою. Коли великий український нарід осягнув державну самостійність, — та чи можливо, щоби часть сього народу, яка остає в межах Габсбурської монархії, була далї поневолена? Коли між Австро-Угорщиною й Українською Народньою Републикою заключено мир і приязнь, чи можливе се відношенє мїж обома дер жавами, як би рівночасно та честь українського народу, яка остала поза границями Української Народньої Републики, в Австро-Угорщинї, оставала в дотеперішнім станї поневоленя?
Се — інтернаціональна сторона справи, яка вимагає, щоб та часть українського нараду, яка на основі берестейського договору остала поза границями української держави, осягнула свою державність в межах Габсбурської монархії, бо тільки на сїй основі може укріпити ся між Україною і осередними державами постійний мир і союз.
Осягненє державности українським народом Австрії є одначе не меншою конечністю також для внутрішної полїтики сеї держави. Австрійська конституція потерпіла повне банкротство і вимагає основної перебудови. В якім напрямі може піти ся перебудова в сїй многонаціональній державі, як не в напрямі самоозначеня народів, так щоб кождий з народів мав у межах сеї держави свою власну державність?
Та поминувши навіть сей загально-державний мотив відносини в Галичинї вимагають як найосновнїйшої перебудови, яка мусить бути переведена в як найкоротшім часї, коли держава має вдержати свій авторитет в сїй найбільшій своїй провінції.
Ми тепер більше як коли небудь маємо право й мусимо домагати ся від держави, щоб вона увільнила наш край від польського панованя.
Не пересуджуючи правно-державного положеня українського народу в Габсбурській монархії, — домагаємо ся безпроволочного проголошеня і переведеня отсих заряджень:
Подїл Галичини на етноґрафічній основі й утворенє української полїтичної території, яка обнимала би українські части Галичини й Буковини.
Іменованє для української полїтичної території намісника, який давав би запоруку правлїня по інтенції утвореня української державности в Австрії.
Заведенє для всїх властей і урядів на українській полїтичній території української урядової мови.
Іменованє і введенє в yрядованє шефів української народности для всїх віддїлів у намісництві і для всїх инших властий і урядів, а саме: президент висшого суду краєвого і президентів судїв окружник, державний надпрокуратор при ц. к. висшім судї краєвім і прокуратори при ц. к. судах окружних, віцепрезидент ради шкїльної краєвої, яка буде доповнена членами української народности відповідно до процентового відношеня людности, віцепрезидент краєвої дирекції скарбу, віцепрезидент дирекції домен і лїсів, президент прокураторії скарбу, директори почт і телєґрафів та зелїзниць, директори полїції, до того начальники повітових судів і окружні інспектори шкіл.
Зредукованє числа урядників Поляків пропорціонально до числа польського населеня (без Жидів!) на українській полїтичній території. Поза сим числом польських урядників усї уряди повинні бути обсаджені Українцями. Коли усїх урядників Українцїв з західної Галичини і в решти держави перенесеть ся до української полїтичної території, а крім того покличеть ся певне число Українцїв з вільних фахів до державної служби, то переведенє сього не зустріне більших трудностий.
Сї зарядженя — повторяємо — повинні бути переведені безпроволочно: як в інтересї держави, яка в Галичинї не має своїх орґанів власти, так в інтересї українського народу, якому тільки такі зарядженя дадуть запоруку здїйсненя української державности в Габсбурській імперії.
Се домаганє піднесе в недїлю, 3. марта 1918, весь український нарід Галицької Землї. 