Гроза III. війни на Балканї.

Положенє теперішної хвилї представляє ся в той спосіб, що Туреччина хоче приневолити Болгарию до формального відданя єї цїлої области на схід від Маріци разом з Адриянополем і Кіркілїссою. Туреччина вже не хоче вдоволити ся нинї відібранєм своїх давних областей. Порта  приготовляє звіт про жорстокости, яких нїби то допускало ся болгарске війско на турецких половниках в часї І.. балканьскої війни, а турецка печать собі збирає подробицї про болгарскі жорстокости. Одинокою цїлию сего урядового звіту і тих оголошень турецкої печати є сотворенє притоки до дальшого заборчого походу Туреччини в напрямі Болгариї, а тим самим до сотвореня такого положеня, в якім Болгария буде приневолена признати також формально областні домаганя Туреччини.
Туреччина користає з того, що Болгария відповідно договорови в Букарештї переводить розоруженє своєї армії, і що наслїдком того не може підприняти хвилево нїякої більшої війскової акциї. Передні турецкі сторожі дійшли вже до Цумульджіци на захід від Маріци, а рівночасно вислала Порта — як зачувати — окружну ноту до великодержав, в якійа заповідає дальшу війскову акцию проти Болгариї.
Тимчасом Европа проявляє стан повної бездїльности. Всї "приязні ради" і грізьби европейских великодержав під адресою Туреччини минають без відгомону, в нїщо обертає ся один "мировий" плян по другім, а пляни і наміри "відплати" зі сторони Болгариї обіймають що раз ширші круги і хвилями відносить ся таке вражінє, що безпорадна европейска дипльоматия жде лише на якийсь "fait accompli" зі сторони Туреччини. А Туреччина користає з сеї безрадности Европи, дре в куснї мировий протокол з Льондену і йде що раз дальше.
На балканьскім виднокрузї появляють ся нові хмари. Хто знає, чи не принесуть они нової бурі — ІІІ. балканьскої війни. 