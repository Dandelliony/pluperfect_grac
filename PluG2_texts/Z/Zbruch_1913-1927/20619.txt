◦ ◦ ◦ ◦ ◦ ◦ ◦ ◦ ◦ ◦

Відїзд четвертого батальону львівського 30. п. п. до Боснїї. Нинї о год. 2. попол. відїздить перенесений до Боснії четвертий батальон львівського 30. п. п. Його попращає в касарнях президия міста і ґенералїция. Батальон сей буде стояти залогою в таборі Боїште, місцевости віддаленій 2 клм. від герцеґовінського місточка Невесїнє. Подорож на місце тривати ме 7 днїв, ато пять днїв мішаним поїздом до Мостару, а відси пішки 46. км.
Нехтованє нашої мови. Ґенеральне заступництво виробу лупку асбестового "Етерніт" для Галичини і Буковини в Кракові віднесло ся до одного з наших стоваришень з предложенєм, чи не обняло би воно розпродажи сего виробу у східній части нашого краю. Стоваришенє се відповіло на се предложенє в руській мові, на що одержало відповідь такого змісту в польській мові: "Потверджуємо відобранє пов. дописи з 27/3, котру в залученю звертаємо, позаяк не розуміємо язика росийського (руського) і просимо о ласкаве відписанє нам в мові польській або нїмецькій". — Звертаємо увагу нашої суспільности на згадане висше заступництво "Етернїту" з тим, що коли воно нехтує нашу мову, то належалоб і його знехтувати.
Росийські шпіони в Царгородї. Frankfurter Zeitung доносить, що в Царгородї арештовано чотирох росийських офіцирів, котрі фотоґрафували укріпленя над Босфором. 