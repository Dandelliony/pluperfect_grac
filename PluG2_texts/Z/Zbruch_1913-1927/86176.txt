◦ ◦ ◦ ◦

Націоналізування цукроварень.    На засіданні Директорії дня 6. 1. 1919 р. постановлено націоналізувати всі цукроварні України.   Націоналізування зелізниць.    На томуж засіданні Директорії постановлено націоналізувати подільську залізну дорогу.   Асигнування.    Дня 6. 1. Діректорія постановила асигнувати 2 міліони карб. на допомогу потерпівшим від війни на Катеринославщині 1½ міліона карб. на санітарні потреби в Галичині.   Неудачний переворот у Варшаві.    В Варшаві в ночи 4-го січня намагались вчинити перевороти, котрий не удав ся. Переворот був орґанізований членами нац. демократичної партії, полковником Янушайтіс і "Народною сторожію". Ані оден відділ залоги не брав участи в заговорі. Під начальством кількох військових, що належали до заговору, жовніри виконували приказ своїх начальників. Але скоро тілько зрозуміли ситуацію звернули ся против тих, що надужали їх довіря. Переворот доконано так: в ночи відділ школи підофіцирської на приказ свого начальника займив канцелярію коменданта міста на площі Саксонській. Відтак прибув полковник Янушайтіс з кількома офіцирами а потім князь Евстахій Сапіга, котрий мав бути головою нового правительства, зложеного з Григорія Здєховского, Щаковського і Др. Дмовського члени нац. демократичної партії. Ті панове уладили собі канцелярію і зачали урядувати як національне правительство. Тимчасом комендантови міста Завадзкому і комендантови стацийному, яких арештували заговірщики удало ся утечи. Они удали ся до сторожі яка піддала ся їх розказам. Пізнійше прийшов ґенерал Шептицький головно командуючий з військами вірними правительству. Арештовано богато осіб межи ними також кількох російських офіцерів одягнених по цивільному, яких відтак випущено. 21. полк піхоти підробленим приказом візвав гвардейский корпус і окружив канцелярію коменданта. Булаб полилась кров колиб не прийшов був комендант Пілсудскій. В окруженню офіцерів війшов він в канцелярію і сказав остру догану цивільним провідникам за виступ проти безпеченьства держави, що вів до братобійчої боротьби. Відділ підофіцерскої школи прийшов на поміч і заговірщики здали ся. Тимчасом з Бельведеру коменданта Пілсудського дали чути ся знова стріли. Частини нац. ґвар. намагала ся заняти бельведер, але утікла як надійшла ескадрона. Кількох членів нац. ґвард. арештовано. В часі тих подій арештовано міністрів, що належали до заговору Мрачевського і Василевського як вертали до Бельведеру. Арестовано рівнож посадника міста і шефа відділу мінст. справ заграничних. По переведенню слідства їх увільнено. І так удалось здавити заговір. Підчас розуруження нац. ґвардиї падали стріли з рівнож сторін. Оголошено стан облоги, що безперечно положить конець всім авантурничим виступам зі сторони партії нац. дем., як також і большевиків.   Мирові переговори.   Найвисша межисоюзнича воєнна Рада зійшла ся в неділю по полуд. засідання тревало 3 години. Францію заступали: Clemanceau, Pichon, Clotc, Італію: Orlando і Sonnino. Анґлію: Lloyd George i Balfour. Сполучені держави: Вільсон і Лянсінґ. Був рівнож комен. союз, сил Ґенерал Фош. Найвисша Рада застановлялась над продовженням перемиря і над новими услівями, які ґенерал Фош має подати німецьким делєґатам на з'їзді який має відбутись дня 14 і 15 січня. По короткій перерві відбулась конференція президентів Ради і міністрів справ заграничних великих держав. Перемирє заключене з Німцями 11. Xl. 1918., відновлене 13. XII. кінчить ся 17.І.1919.   Український Голос 