Митрополит Шептицький в Швайцарії.

Льозанна 10. вересня 1917.
Ще з Стокгольму відповів Митрополит на привітну телєґраму ґр. Михайла Тишкевича, що буде в Льозанні по дорозї до Риму. Становище антантських орґанів, які зараз почали виступати проти подорожи Митрополита до Риму, заставили його здержати тих, що бажали його витати, від особливих манїфестацій. Та хоч Митрополит перебував тільки з монастирях, трудно було вдержати інкоґнїто. В Зіверс у ґенерала Єзуїтів, а потім у Фрибурзї в Домінїканів і в Айнвідель у Бенедиктинів було багато таких, що приїздили витати Митрополита.
Від самого початку перебував з Митрополитом ґр. Михайло Тишкевич, який вручив йому гарну мїнятуру на перґаментї, образ св. Андрія мученика з гербом Шептицьких в синьо-жовтих українських красках роботи звісного артиста барона де Ноармон.
Д. 9. серпня прибув умисне до Фрибурґа в 10.30 год. рано з Ціріха еспанський інфант Альфонс і зараз з ґр. Тишкевичем поїхав до Митрополита. По снїданю з Митрополитом в "Hotel de Roma" у ґр. Тишкевича інфант відїхав до Ціріху о 2.30 год. пополудни.
Д. 14. серпня Митрополит прибув на кілька годин до Льозанни, де задержав ся у ґр. Тишкевича і разом з ним відвідав столїтню старушку княгиню Зайн-Віґґенштайн (свекру пок. канцлєра кн. Гогенльоге), яка дуже старалась увільнити його і писала навіть два рази до царя з сього приводу, а також жертвувала на українських виселенцїв з Галичини. Княгиня, яка, хоч Росіянка (сестра завойовника Кавказу, князя Барятинського), але католичка, побудувала костел в Льозаннї, — дуже цїнила і шанувала дїяльність Митрополита. Побачивши його, зі слезами перепрошувала за всї кривди, які він і вся Галичина перетерпіли від Росії. "Менї соромно — сказала — за моїх земляків" і цїлувала Митрополита в руки.
Віддавши візиту Інфантови, де був принятий з великою пошаною й симпатією також й його дружиною Інфанткою Беятриче (княжною саско-кобурською й внучкою російського імператора Олександра II), Митрополит прибув на принятє до графа Тишкевича, де між иншим були п. Лев Юркевич, члени редакції ґазети "L'Ukraine", з Австрійцїв ґрафиня Сапари з дїтьми, з Литовцїв о. Ольшевский й п. Ґабрис, члени Литовського Національного Комітету, з Швайцарцїв католицьке духовенство, дами з дипльоматії, професори й журналїсти, з Іспанцїв дипльомат Маркіз Сільва д'Арсіколяр з дочкою, з Поляків ґрафиня Плятер з дїтьми (з Холмщини) й ґр. Пшездзєцький.
В Ейнзідель оо. Бенедиктини з князем олатом приймали Митрополита з великою пошаною, а отець Лаврентій Ебергардт, звісний фільольоґ, витав його з воріт промовою в українській мові.
Взагалї, як би не неможливість (між ин. наслїдком інтриґ Поляків руссофілів) подорожи до Риму, так важкої для справи Церкви, то можна надїяти ся, що Митрополит вивіз дуже приємне вражінє зі свого перебуваня в Швайцарії. Треба ще звернути увагу на такт й чемність, з якою приняла швайцарська преса (не тільки католицька але й протестантська) високого гостя. Особливе тактовні й симпатичні були статї "Gasette de Lausanne", "Іournal d' Geneve", які навіть взяли в оборону Митрополита проти напастий італїйських, француських і анґлїйських ґазет. 