◦ ◦ ◦ ◦ ◦ ◦ ◦ ◦ ◦ ◦

Західний терен війни.
Оживлені гарматні бої ішли в великій части фронту. Ворог в ночи знов звернув огонь на Лєн і Лїєвен. На південь від ріки Сом счинили ся завзяті бої за висунений наперед розширений саперський примісток нашої позиції. Ми уступили з рова, виставленого на окрилюючі атаки.
В Шампанії зовсїм відперто два ворожі протинаступи на південь від Сен Марі а Пі. На північний захід від Тагір забрали ми Французам приступом 700 метрів їх позицій. Ворог оставив у наших руках 7 офіцирів і над 300 жовнїрів, яких ми полонили, а також втратив 3 машинові карабіни і 5 метавок мін. Бої на ручні ґранати на схід від Мезон де Шампань притихли. На південь від місцевости Лїсс (на схід від Сен Діє) знищили ми при помочи розсаджуючих мін часть ворожого становища.
Коло Оберсепт (близько француської границї, на північний захід від Пфірт) наші війска здобули француські рови на просторі яких 400 метрів і відперли нічні протинаступи. В наші руки дістало ся кількадесять полонених, два машинові карабіни і три метавки мін.
Нїмецькі ескадри самолетів заатакували зелїзницю й ворожий табор в північній части фронту.
Болгари займили Ельбасан.
СОФІЯ (Ткб). З головної кватири. Болгарські війска заняли 12. лютого Ельбасан. Населенє приняло їх дуже прихильно. Місто було прибране хоругвами.
Реквізиція поживи в Росії.
ЛЬОНДОН (Ткб.) До дневника "Times" доносять з Петербурга: Збори членів Думи обговорювали погребу спису й реквізиції всїх засобів поживи в Росії.
Авдієнції у цїсаря.
ВІДЕНЬ (Ткб.) Цїсар приняв нинї передполуднем президента мінїстрів ґр. Штірка на довшій осібній авдієнції. Також приняв цїсар на осібній авдієнції депутацію колєґії професорів технїчної школи у Відни. Депутація вручила монархови памятник, виданий з нагоди столїтя сеї висшої школи.
Француська й анґлїйська позичка в Америцї.
ЛЬОНДОН. (Ткб.) Дневник "Financial News" пише, що сподївана небавом анґлїйська і француська позичка в Америцї виносити буде 400,000.000 долярів.
Заборона вивозу шведських кораблїв.
СТОКГОЛЬМ (Ткб). Правительство предложило парляментови закон в справі заборони вивозу шведських кораблів.
Російський комунїкат.
ВІДЕНЬ (Ткб.). З воєнної пресової кватири. Комунїкат російського ґенерального штабу з д. 12 лютого. У відтинку Риґи острілювали Нїмцї тяжкими мінами наші стрілецькі рови над Двиною. На становищи під Двинськом тривала цїлий день боротьба за лїйку, що повстала наслїдком вибуху наших мін; боротьба скінчила ся з успіхом для нас. По живій боротьбі обсадили ми село Гарбунівку (6 км. на південь від Ілукшти). Близько озера Святого завзяті боротьби бомбами. Під Гемерином, між Рівном і Луцьком неприятель раз по-раз починав наступи на обсаджений нами горбок. В Галичинї старав ся неприятель під Цебровом (23 км. на захід від Тернополя) виперти нас із становища на горбку, який ми обсадили. Йому се вдалось, при чім понїс він величезні страти, одначе один із наших славних полків смілим протинаступом зігнав його зараз з горбка.
Полонені, яких ми зловили на тім горбку, заявляють, що наша артилєрія завдала неприятелеви дуже великі страти. В ночи з 11. на 12. неприятель старав ся ще раз здобути горбок під Цебровом. Виконав він три розпучливі протинаступи, одначе їх все відперто, причім неприятель понїс дуже великі страти.
Причини уступленя Ґарісона.
ЛЬОНДОН (Ткб). До дневника "Times" доносять з Вашинґтону д. 11. лютого: Відомість про уступленє секретаря стану до справ війни Ґарісона й його помічника викликала велике обуренє. Причиною сього уступленя було по перше невдоволенє з неясности програми Вільсона в справі оборони краю, по друге демократична полїтика на Філїпінах. Біль вреддожений конґресови, на який згодив ся президент, предвиджує в протягу кількох лїт автономію Філїпінів, конечну з практичних оглядів. Уступленє Ґарісона й його помічника є ударом для демократичного сторонництва й для білю про оборону краю.
З Америки.
Почвірне порозумінє не хоче приняти американської пропозиції.
ВАШІНҐТОН (Ткб.) Дипльоматичні представники почвірного порозуміня поробили устні представленя секретареви стану Лянсінґови в справі американського меморіялу про розоружуванє купецьких кораблїв. Хоча департамент стану не хоче нїчого оголосити про рід представлень, то одначе чуєть ся в загалї, що Лянсінґа повідомлено, що почвірне порозумінє не думає приняти сеї пропозиції.
Анґлїя і американська нота.
ЛЬОНДОН (Ткб.) Маринарський справоздавець дневника "Times" пише: Американське правительство своєю нотою з 29. сїчня дало Нїмеччинї чудову нагоду й добрий претекст до виповідженя війни анґлїйській торговельній фльотї. Справоздавець жалуєть ся, що Америка не боронить анґлїйського становища й каже: Коли невтральні держави разом із Злученими Державами признають нїмецький погляд, то уоруженим торговельним кораблям булоби зборонене користати з невтральних портів, а се бувби сильний удар для торговлї союзників з невтральними Державами.
На російськім фронтї.
Останнї два тижнї принесли на галицькім і буковинськім фронтї крім менших боїв передних сторожий і звідних віддїлів більші змаганя недалеко Тернополя і трохи підприємств летунів. Впрочім передовсїм на бесарабськім фронтї слїдно цїлковите ослабленє російської боєвої дїяльности. Брак охоти до наступів належить приписати значним втратам, які потерпіли Росіяни при своїх проломних змаганях на північно-східнім фронтї. В частих приступах, які переведено з марнотравленєм людського матеріялу, втратило богато полків до 80 відсотків свого стану. Між полоненими, дуже часто мало вартними і невишколеними резервістами, мають находити ся всї річники, від 18-лїтних хлопцїв до найстарших мущин ополченя.
Між тим здаєть ся, що приготовлюєть ся за спокійним фронтом знов дещо нове, як на се вказують збірки і пересуваня війск; здасть ся, що поїзди, які приходять з середної Росії, привозять нові формації ополченя і козаків до південної Бесарабії, підчас коли нові фабрики мунїції в Одессї і Килїї мали зачати свою роботу.
Щоби запобігти значному бракови офіцирів, заряджено в найновійшім часї вступ численних зовсїм молодих ґімназистів на війскові курси; для лїпшого вихіснованя людського матеріялу знижено до тепер приписану найменшу міру тїла з 153 на 150 центиметрів. Війскові помічні жерела Росії, які видавались невичерпаними, стали очевидно менше видатними, ще одна причина для нас, з повним довірєм споглядати в будуччину. 