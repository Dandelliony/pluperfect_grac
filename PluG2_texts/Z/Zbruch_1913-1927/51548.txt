◦ ◦ ◦ ◦ ◦ ◦ ◦ ◦ ◦ ◦

Над Стрипою.
ВІДЕНЬ (Ткб.). Російський комунїкат з 14. с. м. доносить: Над середною Стрипою неприятельський віддїл пробував зблизити ся до нашого становища, одначе за кождим разом розсипано його нашим огнем, при чім взяли ми трохи полонених.
Протест Австро-Угорщини проти злочинного веденя війни на мори.
ВІДЕНЬ (Ткб). Мінїстерство за граничних справ вручило акредитованим при віденськім дворі посольствам союзних і невтральних держав вербальну ноту з датою 15. мая, яка містить протест проти затоплюваня австро-угорських торговельних кораблїв без остереженя.
Промоцїя начального вожда архикн. Фрідріха на почесного доктора технїчних наук нїмецької полїтехніки ім. цїсаря Франца Йосифа в Бернї відбула ся 14. с. м. в місци побуту начальної армії.
Виступ антанту супроти Ромунїї.
З приводу торговельних договорів.
КОПЕНГАҐЕН. (Ткб.): Всї петербурські ґазети приносять звістку пресового бюра мінїстерства заграничних справ, що торговельні договори Ромунїї з осередними державами, розкриваючи сим державам ромунські ринки для закупна потрібних плодів рільничих, наглядно переступають рамки торговельних договорів. Договори сї мають радше — на погляд російських міродатних кругів — більше значінє полїтичне, хоча румунське правительство стараєть ся запевнити держави антанту, що заключенє договору не належить уважати за признаку зміни полїтичного напряму.
З сього приводу держави антанту вважали потрібними кроки, щоби докладно дізнати ся про обставини, які довели до заключеня Ромунією торговельного договору з Нїмеччиною і Австро-Угорщиною.
Воєнні комунїкати австро-угорського ґенерального штабу з 16 мая.
Війна з Італїєю. Боротьби артилєрії розширили ся вчера на цїлий фронт і піднесли ся до великої сили.
У відтинку височини Добердо вдер ся випробований полк ополченцїв з Хеб до неприятельських ровів на схід від Монфальконе. Взяв він до неволї 6 офіцирів і 150 італїйських жовнїрів, приналежних до ріжних італїйських полків кінноти та здобув один машиновий кріс. Здобуту вчера нами позицію мимо усїх змагань і неприятеля, аби єї назад відобрати, удержано і укріплено. Тут попало в наші руки 5 офіцирів, 140 жовнїрів, один машиновий кріс і богато иншого матеріялу воєнного. Нинї рано кинули неприятельські летуни на Кастанєвіц і на декілька виразно означених заведень санїтарних бомби, не вчинили однак нїякої шкоди. Коло ґорицького примістка коло Пляви і у відтинку тольмайнськім взяла наша артилєрія сховки неприятеля під сильний огонь. Ріжні операції піхоти на тім фронтї принесли у полонених 1 офіцира і 116 жовнїрів. На фронтї каринтійськім ведуть ся при добрих условинах обсерваційних теж оживлені бої артилєрійські, а коло Понтеби також боротьби піхоти наших війск з віддїлами берсалїєрів. У Дольомітах відперто декілька італїйських наступів на наші становища на Коль ді Ляна і в области Троасассі. В південнім Тироли взяли наші війска могутнім огнем артилєрії перші неприятельські становища на хребтї Арментерра (на південь від долини Суґана), на височині Фільґерайту на північ від долини Терраньольо і на полудне від Ровереда. У боротьбах тих взято в полон 65 офіцирів, між ними одного полковника, більше чим 2500 жовнїрів, здобуто 11 машинових крісів, 7 гармат і зістрілено один неприятельський лїтак.
Воєнні комунїкати нїмецьного ґенерального штабу з 16. мая.
Західний терен війни. Менші підприємства на ріжних місцях фронту довели до полоненя певного числа Французів і Анґлїйцїв. На західнім березї Мози кріваво відперто огнем артилєрії, піхоти і маш. крісів кілька слабших наступів на наші становища на горбі 304. Такий самий був успіх наступу, який зробив ворог на висунену вперед часть нашого становища на північ від Во. 