◦ ◦ ◦ ◦ ◦ ◦ ◦ ◦ ◦ ◦

Сазонов про конець війни.
ВІДЕНЬ. (Пр. тел) Кореспонденція "Rundschau" доносить з Копенгаґи: Розмова про триванє війни в інтервю париських представників преси з Сазоновим звучить дослівно так: Журналїсти питали ся: "Чи війна буде ще довго тривати? Перед пів року сказали Ви, що треба приготовити ся на зимову кампанію. Чи нема небезпеки, щоби війна не перемінила ся в кількалїтню війну?" Сазонов відповів: "Я не вірю в кількалїтню війну. Такої війни сама Нїмеччина не видержить ізза фінансових відносин, одначе на лїтню кампанію мусимо бути приготовані. Мабуть буде війна тривати ще цїлий сей рік. В найлїпшім випадку може покінчитись в падолистї".
Бріян про свою подорож до Італії.
ПАРИЖ. (Аґ. Гав.) Президент кабінету Бріян приняв по своїм поворотї в мінїстерстві заграничних справ ряд полїтичних осіб і заявив, що є дуже втішений з принятя, яке йому справили король, правительство і нарід. Ідучи за добре зрозумілою причиною, не зробив хоч би найменшої ілюзії про результат своїх відвідин, обмежив єя тільки до вислову, що має велику рацію тішити ся з візити і що віднїс як найбільше вдоволяюче вражінє.
ПАРИЖ (Ткб). Бріян і Буржуа зложили вчерашній Радї мінїстрів звіт із своєї подорожи до Італїї і висказали своє велике вдоволенє з вислїдів, які осягнули.
Француський кредит на другий квартал 1916 р.
ПАРИЖ (Ткб). Мінїстер скарбу Рібо представив в Палатї проєкт закона в справі провізоричного кредиту на другий квартал 1916 р. Загальні видатки прелїміновані є на 7.818 мілїонів франків, з чого 6.333 мілїонів припадає на воєнні справи.
Італїйсько-француські відносини.
ЛЮҐАНО (Ткб). Італїйська преса займаєть ся квестією ревізитованя Бріяна в Парижи президентом кабінету Cаляндрою. Є тільки ріжниця думок що-до речинця, коли ся ревізита має наступити.
Зміна конституції в Туреччині.
ЦАРГОРОД (Ткб). Палата приняла проєкт закона в справі змін конституції. Найважнїйша з них признає султанови необмежене право розвязуваня палати.
Справа мунїціі в Анґлїї.
ЛЬОНДОН (Ткб). "Daily Chronicle" доносить що мінїстерство мунїції задумує ужити горалень до цїлий мунїційного віддїлу.
Американська фабрика мунїції в огни.
НЮ ЙОРК. (Ткб.) Огонь знищив велику фабрику мунїції в Шеноктедай. Причина огню незвісна.
Міждержавна соціялістична конференція.
БЕРНО (ТКБ). Відбули ся тут наради репрезентантів тих орґанїзацій, котрі приступили до установленої на нарадах в Ціммервальд міждержавної соціялїстичної конференції. Наради тривали 4 дні. По вислуханю звітів про ситуацію в поодиноких краях ухвалено скликати другу міждержавну соціялїстичну конференцію з початком цвітня до Голяндії.
На італїйськім фронтї.
Воєнні кореспонденти доносять під датою 14. лютого: На фронтї над Сочею наступив час дощів, які з малими перервами падуть безнастанні. Рови треба звільнювати від води, в касарнях й бараках є неприємно, дїяльність лїтаків і артилєрії є утруднена ізза мраки й дощу. А поза мракою приготовують ся може нові подїї. Відкритє італїйського парляменту зближаєть ся і — можливо — означує се, що пічнеть ся нова битва. Бо передтим хотїв би Кадорна осягнути якийсь успіх, хоч би він мав бути чисто льокальний. Перед відкритєм парляменту в падолистї хотїв конче здобути Ґорицію, а коли се йому не вдалось, казав її бомбардувати. Усюди завважуєть ся, що збільшаєть ся нервозість Італїйцїв, може й тим спричинена, що вони навіть в найспокійнїйших днях мають тяжкі втрати. Полонені оповідають, що зміна полків коштує Італїйців пересїчно 100 людий в убитих і ранених, а полки треба змінювати що три-чотири днї. Наша артилєрія діткнула вже кожду точку фронту — що при позиційних боротьбах є самозрозуміле — і хибні стріли були незвичайно рідкі.
Недавно приміром знищено одним стрілом мерзера дві італїйські компанії. Велике знищенє спричиняють також наші ручні ґранати й міни; є вже певним, що один італїйський корпус навіть в днях, коли нема ніяких боїв, тратить понад 300 людий, — така завзята є позиційна війна і на сїм фронтї.
Своє безнадїйне положенє бачуть Італїйцї тим яснїйше, що наші становища стають все сильнїйшї. Показалось, що в боротьбах на близьку віддаль піхота уживає друків з більшим успіхом чим баґнетів і крісів; сього знаменитого оружя уживаєть ся нинї часто на цїлім фронтї. Таким чином приходить тепер в ужитє побіч найновійших родів оружя також і найстарший, побіч мерзерів і мін уживаєть ся також друків. 