Насильне відслоненє памятника. — Стережіть ся чорнявих!

Насильне відслоненє памятника. Анґлїйському письменникови Оскарови Уайльдови, котрого сумне житє є звісне, збудовано в париськім Пер Ляшев памятник. Але в одній части, в котрій на думку властий має бути зображений культ наготи, заслонено памятник і так стояв він півтретя року. Кількох молодих артистів постановили отсе порішити самі спір з причини памятника. Около 20 людий удало ся в середу на кладовище і увільнили памятник з його довгого арешту. Один ірляндський поет, який саме тепер перебуває в Парижи, виголосив промову і так скінчило ся неофіцияльне сьвято.
Стережіть ся чорнявих! Таку пересторогу видав сими днями один судия в Льос Анджельос в Калїфорнїї. Він каже, що брунетки є все майже невірними жінками, або є співвинуватими невірних мужів і руйнують родинне щастє бльондинок. Свій погляд основує судия на фактах і числах, зібраних підчас своєї довгої судейської практики. Він перевів доси около 4000 розводових розправ. На сто розводів ізза невірности жінок, 97 було брунеток. To само число менше більше відносить ся до мущин. На сто винних 73 було брунетів. 