◦ ◦ ◦ ◦ ◦ ◦ ◦ ◦ ◦ ◦

Рада мінїстрів.
ВІДЕНЬ (Ткб). Під проводом президента мінїстрів ґр. Клям Мартінїца відбула ся кілько годинна рада мінїстрів, в якій взяли участь всї члени кабінету.
Нїмецькі соціяльно-демократичні посли до російської ради робітників і жовнїрів.
ВІДЕНЬ. (Ткб.) Соціяльно демократична кореспонденція доносить: Клюб соціяльно-демократичних послів ухвалив слїдуючу манїфестацію: Клюб нїмецьких соціяльно-демократичних послів пересилає поздоровленя петроградській радї робітників і жовнїрів, піонїрови світового мира і европейської демократії і висказує свою повну згоду з нею в сих двох її цїлях. Клюб є рішений дїлати рішучо на ґрунтї парляментарнім в користь скорого заключеня мира без анексій і без відшкодовань.
Що зробила Америка від хвилї вступленя у війну?
ВАШІНҐТОН (Ткб). Урядовий комунїкат пресового бюра доносить: Коротке зіставленє сього, що зробили Зєдинені Держави підчас 7 тижнїв, які минули від часу вступленя у війну, викликує велике заінтересованє тому, що Америка виявила повну участь у війнї і свою спосібність несеня успішної помочи. Конґрес приняв закон про побір рекрута, який остаточно дасть 2 мілїони рекрутів. Так само приняв конґрес закон про позичку. Союзникам дано вже зачети в сумі 750 мілїонів долярів. Фльотилю американських контрторпедовцїв вислано у область, в якій є дїяльні підводні судна і співдїлає тепер з успіхом з фльотами союзників. Американська дивізія, зложена з моряків і 9 полків піонїрів, дістала приказ відійти до Франції. 10.000 лїкарів є призначених до Анґлїї і Франції. Кількасот вже відійшло. При вчисленю американських добровольцїв, які вже бють ся в анґлїйській і француській армії, буде вкоротцї в Европі бити ся 200.000 Американцїв, що відповідає 5 нїмецьким дивізіям. В серпни охотнича полїція 3єдинених Держав осягне повну силу 400.000 людий, значить ся, буде побільшена о ¼ мілїона.
Правильну американську армію збільшено рекрутацією о 180.000 жовнїрів, а число моряків зросло подвійно. 10.000 молодих Американцїв зібрано тепер в 16 великих таборах, де образують ся на офіцирів нової армії. Конференції з анґлїйською і француською комісіями в цїли управильненя найважнїйших питань є покінчені.
Видано зарядженя для промислової мобілїзації, яка обійме також 262.000 миль зелїзничої лїнїї. В межичасї заряджено спис всїх помічничих чинників, які Зєдинені Держави можуть дати до розпорядимости союзникам.
Рішенє російських жовнїрів.
ПЕТРОГРАД. (Ткб.) Мінїстер скарбу Шинґарев виголосив відчит про фінансове положенє краю. По відчитї заявили жовнїри, що зрікають ся підвисшеня платнї і є готові йти зараз до стрілецьких ровів. Присутнї прийняли резолюцію, в якій признають конечність оподаткованя маючих кляс, плаченє податків і оплат та найсильнїшого підпертя воєнної позички.
Бабка російської революції.
ПЕТРОГРАД. (П. А. Т ) Панї Брезковська названа бабкою російської революції прибула до Симферополя. В промові до жовнїрів, які явили ся на її повитанє, сказала вона: В порозуміню з союзниками мусимо підняти наступ на війска цїсаря Вільгельма. Мусимо показати, що російська революція була конечна і успіє побідити та викликати для себе поважанє і підперти стремлїня народів до свободи. Промова зробила на жовнїрах дуже глибоке вражінє.
Новий угорський премєр.
БУДАПЕШТ (Прив. тел.) Як доносить "Budapester Fremdenblatt" з найкрасше поінформованої сторони, ґр. Олїєви Андрашієви поручено утворити кабінет. Утворенє кабінету має наступити вже 29. с. м. Справа виборчої реформи стає після розвязки крізи актуальною.
Бразилія готовить ся до війни.
РІО ДЕ ЖАНЕЙРО (Авас) По принятю димпльоматичною комісією конґреса закона, який зносить невтральність у американсько-нїмецькій війнї, уповажнено президента до приготовленя всяких дїлань, які слідують із знесеня невтральности. 