Книгарська продукцїя в часї війни.

Львів, 14. лютого 1917.
Факт безсумнївний, що підчас війни зросла цїкавість до книжок: не тільки стрілецькі рови і шпиталї жадають книжок, але і сї, що лишили ся дома, хапають за книжки частїйше, нїж перед війною. Але хоч попит на книжку зріс, книгарська продукцїя сильно упала. Нїмецькі книгарі і біблїотекарі доказують се цифрами. В 1913 р. книгарських новостий появило ся в Нїмеччинї коло 35.000, в 1914 р. продукція упала вже о 16 прц., в 1916 р. нових видань було вже тільки 20.000.
Занепад не всюди був однаковий. Майже на половину упала продукція ґеоґрафічних книжок і карт. Се дивне, бо нїколи ґеоґрафічна карта не була таким бажаним артикулом, як тепер, — толкувати се можна тим, що поодинокі карти виходять у висшім накладї нїж попередно. Таксамо на половину упала продукція, виданя з медицини і гиґієни, — і се знов вражає, бож нїколи лїкарська штука не мала такого поля попиту, як тепер. Пояснюють се тим, що хоч воєннї хороби дають богато матеріялу, то науковий досвід у теперішних відносинах не може постувати вперед. Також книжок про сїльське і домашне господарство виходить менше, хоч зросли незвичайно виданя, присвячені питаням виживленя. Натомість треба піднести, що теольоґія, з помічними галузями по невеликім занепадї 1914 р., знов у 1915 р. мала висшу продукцію нїж 1913 р. Сама теольоґічна наука, правда, не розвиваєть ся, але душпастирська практика була дуже дїяльна підчас війни і нпр. проповіди і молитвенники розходять ся дуже широко. В правничих науках застій не був надмірний, бо воєнні комплїкації дуже відбили ся на праві і до нових законів треба нових коментарів і пояснень; таксамо справа воєнних відшкодовань, інвалїдів і под. має широку лїтературу. Шкільні видавництва зменшила ся, але причиною тут є не зменшенє запотребованя, а радше ощадність, що не позволяє друкувати нових накладів. Навіть белєтристика втратила що-до числа видавництв — зате відрадним явищем є се, що тепер читають ся більше клясичні річи нїж лїтературні новини, нераз нерівної вартости. Наукові інституції майже цїлком завісили свої виданя, — се треба почислити до пасивів війни. Натомість популярна лїтература в деяких областях тїшить ся успіхом, особливо історично-полїтичні твори, полємічні писаня і воєнні памфлєти; на жаль тільки деякі з тих творів мають дїйсну вартість.
Книжка подорожіла значно, але се не є перешкодою в її поширеню, читачі купують і дорозші книжки, як тільки вони їх інтересують. Зверхна форма книжки підчас війни не змінила ся на гірше, а радше поправила ся. Публика є що-до сього досить вибаглива. Зріст естетичного смаку і критичних вимог до книжки се основи, на яких можна буде будувати по війнї.
Все те відносить ся до книгарського ринку в Нїмеччинї. Українські видавництва мають ще тяжші умови, нїж західні, тому й занепад більший. Було би інтересно, щоби наші дослїдники в области біблїоґрафії порушили ту важну справу не тільки з фахового, біблїоґрафічного, але й з ширшого і громадянського становища. 