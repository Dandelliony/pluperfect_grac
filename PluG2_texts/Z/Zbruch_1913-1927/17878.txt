Надзвичайні збори українського педаґоґічного Товариства. — Королївська польська корона. — Число каторжан.

Надзвичайні загальні збори українського педаґоґічного Товариства відбудуться 2. лютого 1914. о год. 11 рано в льокали Товариства при ул. Мохнацького 12. II. поверх. На порядку дневнім: 1) Відчитанє протоколу з послїдних Загальних Зборів. 2) Вибір Голови Товариства. 3) Доповненє Головної Управи (евентуально і Надзірної Ради). 4) Внесеня.
З огляду на вагу другої точки дневного порядку пожадана участь як найбільшого числа членів.
За головну Управу: К. Малицька, містоголова, О. Бачинський секретар.
Королївська польська корона. В якійсь місцевости росийської Польщі найдено королївську польську корону з часів Локетка. Властителї грунту, на якім найдено корону, перевезли її до Кракова і передали епископови Новакови для збереженя на Вавели. Жертводавець має зложити доказові документи, що є се корона польських королїв. Щойно по 1949 році оголоситься, де корону найдено, бо тодї наступить передавненє. Королївську корону польську віставлено нинї в шафі катедральної скарбниці на Вавели коло копії корони Казимира Вел. Понизше зложено лицарський шелом, в котрім найдено корону. Оглядати можна корону в понедїлок між 6. а 12. годиною перед полуднем.
Число каторжан. В кінци 1904 р. скількість каторжників в Росиї виносила 5.748 осїб. На початку 1907 р. було їх 7.749, на початку 1908 р. вже 12.591, а на початку 1909 р. 20.936 осіб. В р. 1911 булокаторжників 29.424, в р. 1912, 32.000. Є се безсумнївно "поступ" на поли успокоєня Росиї. 