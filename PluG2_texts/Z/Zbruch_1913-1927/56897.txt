Про обмеженя евакуацій

Львів, 30. вересня 1916.
Читачі "Дїла" вже знають з нашої віденської дописи про розпорядок начальної команди ц. і к. армії в справі обмеженя евакуацій до місцевостий, положених безпосередно в боєвій лїнїї. Тільки такі місцевости можуть і мають бути виселювані війсковими командами, котрі вже стоять під ворожим огнем або мусять під ним станути в найблизшім часї. Зрештою, в місцевостях дальших, людність повинна — хоч би й недалеко фронту — далї віддавати ся своїм щоденним занятям, заслонена від ворога грудьми жовнїрів.
Розпорядок сей відповідає бажаню, поставленому з найвисшого місця, відповідає поглядови президента мінїстрів на сю справу, йде на зустріч житєвим потребам людности, яким дало вислів українське заступництво у Відни, і свідчить як найкрасше про добру волю найвисшої війскової управи, про її прихильність для населеня і про її розумінє тяжкого положеня сїл і місточок в сусїдстві боєвої лїнїї. Видаючи сей розпорядок, начальна команда армії ще раз доказала, що зусилля її йдуть у тім напрямі, щоби на цивільну людність воєнної области вкладати тільки такі і не більші тягарі, яких вимагають сущні стратеґічні і тактичні потреби війска. Масове виселюванє людности з широкого пояса країни, межуючого з боєвою лїнїєю, нетільки сим потребам не відповідає, а навпаки — наслїдком неминучої затрати многих маєткових дібр — спричинює нові трудности війсковим і цивільним орґанам у глибинї краю, де виселена людність глядає прожитку.
Виявлену в розпорядку волю війскової управи з особливою вдячністю прийме українське населенє навіщених війною земель.
П. намісник Галичини бар. Ділєр — про се ми також уже донесли в нашій дописи — вповнї розуміє рації і цїли сього розпорядку. І він заявив українським заступникам готовість кождого часу інтервенїювати перед відповідними інстанціями, коли тільки одержить хочби навіть телєґрафічне повідомленє про конкретний факт. Він уповажнив наших заступників освідомити людність, аби в разї потреби звертала ся до нього особисто по інтервенцію, а він безпреволочно зарядить що слїд.
Також ся готовість п. намісника дати поміч потребуючим — знайде вдячне признанє в найширших кругах нашої суспільности. 