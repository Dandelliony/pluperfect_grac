◦ ◦ ◦ ◦

    З галицького фронту. Польські часописи містять таке звідомлення Виділу П. Штабу Д.О.Ґ. з дня 30. липня: Проби і переходи неприятеля через Середний Серет ударемнено. В области Тернополя незначні бої. Наші відділи посуваються на півдні від Бродів. В области на Схід від Буга жива діяльність ворожої кінноти. "Курєр Львовскі" з 1-ого серпня пише: На галицькім відтинку фронту не зайшли ніякі важнійші зміни. Бої ведуться між Серетом і Стрипою. Дальше на півночи фронт вагається на сухій лінії. Дрібні випади кінних стежей на залізничий шлях Радехів-Камінка та підсунення дрібних відділів під лінію Буга (Камінка, Буськ, Красне) будуть в нашій контракції зльокалізовані. Область Бродів і Радехова, висунена надто на захід, рахуючи від лінії Серету, домагається акції з польського боку тимбільше, що цими шляхами запускаються дрібні відділи, яких дальші випади вдержує рішучо лінія Буга. Положення для Львова зовсім не погіршилося.   Самокритика. Київський "Комуніст" пише, що крах большевизму на Україні залежить від невмілого підбору робітників в совітських орґанах влади на місцях, їх відірваности від місцевого населення та невмілій аґітації.   Чи справді? Добре поінформований кореспондент "Echo de Paris" сповіщає, що Анґлія зобовязалася в договорі з Крассіним не допомагати ні одній державі, ворожій большевикам.   Францусько-бельґійський військовий союз. "La Derniere Henre" доносить, що в найблищім тижні в Парижі зійдуться шефи француського і бельґійського ґенеральних штабів, аби продовжати дальше наради в справі військового союза між Францією і Бельґією. Згаданий денник впевняє, що в найблизшім часі в цій справі дійде до порозуміння.   Увільнення Белі Куна. Як доносять часописи, інтернованого в Німеччині провідника мадярських комуністів Белю Куна увільнено. Він враз із своїми товаришами від'їздить на днях до Москви.   Німеччина позбавлена кольоній. По анґлійським донесенням з німецьких кольоній у східній Африці, з Конґо і Камеруну мають виїхати всі німецькі родини. Всі німецькі кольонії в Африці зліквідується і Німеччині не буде вільно купувати нових. Не вільно також оселюватися Німцям в анґлійських просторах Камеруну і Конґо; дотеперішних кольоністів будуть вивласнювати, а їх майна продавати.   Німеччина і Росія. З Відня доносять, що Німеччина посилає до Москви комісію з 4-ох незалежних соціялістів: Дауміґа, Крістена, Дітмана і Штекера з метою підготовити ґрунт для згоди між Росією і Німеччиною.   Справа воєнних виновників в німецькім трибуналі. В німецькім державнім трибуналі є на деннім порядку 1012 карних розправ проти воєнних виновників, з чого 886 випадків припадає на обжаловання антанти. 157 випадків находиться в слідстві. Супроти браку доказового матеріялу ґенеральний прокуратор стремить до вияснення фактів. В 27 випадках застановлено судове поступовання з приводу смерти обжалованих. Слідство було тому опізнене, бо давнійші й новійші лісти винуватих не мали достаточного обжаловуючого матеріялу.   Розоруження німецької людности. Рада Німеччини приняла закон про розоруження людности. Цей закон віддає акцію розоруження в руки держави і установлює державного комісаря з як найдальше йдучими правами в справі розоруження. Котре донесення правдиве? Радіо з Будапешту доносить: Проти донесень з Копенгаґи, на основі яких аліянти мали відкинути предложення Мадярщини в справі участи у військові акції проти большевиків, мадярське кореспонденційне бюро констатує, що мадярський уряд не робив подібної пропозиції, супроти чого аліянти не могли такої пропозиції відкинути.   Визначення границі між Чехо-Словаччиною і Польщею. Чеське пресове бюро оголошує: Рішення конференції амбасадорів про поділ плєбісцитової области підписано інтересованими сторонами дня 28. липня 1920 о год. 6.30 вечером. Чехо-Словаччина одержала вуглевий басейн і кошицько-богуминську залізницю. З тешинськоі области припали Чехо-Словаччині приблизно область від Пієршна вдовж ріки Ольси з передмістям Тешину на лівім березі ріки з Яблонкою і околицею. На Ораві йде границя між Бабя-Ґура і Маґура. На Спижу йде границя між Ярґовом до Недеч.   Аґітація у великім стилю. В Москві в присутности Лєніна і Луначарського відчинено друкарню з арабськими турецькими і и. черенками. Луначарський заявив, що за останні 6 місяців випустив стільки аґітаційної літератури, що вона по своїй вазі тяжша від харчів, виданих Москві на протязі пів року.   За належання до III. Інтернаціоналу.  Арештованих перед кількома днями краківських адвокатів за належання до III. московського Інтернаціоналу — як доносять польські часописи — відставлено з табору полонених в Домбю до карного суду під закидом протидержавної діяльности. (ПАТ).   За німецькі воздушні кораблі.  Голова німецького акційного товариства для воздухоплавства у Фрідріхсгафен на загальних зборах товариства заявив, що антанта домагається відшкодовання за знищені по революції воздушні кораблі й то пропорціонально до обєму корабля. Тому що знищені кораблі мали обєм над 50.000 т. домагається антанта за кождий знищений корабель 2 готових менших, а при відновленню будови воздушних кораблів домагається видачі що 3-го корабля аж до повного домаганого числа. Кромі сього домагається антанта цілковитого знищення великої галі у Фрідріхсгафен о поємости до 60.000 м. В тій справі ведуться ще переговори.   Конґрес Китайців у Москві.  В Москві відбувся китайський конґрес, на котрому було 52 делєґати від 100.000 Китайців.   Громадська думка 