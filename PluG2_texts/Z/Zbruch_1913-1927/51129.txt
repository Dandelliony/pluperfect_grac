◦ ◦ ◦ ◦ ◦ ◦ ◦ ◦ ◦ ◦

Жертви повстаня.
ДУБЛЇН (Райтер.) Урядово подають: число осіб, котрі померли в шпиталях, виносить 188, в сїм 122 цивільних осіб, решта жовнїри. 179 домів ушкоджених або знищених.
Закон про війскову службу в Анґлїї.
ЛЬОНДОН (Ткб). В парляментї Аскіт внїс новий закон про війскову службу. Містить він постанови попередного білю з додатком примусової служби жонатих між 18 і 41 роком житя. Постанова ся увійде в житє аж через місяць після ухваленя білю. Люди, котрі вже служили і котрих безпроволочно не треба, можуть вернутись до домів, поки їх не покличуть.
В першім читаню принято предложенє однодушно.
Арештованє Лїбкнехта.
БЕРЛЇН (Ткб). Серед девяти арештованих при демонстрації 1. мая демонстрантів був також Лїбкнехт.
Воєнні комунїкати австро-угорського ґенерального штабу з 4. мая 1916
Війна з Росією. На півн. захід від Тернополя привели наші звідуни одного рос. офіцира і 100 жовнїрів у полон. Місцями бої артилєрії.
Війна з Італїєю. Ворожа артилєрія розвинула вчора сильнїйшу дїяльність проти Тольмайнського примістка і кількох відтинків каринтійського фронту. В тирольській граничній области прийшло вчора до артилєрійських боїв. Коло Адамеля далї ведуть ся сутички.
Ворожий воздушний корабель, котрий кидав бомби на Любляну, в поворотї застрілено і він впав коло горицького поля. Залога не жиє.
Кілька наших лїтаків заатакувало вчора італїйський обоз Вілєзе і вернулось щасливо до дому.
Подїї на мори. Дня 3. мая ескадра лїтаків фльоти кинула бомби на Равенну, викликуючи пожари. В тім самім часї наша фльотиля обстрілювала ворожі протиторпедовцї на далеку віддаль.
Воєнні комунїкати нїмецького ґенерального штабу з 4. мая.
Західний терен війни. Між Армантіє і Арра була хвилево жива боєва дїяльність. В области Мози доходила артилєрійська дїяльність инодї до великої завзятости. Відбито француський наступ на наші становища на західнім спадї горба Мертвого Чоловіка. На південнім спадї сього хребта всадовив ся ворог у висуненім вперед становищи сторожі.
З кількох ворожих лїтаків, котрі нинї рано кинули бомби на Остенду, зістрілено один у воздушній боротьбі. На захід від Лєван впали два ворожі лїтаки, поцїлені стрільнами наших гармат.
Східний терен війни. Положенє на загал незмінене. Наші воздушні кораблї успішно заатакували зелїзничі заведеня лїнїї Молодечно-Минск і Лунинець коло Пинска.
Подїї на мори. Ескадра лїтаків фльоти заатакувала в ночи з 2 на 3 мая середну і північну часть східного анґлїйського побережа і заатакувала цїлий ряд фабричних заведень, фортифікацій і воєнних кораблїв анґлїйських. Усї кораблї вернулись до дому, з виїмком одного, котрий загнала буря далеко на мори і затопила. Залога вратована.
Також на Балтійськім мори була дїяльність наших лїтаків маринарки жива. Бомбами поцїлили вони російський воєнний корабель "Слава" і підводне судно.
Одно з наших підводних суден зістрілило 3. мая перед берегом Фляндрії анґлїйський лїтак. 