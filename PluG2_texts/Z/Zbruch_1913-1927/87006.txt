◦ ◦ ◦ ◦

Діректорія проголошує боротьбу з большевиками.   ЖМЕРИНКА, Радіо з 12. лютого. (французький текст). Українське кореспонденційне бюро доносить: Телєґрамою з Москви заявляють большевики, що тому, що війска Петлюри перейшли на сторону большевицьких війск, війска антанти є обовязані опустити теріторію України. Але це не є правдою. Українські війска не перейшли зовсім на сторону большевиків, але противно хоробро борють ся проти них. Якщо укр. війска відтягнулись в деяких місцях на їх сторону, то сталось це наслідком стратеґічних комплікацій. Діректорія хоче бити ся проти большевиків з повною посвятою.   Большовики на Україні.   ЖМЕРИНКА, Радіо з 12. лютого. Большовики, що заняли область Харкова і Полтави, почали обкрадати місцеве населеннє ще більш, як рабували Німці. Вони граблять весь хліб і скот та всякі средства поживи й вивозять їх до Москви. Члени Трудового Конґресу, які прибули з областий Харкова і Полтави на зїзд до Жмеринки оповідають, що в деяких околицях селяни підняли револьту і борять ся з большевиками. В Київі почали Українці обурюватись проти надужить большовиків.   Формуваннє війска проти большовиків.   ЖМЕРИНКА, Радіо з 12. лютого. До війни з большовиками формують ся поспішно нові полки і куріні. При формуванню, цих частин працюють всі члени Трудового Конґресу, члени всіх політичних партій й орґанізацій.   Петлюра до військового репрезентанта в Букарешті.   ЖМЕРИНКА, Радіо з 12. лютого. Командант українських республіканських війск повідомляє через Радіо військового репрезентанта українських республ. війск в Букарешті, що на теріторії України нема жадних німецьких війск. Вони опустили Україну під пресією Діректорії, тільки в Миколаєві є їх мала скількість, де перебувають вони під контролею союзних війск. Населеннє Бесарабії, як також Молдавани, піднесли під впливом вістий о укр. республ. війсках револьту проти дізнаваного досі гнету. Сю револьту згнобили по більшій части румунські війска. Мала часть, яка перейшла границю України була на розказ Діректорії розоружена. Я (Петлюра) находжусь в Жмеринці, а Діректорія в Винниці. Наші війска борють ся з великою хоробростію проти большовицьких мас. Зі сторони антанти не мають жадної помочі.   Угода в справі Пруського Шлеска.   ПАРИЖ, 7. лютого. Аґенція Гаваса подає: Заключено угоду в справі Шлеска тешинського, на котрій нема ще підписів польських і чесько-словацьких делєґатів для надання її права обовязуючого. Угода обовязує Чехо-Словаків до непереступлення певної полоси, до видання польських полонених, забороняє будовати їм військових обєктів і обовязує доставити Полякам угля, під певними умовами. В найблизший понеділок заіменує коаліція комісію, зложену із пятьох членів, котра на місци пантруватиме виповнення цеї умови. ПАРИЖ, 7. лютого. В. К. Аґенція Гаваса доносить урядово: Представники великих держав зібрались вчера, о год. 3. по полудни. Конференція затвердила текст провізоричної умови між Чехами а Поляками в такій формі, в якій запроєктували її великі держави що до Тешинського Князівства. Рівночасно вироблено інструкції для міжнародньої комісії, яка виїздить до Польщі.   Завішеннє оружя між Польщею а Чехами.   МОРАВСЬКА ОСТРАВА, 7. лютого. Як доносить війсковий інспекторат в Польщі, на Чехо-Польському фронті завішено оружя між обома сторонами на підставі умови між полк. Шнейдерком з чеської і ґен. Лятініка з польської сторони. Чеські війска лишають ся на тій лінії, яку осягнули. В ціли дефінітивного рішення завішення оружя предложить ся згадану умову польському і чеському правительству. З цего самого жерела доносять, що на розказ чеського міністра війни Кльофача затримав ґен. Шнейдерек воєнні операції проти Поляків 30. січня. Такий самий розказ одержав польський штаб від свойого міністерства.   Український голос 