◦ ◦ ◦ ◦ ◦ ◦ ◦ ◦ ◦ ◦

Новий український парляментарний посол. При виборах до парляменту в 1911 р. як заступник пок. о. Йосифа Фолиса вибраний д-р Володимир Бачинський, який тепер вступить на місце Покійного в посольські права. Д-р Володимир Бачинський уродив ся в 1880 р., докторат прав осягнув у Львові. Підчас страйків і руху за виборчою реформою розвивав живу дїяльність в Бережанщинї й Підгаєччинї, де проживав як кандидат адвокатури. В 1907 р. перенїс ся до Львова як секретар Народного Комітету і директор Краєвого Союза Кредитового. На сих становищах оставав до лїта 1913 року; тодї перенїс ся як адвокат до Підгаєць, де власне в тім часї здобув мандат до сойму. Підчас російської інвазії брав легшу участь в полїтичнім житю на еміґрації в Відни як член Загальної Української Ради. Тепер живе у Львові.
До судейських урядників. При Українській Парляментарній Репрезентації в Відни утворила ся окрема "судова комісія", що займати-меть ся особистими і становими справами українських судіїв та береженєм прав української мови в судах. Взиваємо отсим наших судіїв, щоби в дотичних справах звертали ся з точними датами до нової судової комісії на адресу посла д-ра Станислава Днїстрянського, Відень—парлямент. Було би порадно, коли би по важнїйших урядничих осередках Галичини потворили ся окремі гуртки, що стояли би в тїснїйших зносинах з судовою комісією УПР. Відень 6. жовтня 1917. — Д-р Станислав Днїстрянський.
Справа придїлу бараболь, яка є одною з головних турбот загалу мешканцїв міста Львова, полагоджена вже вдоволяючо. Вчера вечером прийшла до Управи міста телєґрама намісництва з повідомленєм, що пайки бараболь означено в отсей спосіб: 200 кґ. на десять місяців на особу для продуцентів, 200 кґ. на особу на десять місяцїв для тяжко працюючих, а 150 кґ. для всїх инших, що виносить ½ кґ. на особу денно. Картки, які видасть управа міста, можуть бути реалїзовані тепер в висотї 100 кґ., а на веснї буде придїлена решта т. є 80 кґ. Оголошеня в сїй справі появляти ся небавом на мурах міста. Набуванє бараболь буде тепер значно обмежене, бо мешканцї могти- муть відразу набути припадаючу скількість бараболь, а ті, яким матеріяльні відносини на те дозволяють, будуть набувати в районових склепах тижневі пайки бараболь.
В справі виміни полонених вивідний уряд для полонених оголошує: Що-дня приходить велика скількість питань і просьб о виміну полонених, які вправдї здорові, але вже над 2 роки знаходять ся в полонї. Пригадуємо, що з справі виміни тих полонених пороблено пропозиції ворожим правительством, але їх ще не принято, отже виміна таких полонених поки що не входить в рахубу.
Концерт війскової музики уладжує "Жіночий український комітет помочи раненим жовнїрам" в четвер, 11 с. м., в 4 год. по полудни в сали Лисенка. По концертї відограє український театр одноактівку "На першій гулї". Опісля товариські забави. Вступ на салю тільки 1 К 99 сот. А що дохід призначений на таку благородну цїль, як поміч раненим, думаємо, що українська громада численно явить ся. 