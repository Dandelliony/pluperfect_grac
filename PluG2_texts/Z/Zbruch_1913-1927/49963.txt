◦ ◦ ◦ ◦ ◦ ◦ ◦ ◦ ◦ ◦

Анґлїйський буджет.
ЛЬОНДОН (Ткб). В палатї громад зазначив при внесеню буджету канцлєр скарбу, що для добутя 1825 мілїонів фунтів штерлїнґів (так обчислено річний розхід) треба затягнути позичку в сумі 1323 мілїонів, а 502 мілїони покрити з біжучих доходів. Канцлєр скарбу представив намірене підвисшенє ріжних податків і заявив, що прелїмінар полягає на припущеню, що війна буде тривати цїлий фінансовий рік. Видатки останнього року виносили 1559 мілїонів, недобір 1222 мілїонів фунтїв. Державний побільшив ся до 31. марта на 2140 міл. фунтів, з чого 368 мілїонів приходить на суми позичені союзникам.
До чого змагає Росія.
СТОКГОЛЬМ. (Пр. т.) Підчас дебати в думі над буджетом мінїстерства заграничних справ п. Марков закинув правительству, що воно не заступає як слїд інтересів Росії супроти союзників, особливо супроти Анґлїї. Всї спірні питаня між Анґлїєю й Росією, як справа морських проливів, Персії, Палестини полагоджуєть ся на користь Росії. Росія мусить домагати ся супроти Анґлїї, щоб та зрекла ся своїх претенсій що до морських проливів. Росія мусить одержати власть над Зундом, Царгородом, Адріянополем, околицею Ґаллїполї і значною частю Малої Азії. Арменія і Трапезунт мають прийти до Персії, Палестиною мають управляти спільно союзники. Істнуючий договір що-до морських проливів не може Росії вдоволити. Російський нарід потребує вільного доступу до Середземного моря. Росія мусить також здобути Галичину й Буковину.
Сазонов відповів, що такого договору про морські проливи, як се думає Марков, нема.
Австро-угорські лїтаки над Італїєю.
ВІДЕНЬ. (Ткб.) Урядово оголошують 4. квітня: Подїї на мори. На гостину італїйських летунів над Любляною, Постойною і Трієстом, дала відповідь д. 3. с. м. по пол. ескадра, зложена з 10 самолетів маринарки, над Анконою, де сїючи знищенє, бомбардувала дворець, ґазівню, фабрику і кошари та спричинила в кількох місцях огонь. Протинаступ двох неприятельських оборонних самолетів відперто огнем машинових крісів. В сильнім огни трох оборонних батерій один з наших самолетів, поцїлений двома шрапнелями, був приневолений спустити ся перед портом. Другий самолет, ведений Мольнаром, спустив ся, забрав обох летунів, але ізза власного ушкодженя не міг взнести ся. Неприятельський торпедовець і два инші кораблї виплинули з порту, щоби забрати ушкоджені самолети, але кілька наших самолетів приневолило їх машиновими крісами й бомбами до відвороту, почім двом самолетам, веденим кадетом Вамосом і пор. лїнїйного корабля Стентою, удало ся забрати всїх 4 летунів і спалити ушкоджений самолет. Ся ратункова акція відбувала ся серед огню машинових крісів і бомб двох італїйських гідроплянів, які шибували в висотї ледви 100 м. над нею. Отже ми втратили два самолети. Всї инші, як також усї летуни вернули без шкоди.
Положенє під Верден.
ФРАНКФУРТ н. М. (Пр. тел.) "Frankf. Ztg." в недїльнім оглядї воєнного положеня пише:
По ворожій сторонї все на ново відзивають ся голоси про невдачу нїмецької офензиви на Верден. На сїм місци не треба ще раз поясняти, чому ми тільки поволи посуваємо ся наперед. Наші успіхи на лївім березї Мози свідчать, що не може бути мови про невдачу офензиви, а навіть про хвилевий застій. Навпаки, ми власне готовимо так приблизити ся й до північно-західного фронту Верден, щоб його могти знищити гарматами для облоги.
Значінє, яке може мати спричинене нашим зближенєм до північно-західного фронту концентричне острілюванє кріпости з трьох сторін, представляє один шведський війсковий критик сими словами: "День, коли нїмецька артилєрія зможе виступити проти північно-західного фронту Верден, буде початком кінця сього могучого змаганя за кріпость". Той сам критик пише про факт, що не наступила анґлїйська офензива: "Що льорд Кіченер не пробує запобігти рішаючому француському пораженю, се є мабуть більшим анґлїйським пораженєм ніж невдатна офензива".
Париська конференція і невтральні держави.
БЕРН. (Ткб.) "Berner Intelligenzblatt" пише: Наслїдки париської конференції представляють ся дуже поважно для невтральних держав і їх істнованя. Анґлія позбуваєть ся §19. льондонської деклярації, наслїдком чого кінчить ся правний стан на мори, а невтральні держави мусять здатись на волю воюючих сторін. Особливо для Голяндії й північно-ґерманських держав є се сильний удар, вивірений в підставу їх істнованя. Мабуть невдовзї скажуть скандинавські держави в тій справі своє слово. Сподївають ся також, що Злучені Держави стануть на становищи міжнародного права, котрого не можна довільно нарушувати в некористь инших. Коли війна потриває ще довго, то всї нейтральні держави без виїмку стануть супроти питаня, чи можуть на довший час добровільно впасти в таку залежність, не підкопуючи сим власного істнованя.
Воєнні комунїкати нїмецького ґенерального штабу з 5. цвітня 1916.
Західний терен війни. Гарматні бої в Арґонах і над Мозою тривають далї з незміненою завзятістю. Положенє не змінило ся. На лїво від Мози перешкодили ми Французам обсадити наново млин на північний схід від Окур.
В околици форту Дуомон також вчора зломано кроваво кілька протинаступів неприятеля перед нашими лїнїями на південний захід від форту і нашими становищами в північній части лїса Каст.
На фронтї Льотаринґії й Ельзасу перевели наші війска кілька успішних патрулевих дїл.
Вислїд воздушних боїв на західнім фронтї в марти: Нїмецькі втрати: в воздушній боротьбі 7, з причини зістріленя з землї 3, брак 4, загадом 14 самолетів. Француські й анґлійські втрати: в воздушній боротьбі 38, з причини зістріленя з землї 4, з причини упадку в теренї наших лїнїй 2, загалом 44 самолети. 25 з тих неприятельських самолетів попало ся в наші руки. Упадок оставших 19 стверджено без всякого сумнїву.
Східний терен війни. Не стало ся нїчого особливого. У відтинку фронту між озерами Наріч і Вишнїв російська артилєрія скріпила свій огонь. 