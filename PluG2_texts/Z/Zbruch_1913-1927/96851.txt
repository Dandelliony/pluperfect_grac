◦ ◦ ◦ ◦

Слово про польську окупацію. "Gazeta Wieczorna" доносить, що "Avanti" остро критикує польську політику і адміністрацію на окупованих при помочи Франції українських землях, а саме у східній Галичині, на Підляшу, Волині і Поділлю. "Avanti" взиває франкських соціялістів, аби вони забрали голос в справі цих жорстокостей, яких тереном стали українські землі від хвилі їх окупації.   Завзяті бої на Поліссю. Звідомлення польського ґен. штабу з 6. ц. м.: На Поділлю неприятель наступав без успіху на наші становища під Новоконстантиновом і Новою Сінявкою. На Поліссю большевики розпочали вчора знову дуже сильні наступи одночасно на райони Якімовської Свободи і Нахова. В цім наступі беруть участь большевицькі відділи, свіжо підвезені на наш фронт. Бої тревають. На прочій части фронту стежна діяльність.   Окупація німецьких областей Французами. "Matin" оголошує відозву ґен. Деґута, команданта окупаційної армії до людности вже занятих міст і міст, які ще мають бути заняті. Відозва стверджує, що окупація не є кроком ворожим супроти людности, а має єдино на піли зневолити Німеччину до пошановання трактату. Окупація скінчиться з хвилею усунення "Райхсверу" зі сторони південної стрефи. Відозва запевнює далі людности безпеченство особи і майна, оскільки буде збережений публичний спокій. В округах Франкфурт, Дармштат, Оффенбах, Гохт і Дуісбурґ оголошено стан облоги. Заборонено страйки і введено цензуру. Всяке оружє має бути видане військовим властям.   Успіхи червоної армії на Кавказі. К. Б. доносить з Льондону: Большевики обсадили Владикавказ і зайняли в Даґестані пристань Петровськ над Каспійським морем. Тим способом посунулися вони від півночи аж до стіп Кавказу. На Криму спокій.   Плєбісцит на Тешинськім Шлеську з кінцем мая. "Народна Політіка" доносить з Тешина, шо в тамошних міродайних кругах вважають певним, що плєбісцит відбудеться з кінцем мая, о скільки до сього часу покінчаться приготовні праці. З ініціятиви антантської комісії по святах має відбутися конференція польської і чеської плєбісцитових комісій, яка має устійнити оконечні умови плєбісциту.   Боротьба за незалежність Ірляндії. Француські денники доносять, що в Ірляндії виконано в останніх днях мимо ріжних охоронних заряджень цілий ряд замахів на публичні будинки. В Дубліні повстав в забудованнях податкового уряду пожар, якого не можна було вгасити. Справники замаху хотіли знищити урядові акти, що їм і вдалося. В Бельфаст підложено огонь під ряд державних будинків. Телєґрафічне і телєфонічне получення з Анґлією перерване. З ріжних місцевостей Ірляндії доносять про напади на поліційні будинки, які знищено підкладанням огня, або вибухами бомб.   І їх переслідують. Польські денники жалуються, що на Інфлянтах почали Лотиші переслідувати польську людність.   Франція окупує німецькі міста. Ліон. Радіо. Мільран переслав у второк рано німецькому повновласникови Маєрови таку ноту: "Письмом моїм з 2. квітня просив я Вас виєднати у свойого правительства безпроволочно відкликання німецьких військ, котрі безправно ввійшли до невтральної стрефи, визначеної 42. ст. версальського договору. Тому, що моє жадання остало доси без успіху, маю честь повідомити Вас, що ґенерал командуючий надренською армією дістав приказ окупувати міста Франкфурт, Гамбурґ, Ганав, Дармштат і Дібурґ. Окупаній ся буде знесена зараз, як тільки німецькі війська покинуть невтральні стрефи. Прошу приняти запевнення мого високого поважання".   В зайнятих областях проголошено стан облоги.  До Франкфурту н. М. увійшли Французи о год. 6. рано, обсадили дворець, касарні, президію поліції, почтовий і телєґрафічний уряд. В тім самім часі обсадили Дармштат. Правительство і посадник видали відозву до населення задержати спокій. В кінці зайняли Французи Ешенбах. В окупованій стрефі заборонено видавати часописи, заведено цензуру, замкнено телєґрафи і телєфони, а льокальні власти урятують під контролею Французів.   Америка проти інтервенувї в басейні Рур. Париж. Радіо. З Вашінґтону телєґрафують, що на думку провідників політичних партій сенату, сенат заявиться проти ужиття американських військ в басейні Рур. Як доносить нюйорський кореспондент "Дейли Кроникел" президент Вільсон не є думки, що вислання німецьких військ до невтральної области, становить нарушення услівій версальського договору. На думку Вільсона конечна потреба вдержання мира і порядку дає Німеччині право до сего зарядження. Зєдинені Держави мали повідомити Німеччину про се своє становище.   Німеччина протестує. Берлін. Б. Вольфа. Німецький повновласник в Парижи одержав припоручення вручити француському правительству ноту, в котрій між иншим сказано, що німецьке правительство мусить заложити якнайострійше застереження проти поведення армії, в імени права, розуму і людськости. Новий рух в басейні Рур, котрого й тепер ще у Франції зглядно за границею не зрозуміли, стряс би істнованням республики під економічним і політичним оглядом, коли би скоро не виступлено проти него. Німецьке правительство не могло инакше поступити лише так як поступило.   Совітське мирове предложення для Чехії. Прага. Чеські Народні Збори займуться в найблищих днях справою відповіди на мирову ноту Чічеріна. Свого часу чеське правительство заперечило, начеби таку ноту надіслано. Тепер показується, що Чічерін дійсно переслав радіотелєґрафічно праському правительству мирові предложення.   Громадська думка 