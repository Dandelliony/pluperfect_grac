◦ ◦ ◦ ◦ ◦ ◦ ◦ ◦ ◦ ◦

Виклад д-ра Стефана Федака про час, пережитий під царським кнутом, викликав велике зацїкавленє серед львівського українського громадянства. Свідком cего численна участь публики. Менша саля Тов-а музичного не могла помістити всїх учасників. Значна часть слухачів стояла на коритари і з запертим віддихом слухала поверх півторагодинного оповіданя. Доторкнув ся д-р Федак усїх проявів громадського житя і на Українї на поли національнім, родиннім та економічнім. Попри се оповідав про свої власні вражіня та днї печали і радости. Двічи заломив ся голос бесїдника, коли оповідав про родину адвоката Матушевського, в якого домі найшов захист після увільненя з тюрми, та коли згадував про смерть і похорони Костя Паньківського. Деякі сцени, які ілюструвів д-р Федак, як прим. "авдієнція" укр. громадян у воєнного ґубернатора Шереметєва у Львові, побут д-ра Федака на Шевченковій могилї і т. п. викликували потрясаюче вражінє. Нераз і не двічи витали на очах слухачів слези болю або радости. Є оправдана надїя, що сей виклад, в якім д-р Федак обговорив також наші галицькі відносини, явить ся вскорі в печати. На се він вповнї заслугує, бо з него можна богато научити ся. Звісна скромність д-ра Федака, що нїколи не висував своєї особи, а сим разом відклонював від себе сяєво мученика, не повинна бути перепоною, щоби про його вражіня і поміченя дізнали ся найширші круги нашої суспільности. За виклад ясний, патріотичний і сердечний подякувала львівська громада д-рови Федакови грімкими оплесками. — К. С.
Український краєвий Комітет помочи для ранених у Львові повідомляє, що засїданє членів покріпляючої стації відбуде ся в пятницю 4. мая с. р. о годинї 5 по пол. в сали Ставропіґійського Інститута.
Російська адмінїстрація в Галичинї. Російські часописи доносять, що воєнний ґенерал ґубернатор Галичини, ґенерал кавалєрії Трепов, з приводу недуги одержав відпустку та виїхав до Росії. Обовязки воєнного ґенерал-ґубернатора обняв товариш воєнного ґенерал-ґубернатора для війскових справ ґенерал-лайтнант Н. Усов.
Промоція. Дня 24. цвітня с. р. промував ся в Градци п. Юліян Шипайло з Дрогобича на доктора медицини. 