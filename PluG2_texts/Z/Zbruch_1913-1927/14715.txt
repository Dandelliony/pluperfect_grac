Пішки довкола сьвіта. — Елєктрична машина до битя в шкіру. 

Пішки довкола сьвіта. Позавчера обходив львівські каварнї француський журналїст Павло Севен, котрий разом з жінкою відбуває пішу подорож довкола сьвіта. Дня 15 жовтня вийшли обоє з Парижа і мусять за шість лїт зробити 50.000 км. дороги, щоби одержати премію, визначену одною француською часописею. Щоби покрити часть коштів своєї подорожи продають картки з своїми портретами.
Елєктрична машина до битя в шкіру. Америці нїколи не бракне концептів і помислів. Після звіту шкільного надінспектора Вільзона Фулька в містї Гентінґен (Вірджінїя) є дві школи, в котрих заведено тепер елєктричні машини до битя учеників в шкіру. Обі сї школи робили доси богато клопоту шкільним властям, бо ученики їх були дуже розпущені і постійно заслугували на кари. Тепер з початком шкільного року прибув до шкільного будинку столяр з елєктротехніком і в одній з бічних саль почали уставляти якийсь апарат, котрим дуже зацікавили ся ученики. Незабаром потім надійшла нагода заспокоїти їх цікавість: новий апарат був — як показало ся — елєктричною машиною до битя в шкіру. Апарат дає за секунду пять ударів, а перші ученики, котрі мали нагоду познакомити ся з ним близше, висказують ся про сей "новий педаґоґічний прилад" з цілим признанєм, в якім впрочім не брак меланхолійної нути. Здаєть ся, що з огляду на так знамените і без найменшого закиду функціонованє, сей апарат заведуть у себе також инші американські школи.  