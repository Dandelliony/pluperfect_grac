Що їм снить ся.

Львів, 6 вересня 1917.
З приводу перенесеня польських лєґіонів з Королївства на галицький фронт помістила "Gazeta Poranna" отсї уваги "знаменитого педаґоґа й історика польської лїтератури" д-ра Казимира Ярецького:
"В хвили, коли загал остає під впливом хвилевого пригнобленя, викликаного випадками в Варшаві, хочу дати вислів відмінним почутям радости, що маємо лєґіони знов серед нас на нашій земли...
"Коли Варшава є місцем, де виробляють єя форми польської державности, то тут в Східній Галичинї є поле для польських дїл, тут дорога, якою йшли Болеслав Хоробрий і Болеслав Смілий, Казимир Великий і Ядвіґа для здобутя могучости польської держави...
"Коли такі великі, славні або сумні історичні спомини вяжуть ся майже з кождою місцевістю в сих сторонах, треба памятати про те, що на сих землях рішала ся з давних давен боротьба між Польщею й Москвою, між Заходом і Сходом, між Европою й азійською культурою. Як пораженє Карла XII. під Полтавою мало найважнїйший вплив на зріст і пізнїйшу могучість російської держави, так навпаки побіди союзних держав в Східній Галичинї потрясають самими підвалинами Росії й творять ґрунт під будучу могучість Середної Европи.
"Яким-небудь способом піде справа будучої польської армії, — тут, в Східній Галичинї, на Поділю і в сумежній Україні є передовсїм поле, де польські лєґіони можуть дїлами доказати потребу істнованя сеї армії, а рівночасно віддати польській справі найбільші прислуги".
Читаючи сї уваги, мається вражінє, що се польська держава висилає польські лєґіони на здобутє "Східної Галичини, Поділя й України" і тому такі слова виписує їм польський учений на дорогу. Коли-б так було, справа була би ясна: з одного боку завойовницькі наміри польської держави, з другого — українські землї, які мусять обороняти ся проти завойовника. Справа ясна: сила проти сили!
Але так не є. Східна Галичина належить не до польської держави, яка не істнує, тільки до Австрії; польські лєґіони висилає на даний фронт не польська держава, тільки управа ц. і к. армії, до якої вони належать.
Побіч сього полїтичного моменту дуже важний є тут момент чисто річевий. При щораз більшім напруженю польсько-українських відносин можна собі вже чистим розумованєм уявити, що польські лєґіони, як часть польського народу, напоєні польською ідеольоґією супроти українського народу, не можуть відносити ся до українського населеня так, щоби їх поведенє викликало прихильність
Польської держави на українській земли польські лєґіони не збудують. Ми сього певні і на всї польські сни про панованє польської держави на українських землях можемо відповісти словами Віткевича: "Słupy, bezpowrotnie minione".
Але появі польських лєґіонів на українській земли надає сама польска сторона таке значінє, що та поява стає українського народу, а при тім несе вона для українського населеня цїлий ряд прикростий. 