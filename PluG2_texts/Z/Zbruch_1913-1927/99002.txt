◦ ◦ ◦ ◦

Громадська думка, 11.07.1920 Новини Ліки для України. При українській республиканській капелі повстала в квітні Жіноча Комісія по закупні ліків на Україну. Ця комісія зібрала між співробітниками капелі 8.078 нім. марок, за яку то суму закуплено ліки, які і відіслано вже на Україну з транспортом міжнародного Червоного Хреста. Кромі сього зібрано при инших нагодах 8.777 марок 90 фен. і 57 бельґ. франків, за що купується також ліки, які передасться також на Україну. Капеля залишається поки що за кордоном.   Концерт в честь Ніжанковського. Дня 23. червня відбувся в Станиславові концерт в перші роковини смерти композитора о. Остапа Ніжанковського. В програму концерту війшли здебільша твори композитора. Точок не багато, але виконання було старанне, цілість дуже гарна. Дуже гарно вдався діточий і жіночий хор під управою п-ни Ст. Мішкевичівної, фортепянове і скрипкові соля п-ни Катрусі і п-ни Ольги Мандичевської, добре вражіння вробив мішаний хор під управою проф. І. Смолинського, найслабше вийшли мужеські хори. — Ю.М.   Українсько-американський клюб в Ню-Йорку. На зборах Української Народньої Громади в Ню-Норку дня 15. марта ц. р. порішено оснувати "Український Клюб", якого членами можуть бути тільки українські горожани Америки. Завданням клюбу буде запрягти до праці для піддержання української справи усі розпоряжаємі сили.   Склад орґанізаційного комітету галицької комуністичної партії. На конференції галицьких комуністів, що відбулася в днях 22—24 квітня в Київі вибрані до орґанізаційного комітету галицької комуністичної партії: Порайко, Баран, Устіянович, Михайлик, Паліїв, Михайло Левицький, Фелікс Кон (польський жид), Скарбек (Поляк), Конар; заступниками вибрані: Іванчук і Козоріз.   Нові 5000-маркові банкноти. Польська краєва каса позичкова повідомлює, що дня 8. ц. м. будуть випущені в обіг нові банкноти вартости по 5.000 польських марок з датою 7. лютого 1920.   Кіно і промисловість. Одна з найбільших північно-американських фабрик постановила використати кіно для навчання робітників, як уникати нещасних випадків при роботі певних машин. Одночасно фільми показують найкращі методи праці. Директори устно пояснюють в той час, коли фільма розгортається перед робітництвом. В самій фабриці уряджена спеціяльна кімната, де щодня се представлення треває 45 хвилин. Тему кожної фільми пристосовується до фаху робітників, перед якими вона показується. Сей новий промисловий метод дуже подобається робітництву й директорам. Промисловці вживають його спеціяльно для навчання щойно найнятих робітників. — "Esperanto" ч. 237. Берн.   Використання Ніяґарського водопаду. Від давна говорять про повне використання величезної могучости Ніягарського водопаду. Використана нині сила дорівнює 600.000 HP. Підготовчі роботи до дальшого використання дадуть 1 міліон HP. — не псуючи чудової панорами водопаду. Реалізація проєктованого проґраму порівнуючо легка й дозволить заощадити кождого року 16 міліонів тон вугля.   Громадська думка 