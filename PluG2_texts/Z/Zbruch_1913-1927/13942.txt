Зелїзнича пригода. — Совісний аґроном. 

Зелїзнича пригода. Тягаровий поїзд ч. 376. наїхав між стациями Бурштин та Букачівці на робітничий візок, через що вискочила з шин машина і 11. возів. Машиніст і два кондуктори вийшли з карамболю з контузиями. Через сю пригоду спинено вчера перед пол. загальний рух поїздів на шляху Галич Ходорів та товаровий рух між Львовом і Станиславовом. Поспішні й особові поїзди курсували рутою через Галич, Підвисоке й Ходорів. Перепону усунено нинї перед полуднем.
Совісний аґроном. В Дубнї (на Волини) розглядано на останній аґрономічній нараді повіто-вого земства, яка відбувала ся при кінци серпня між иншим питанє про прогульку селян на всеросійську виставу у Київі. Нарада, як і на попередних своїх зібранях, рішила післати на виставу 40 селян, на 4 дня від 23 до 27 вересня ст. ст. Для пояснень того, що доведеть ся бачити селянам на виставі, нарада постановила післати двох аґрономів — повітового і одного окружного (є їх 4) по жеребку. Окружний аґроном С. Трапезнїков заявив, що не возьме участи в тягненю жеребів, пояснюючи се тим, що він Росиянин, не знає української мови і тому не принесе селянам нїякої користи. На його думку, аґрономам проводирям доведеть ся вести свої поясненя тільки українською мовою, бо селяни не розуміють росийської мови.  