◦ ◦ ◦ ◦

Ще в справі елєктричного світла. Заряд мійскої елєктровні повідомляє, що з огляду цілковитого браку угля від дня 1 лютого не буде через якийсь час елєктричного світла для уживання консументів аж до хвилі коли буде можність набутя угля або переведення інсталяций до опалювання кітлів ропою. Управа елєктровні.   Просять у відповідь. Многі з наших міщан та других інтеліґентів звертають ся до компетентних кругів з запитом, чому наші священники усувають з богослуження слово "православний", хоть воно є в кождім тексті літурґії, якого незмінність застережена нашій Церкві торжественними папськими заявами. А друге, скоро ми живемо в Українській Народній Республиці — чому з призначених на се місцях при богослуженнях не поминають явно і славно "Благовірне і Богохраниме Правительство Української Народної Републики", як до недавна ще залюбки поминали всяких менше більше Благовірних і Богохранимих Імператорів та воїнство їх?   Дипльоматичний вечір (УПС) Відень. На запросини чеського представника у Відні п. Тусара дня 12 січня с. р. явили ся у нього представники всіх посольств і місій, нотифікованих у Відні. Були військові і цивільні представники Анґлії і Америки, Італії, Південних Словян, Швайцарії, Польщі і т. д. З Українського боку явили ся: посол великої України п. В. Лікинський, іменем секретаріяту Західно-Української республики п. Василько і Сінґалевич. Приняттє було щире і уріжноманітнене концертовими виступами чеських скрипаків і фортепяністів.   Український голос 