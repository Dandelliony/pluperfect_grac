Конститууючі збори українського Товариства для попираня ремесла і промислу.

Збори відбули ся дня 29. червня в сали "Народного Дому" у Львові під кінець обрад Краєвого Зїзду українських ремісників і промисловців, під проводом тої самої президиї.
Про історию основаня товариства і його задачі реферував дир. М. Заячківський. Товариство має на ціли піднесенє українського ремесла і промислу, здобутє ринків збуту, піддержанє і плеканє домового промислу, виобразованє фахових сил для ремесла і промислу та опіку над ремісничою молодїжию. Товариство буде заступати інтереси українських ремісників і промисловців перед властями і законодавством, уряджувати збори для обговореня справ економічно-промислових, удержувати бюра фахової і правної поради, видавати часописи і фахові публїкациї, удержувати фахові біблїотеки, читальнї, музеї, збірки, моделї, вишукувати місця збуту для виробів українського ремесла і промислу, надавати стипендиї і підмоги для виобразованя людий в ремеслї і промислї, основувати промислові і ремісничі стоваришеня і пр. товариство буде закладати на провінциї свої філії, а внутрі товариства — ріжні секциї. Членом Товариства може бути кожда особа фізична і правна. Вписове до товариства виносить 2 кор. Управа товариства складаєть ся з президента, двох його заступників і 6 членів, вибраних в 2/3 з осіб чинно виконуючих ремесло і промисл.
Обговоривши найблизші задачі товариства для попираня ремесла і промислу дир. М. Заячківський поставив слїдуючі резолюциї, приняті Зборами:
Товариство має заняти ся передовсїм:
1. орґанїзациєю товариського житя міщанства через накладанє Міщанських Брацтв, та затїсненєм зносин з істнуючими вже такими товариствами в ціли плянового й одностайного поступованя для достиженя цілий вказаних статутами сих товариств;
2. зібранєм і доповненєм списів українських ремісників і промисловців, для потреб орґанїзациї міщанства;
3. поширенєм клича серед суспільности — "свій до свого", бо лише попиранєм рідного ремесла і промислу, через покриванє всїх потреб щоденного житя безпосередно у своїх ремісників і промисловців, може наше міщанство двигнути ся і розвинути ся;
4. оголошенє статей і комунїкатів на разї у періодичних видавництвах в справах органїзациї міщанства і піднесеня ремесла та промислу;
5. переведенєм кредитової орґанїзациї, пристосованої до потреб ремесла і дрібного промислу, яка мусїла би бути запомагана публичними фондами. Сї орґанїзациї кредитові малиб удїлювати хвилевого тїсно особистого кредиту, т. є нїчим иншим не обезпеченого, тільки довірєм в совісність і фаховість ремісника чи промисловця, опертим на знаню його особистих прикмет і господарських відносин;
6. спомаганєм ремісників і промисловців в добуваню кредитів інвестицийних для розширеня підприємств на закупно машин, моторів і пр.;
7. переведенєм орґанїзациї спілок для закупна сирівців і збуту виробів українського ремесла і промислу;
8. старати ся о заснованє шкіл промислових по містах (ткацтво, слюсарство, різбарство, гончарство і т. и.), та дбати, щоби поістнуючих промислових школах учено української мови;
9. переведенєм орґанїзациї опіки над молодїжию ремісничою, через основанє нових бурс ремісничих і обєднанє дїяльности істнуючих;
10. дбати о публичні достави для українських ремісників і промисловців;
11. стреміти до здобутя належного впливу в орґанїзациях заводових ремісничо-промислових.
Отсю проґраму дїяльности Товариства припили Збори однодушно, а ріжні бесїдники ще зі своєї сторони ставили ріжні дезідерати до Товариства, між иншими, щоби Управа Товариства видала підручник з поученєм, як ремісники і промисловці можуть користати з помочи публичної та спис українських фірм, щоби заняла ся справою пекарень, доставами шевських виробів для війска і пр.
По установленю річної членської вкладки для фізичних осіб 2 кор. і для Товариств 12 кор. переведено вибір Управи. Президентом Товариства вибрано дир. В. Нагірного, заступниками президента інж. В. Дидинського і М. Стефанівського, членами Управи дир. М. Заячківського, ін. Филимона Левицького, Т. Мельничука, д-ра Маковського, М. Галїбея, інж. Ан. Корнеллю, а заступниками видїлових проф. Й. Скрентовича, Оприска, Чорнїя. 