◦ ◦ ◦ ◦ ◦ ◦ ◦ ◦ ◦ ◦

Ґр. Берхтольд в Ішли.
ІШЛЬ (Ткб.) Прибув сюди о 7 рано мінїстер заграничних справ Берхтольд в товаристві лєґацийного радника Гойоша. На двірци був директор цісарської канцеляриї Шісль. Мінїстер замешкав в готели "Цісарева Єлисавета". О год. 9 був Берхтольд у цісаря на авдиєнциї і реферував біжучі справи свого ресорту.
ІШЛЬ (Ткб.) Авдиєнция Берхтольда тривала До 10 рано. Мінїстер лишаєть ся тут до завтра, потім поїде в приватних справах до Зальцбурґа, а потім верне до Відня.
Пошанованє памяти арх. Франца Фердинанда.
ЛЇНЦ (Ткб.) Позавчера відбули ся збори, котрі вибрали комітет, що мав заняти ся збудованєм памятника бл. п. арх. Францови Йосифови.
Ґоральчука не видасть Австрия.
ВІДЕНЬ (Вл. тел.). На домаганє росийського уряду справ заграничних перед двома тижнями знов арештовано в Празї українського публїциста з Росиї Кирила Ґоральчука-Коханого. Росия вимагала його видачі, закидуючи йому атентат на полїцайського урядника Масютина в Бесарабії. Увязнений вспів одначе виказати своє alibi через участь в праськім конґресї радіольоґів через те мінїстерство судівництва прихилило ся до рішеня радної палати праського висшого суду краєвого і постановило не сповнити росийського домаганя що-до видачі Горальчука. Наслїдком сеї постанови Горальчука випущено на свободу.
Справа Швіги.
ПРАГА. (Прив. тел.) Pravo Lidy довідуєть ся що акти в справі процесу Швіги наспіли вже до Відня. Незабаром буде докінчена також дисциплїнарка проти д-ра Швіги, так що ціла афера буде раз на все полагоджена. Пенсіонованє Швіги є виключене. Він не буде вже нїколи сповняти судейських функций.
Чим присмирено антинїмецькі демонстрациї.
ВІДЕНЬ. (Вл. тел.) В нїмецьких кругах впевнюють, що центральне правительство заявило намісникови Коритовському, що воно на будуче відбере Полякам грубі субвенциї, які коло добуває рік річно на туристичні ціли, як би мали поновити ся напади на Нїмців, які лучили ся останними часами в західнім Бескидї і Татрах.
Ессад-паша в Росиї.
КИЇВ. (По. т.) Сими днями має приїхати до Петербурга Ессад-баша для переговорів з росийським правительством в справі Альбанїї. 