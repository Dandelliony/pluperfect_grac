◦ ◦ ◦ ◦ ◦

Військовий атташе полковник австро-угорського ґенерального штабу Іван Новак помер 18 лютого у Софії в 46 р. життя по десятидневних терпіннях. Його тїло перенесено найблизшого дня до греко-католицької каплицї. Царь Фердинанд вислав австрійському цїсареви дуже теплу кондолєнцію з приводу смерти полковника Новака, а цїсарь Карло І вислав телєґрафічно найглибшу подяку цареви Фердинандови за повне пієтизму признаннє для визначного й досвідченого офіцера австро-угорської армії. Покійний, займаючи перед своїм назначеннєм до Софії видатне становище в ґенеральнім штабі, піддержував усякі національні заходи Українцїв. Поміж иншим: наша дїяльність на Волинї завдячує немало допомозї у вищих сферах з боку покійника. Полковник Новак живо цїкавив ся і національним пробудженнєм серед наших полонених і з великим захопленнєм відзивав ся про їх велику вагу. Покійний міг би ще дуже багато зробити для рідного народу, якому саме тепер відкривав ся простір служити, та зла доля передчасно увірвала сю змогу. Нехай же пером йому буде не чужа й нам болгарська земля!
Нові правила про збори сектантів. Мінїстерство внутрішніх справ виробило правила про збори сектантів. Сї правила забороняють скликувати всякого роду збори сектантів з цїлю проповіди сектанських наук. Збори підлягають полїційному доглядови. Військові урядники, служачі у громадських та приватних орґанїзаціях, які працюють для потреб армії, і сестри милосердя не мають права відвідувати сих зборів. За збори відповідає духовна особа, яка дістала дозвіл на скликаннє їх. Проповідувати на зборах можуть лише духовні наставники на основі богослужебних книжок, дозволених до ужитку цензурою. В проповідях заборонено торкати ся полїтичних питань. 