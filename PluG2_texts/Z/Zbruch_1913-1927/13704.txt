Запереченє ворожбитства Сазонова.

ВІДЕНЬ. (Ткб.). Fremdenblatt доносить: Віденські дневники передрукували відомість заграничних дневників про заяву російського мінїстра заграничних справ Сазонова перед одним директором варшавського банку, що тепер промисл і торговля можуть без перепон розвивати ся, бо мир запевнений бодай на два роки. Росийська амбасада просила редакцию Fremdenblatt-у заперечити сю відомість.
Виїзд росийського премієра.
СЕВАСТОПОЛЬ. (Ткб.). Президент мінїстрів Коковцев виїхав заграницю.
Розвязанє болгарського парляменту.
СОФІЯ. (Ткб.). Як зачувати з достовірного жерела, нинї збереть ся коронна рада на нараду у внутрішно-полїтичних справах, особливо в справі розвязаня собраня і розписаня нових виборів.
По вибуху бомби в Рєцї.
РЄКА. (Пр. тел.). Полїция вважає доконаний замах, яко бажанє знищити акти, компромітуючі Італійців. Між иншим говорять про дефравдацию в міських касах Рєки. Про се власне ходило при замаху, щоби знищити дотичні протоколи.
РЄКА. (Уг. Kop. Бюро). Полїция догадуєть ся, що виновник замаху бажав знищити акти, в котрих був інтересований. Арештовані три індивідуа в звязи зі справою вибуху увільнено. Рештки бомби піддано дослїдам. 