◦ ◦ ◦ ◦ ◦ ◦ ◦ ◦ ◦ ◦

Цїна нових австрійських льосів Червоного Хреста виносити-ме 30 К. за штуку. Коли взяти на увагу гуманїтарно-патріотичну цїль сих льосів і корисні умови льосованя, які будуть пізнїйше подані до публичної відомости, то належить сподївати ся, що підписка дасть як найлїпші результати.
Для бідних дїтий української школи вправ при жіночій семинарії у Львові жертвували: Громадяни Шкла коло Яворова на руки о. М. Горницького 30 К, духовенство яричівського деканату через о. В. Коновальця 40 К, громадяни Стронятина на руки о. Шумила 14 К, громадяни Порохника 5 К, громадяни Конюшкова, через о. Лебедовича 20 К, п. д-р Мирослав Янкевич 15 К. Учительський збір щиро дякує всїм Впов. Добродїям в імени обдарованої молодїжи і просить о дальші ласкаві жертви, які найлїпше слати до Краєв. Кредит. Тов. урядників і священиків у Львові вул. Домінїканська 11., вкладкова книжочка ч. 1537.
Кавові карти, у Львові подібно, як в цїлій Австрії, входять з днем 9. липня с. р. На одну особу припадає 3/8 клґ. кави на вісїм тижнїв.
Приватний телєґрафічний рух зі Львова і до Львова здержаний аж до відкликаня.
На Зелїзного Лицаря м. Львова вплинуло до 23. с. м., 100.000 К. 21 сот.
Нове відзначенє коменданта м. Львова. Його Величність Цїсар і Король Найвисшим рішенєм з 22. с. м., надав ґенерал-майорови Францови Рімлеви, командантови м. Львова, дїдичне шляхотство.
Акція княжни Меттернїх в хосен галицьких дїтий. З Відня доносять: Підвечірок "Derbyjause" уладжений у "Volksgarten" княжною Павлїною Меттернїх на бідних, опущених і осиротїлих галицьких дїтий, мав великий товариський і фінансовий успіх. Завдяки неструдженій працї кн. Меттернїх і комітету, зібрано зовсїм гарний дохід, бо суму близько 40,000 корон. 