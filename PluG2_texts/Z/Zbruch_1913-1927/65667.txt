◦ ◦ ◦ ◦ ◦ ◦ ◦ ◦ ◦ ◦

Засїданє архівальної Ради у Відни відбуде ся в мінїстерстві внутрішних справ дня 15. л. мая о год. 10. рано. З Українцїв членом архівальної ради є д-р К. Студинський.
Бувшому віцепрезидентови Ради шкільної краєвої, д-рови Дембовському, вручено останної недїлї у Львові памяткову медаль. Звертало увагу, що на сїм святї не явив ся нїхто з польського епископату. Коли раньше прошено архиеп. Більчевського, щоби приняв почетну президію в комітетї, зложенім з членів і урядників Ради шкільної краєвої, який мав відповідно пошанувати д-ра Дембовського з нагоди його уступленя, архиепископ від сеї почести відказав ся. При врученю медалї був присутний о. мітрат Білецький.
Український консум у Львові. Дня 9. цвітня с. р. відбули ся загальні збори Споживно-господарської спілки у Львові. Інїціяторками тих зборів були наші жінки, котрі гуртують ся у відновленім тов. "Союз Українок". Дискусія була дуже оживлена. До управи увійшла більша часть з поміж присутнсго жіноцтва. Не легка се річ в теперішних часах вести таке підприємство, коли зважить ся, що богато артикулів держава заняла, другі тяжко випросити у фабриканта або привезти від нашого продуцента-хлїбороба через недостачу підвод. Однак все те не відстрашує інїціяторок і не обмежує їх запалу, чого доказом є, що в короткім відносно часї приєднали вже 150 нових членів, а се головно жінок з нашої ителїґенції, тепер іде акція поміж низшими верствами. Можна сміло сказати, що небавом спілка буде числити сотки членів, головно з поміж жіноцтва, так, що се буде перша українська жіноча кооперативна спілка консумційна.
Польське свято 3 мая проходить якось у Львові сього року без звичайного польського патріотичного галасу. Та із столичних львівських мурів не дуже то "bije polskoscią": цїлї вулицї пройдеш і не побачиш польських налїпок у вікнах, червоно-білї прапори стрічаєть ся виїмково. Взагалї Львів не виявляє сьогодня того питомого польського настрою. Невжеж би польскість Львова зменшила ся? 