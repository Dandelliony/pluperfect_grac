◦ ◦ ◦ ◦ ◦ ◦ ◦ ◦ ◦ ◦

Що дїєть ся в нашій країні. Автентичні відомости про те, що дїєть ся в занятих росийською армією українських місцевостях, маємо поки-що тільки про Чернівці. Ґубернатором іменовано там Євреїнова, котрий приїхав туди в товаристві братів Ґеровських, з котрих один і став секретарем його, а другий секретарем мійського коменданта. Ґубернатор увязнив посла Спенула (котрий лишив ся був у Чернівцях), бурмистра Вайзенберґера, редактора Менчеля, прокуратора Лязаруса і радника дв. Дузинковича і — не зважаючи на інтервенцию митрополита Ренти — велїв їх усїх в ночи вивезти через Новоселицю до Росиї. Управу міста віддано румунсько-москвофільській колєґії: бурмистром іменовано Румуна д-ра Боканча, його заступниками москвофіла Гакмана і Румуна д-ра Скалата. Надкомісарем полїциї став Тит Ончул, Румун. — Такі автентичні відомости про Чернівці. Після них можемо робити висновки про Львів і наші східно-галицькі місцевости, де "наші" руссофіли на спілку з польськими руссофілами (вшехполяками) без сумнїву сповняють таку саму ролю, як у Чернівцях румунсько-руссофільська коалїция. — Як перед замкненєм сього числа довідуємось, іменовано ґубернатором галицької "ґубернїї" ґен.-поручника ґр. Юрія Бобрінського, котрий доси служив у мінїстерстві війни.
Росия — ворог.
"Якщо треба, то двадцять літ боротьби".
Відповідаючи на погрозу субвенціонованого росийськими грішми льондонського "Times-y", що Анґлїя мусить побити Нїмеччину, хочби прийшлось їй "двайцять літ" вести війну, — пише в понедїлковім числї "Berliner Tageblatt"-y начальний редактор сього великого орґану нїмецької демократи п. Теодор Вольф між и. ось-що:
"Стоїмо у війні з Франциєю, бо вона, ведена своєю нерозумною союзницькою полїтикою і крім того всякими авантуристами і інтриґантами, станула по стороні Росиї, — але проте таки ходить нам у сїй війнї передовсїм о поваленє Росиї. Ми бачимо там, у зменшеню й ослабленю сього кольоса і в сотвореню охоронних ґарантий перед ним, моральну ідею сеї великої боротьби і начальну полїтичну ціль, і ми будемо сю боротьбу вести — "коли треба буде, то й двайцять лїт" — хоча в днях львівських змагань нїхто з нас не легковажить собі трудностий сього підприємства. Конечність сього відчувають також ті, котрі є ворогами дешевої фрази і не мають звички виставляти геройські домаганя в тім самім часї, коли армія з зовсїм инакшим геройством глядить смерти в очі. Бо без повної перемоги над Росиєю будуччина Нїмеччини оставалась-би вічно під тягарем нестерпної загрози, а мир був-би безвартним шматком паперу. Надїємось твердо, що прийде хвиля, що покінчимо корисно наші теперішні мілїтарні розрахунки з Франциєю та що із збільшеною силою кинемось до боротьби на сходї." 