◦ ◦ ◦ ◦ ◦ ◦ ◦ ◦ ◦ ◦

Справа "Люзітанїї" полагоджена.
БЕРЛІН (ТКБ). Як зачуваги, надіслане з Вашінґтону справозданє нїмецького амбасадора про переговори в справі афери "Люзітанїї" констатує, що прийшло до зближеня між становищем Нїмеччини і Злучених Держав. Америка відступила від кількох точок своєї попередної ноти, які Нїмеччина вважала неможливими до принятя. Тепер іде о сам текст нової ноти.
Лови на "Меве".
КОПЕНГАҐА (Ткб.) "Politiken" доносить з Берґен: Норвежські кораблї бачили в останнім тижни много віддїлів анґлїйської фльоти на до розї від Доґерсбанк до норвежського побережа. Була се ескадра зложена головно з легких кружляків. Також на Атлянтійськім океанї бачили норвежські кораблї анґлїйську ескадру. Стоїть се мабуть у звязку з ловами на нїмецький корабель "Меве".
Австро-угорський війсковий атташе в російській неволї.
ПЕТЕРБУРҐ. (Ткб.) Петербурська телєґрафічна Аґ. доносить з Тегерану: Російське правительство рішило, що турецький амбасадор в Персії, якого разом з австро-угорськими горожанами на ловах арештувала російська патруля, має бути відвезений до Баку а з відти через Росію до Туреччини. Австро-угорський війсковий атташе й инші увязнені будуть відіслані як полонені до Росії.
Ґр. Бернсторф — гостем у Лянсінґа.
БЕРН. (Пр. т.) Лянсінґ устроїв у честь ґр. Бернсторфа принятє. Значінє сеї ввічливости загально підносить ся. "Temps" сподїєть ся, що Вільсон не буде йти від одної крайности в другу й не буде погіршувати відносини з Анґлїєю. Францію й Анґлїю сильно вже вразив заказ вивозу з Америки збіжа, муки й мунїції. Як довго тривати буде такий стан, не знати.
Консолідація чеських партій.
ПРАГА (Ткб.) Комітет національно-соціялїстичної партії відбув засїданє, на якім приняв умову, заключену між иншими чеськими партіями і повновласниками національно-соціялїстичної партії що-до утвореня чеської національної партії.
Покликанє в Анґлїї.
ЛЬОНДОН (Ткб.) Королївський розпорядок покликує під оружє всїх нежонатих.
Кандидатура Вільзона.
ВАШІНҐТОН. (Ткб.) Вільзон згодив ся щоби знов покласти його кандидатуру на президента Злучених Держав.
Війна з Росією.
В Східній Галичинї збільшила ся боєва дїяльність ворожих летунів, одначе без успіху. На північній захід від Тернополя нїмецький боєвий летун скинув російський самолет. Летуни згинули.
Війна з Італією.
На фронтї в Каринтії ворожа артилєрія острілювала вчера наші становища по обох сторонах Зайзери і долини Зебах (на захід від Райбль). В півночи розпочало ся сильне острілюванє фронту між долиною Фелля і горою Віш.
Під Флїчем Італїйцї заатакували вечером наші нові становища в области Ромбон. Відперто їх, завдаючи їм великі втрати.
Сильні гарматні бої на фронтї побережа йдуть далі.
Вчера рано одна з наших воздушних ескадр, зложена з 11 самолетів, обкинула бомбами дворець і фабрики в Мілянї. Завважено великі хмари диму. Не вважаючи на огонь гармат і на оборонні самолети ворога, офіцири вивідники пляново перевели киданє бомб. Воздушна боротьба випала рішуче на нашу користь. Ворожі летуни уступили з поля. Крім того кілька самолетів обкинули бомбами фабрику в Сегіо з очевидним успіхом. Всї самолети вернули без втрат. 