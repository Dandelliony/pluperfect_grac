◦ ◦ ◦ ◦ ◦ ◦ ◦ ◦ ◦ ◦

Відложенє вписів до середних шкіл. Краєва Шкільна Рада відложила початок шкільного року 1916/17 в ґімназіях, реальних школах, мужеських і жіночих учительських семинаріях, школах промислових і торговельних в Дрогобичу, Камінцї Струмиловій, Львові, Самборі, Стрию, Золочеві і Жовкві до 15. вересня 1916. Вписи учеників до тих заведень відбудуть ся 13. і 14. вересня 1916. Початок шкільного року в инших закладах і вписи до них відбудуть ся в нормальних реченцях.
В справі мундуркового примусу в середних школах. 3 огляду на дорожнечу Краєва Шкільна Рада завішує виїмково на час шкільного року 1916/17 примус ношеня приписаного шкільного мундурка в середних школах. Се зарядженє не виключає права носити мундурок, коли ученик його має або може набути.
"Машиновий кріс" чи "скоростріл?" З поля пише нам жовнїр: Обовязком кождої культурної людини є берегти чистоти рідної мови в слові та письмі. Отся правда додає менї смілости звернути увагу Хв. Ред. на уживанє хибної назви на означенє нїмецького "Maschinengewehr". Назва "машиновий карабін" є чужа; "машиновий кріс" менше влучна, бо 1) до гуц. старосвітського кріса не подібна і жаден Гуцул не назве сю модерну машину — крісом; 2) "машиновий" є тут злишне, бо майже вся новочасна збруя — се менше або більше досконала машина. (Назва "кулемет", якої вживає "Вісти. С. В. У.", є також зла, бо чужа, московська). Найлїпшою назвою є чисто-народний вислів — який добре означає прикмету сеї збруї — "скоростріл". Отже машина, що дуже скоро стріляє, називаєть ся по українськи: скоростріл.
Нові розпорядки. Цїсарський розпорядок з 17 серпня 1916 р. зміняє кілька постанов закона з 25 сїчня 1914 про службову праґматику. Другий цїсарський розпорядок з тої самої дати займаєть ся справою державної опіки для державних урядників, практикантів, суплєнтів, судових практикантів і асистентів державних середніх шкіл, які з приводу війни не можуть виконувати свого цивільного званя.
Управильненє обороту кавою. Додатковим розпорядком до розпорядку з 18. червня с. р. заряджено примус зголошеня припасів кави для кождого властителя, який має його найменше 600 кґ.; такий припас має бути відданий централї кави до 31 серпня с. р. Згаданий розпорядок установляє сталу цїну кави по 18. вересня.
З висшого музичного інститута ім. М. Лисенка. Вписи елєвів до муз. Інститута на рік шк. 1916/17 розпічнуть ся дня 1 вересня 1916 р. Зголошеня принимати буде Дирекція почавши від 1 вересня, щоденно від год. 3.30—5 попол. в новій будові Тов. ім. Лисенка, вул. Шашкевича ч. 5. ІІ. п. в канцелярії Інститута. Плян науковий обіймати буде слїдуючі предмети: 1) наука гри на фортепянї, 2) на скрипцї, 3) на чельо, 4) на дутих інструментах, 5) наука сольоспіву, 6) науки теоретичні. Рік шкільний розпічнеть ся дня 4 вересня в понедїлок, про що елєви відповідно до подїлу годин будуть повідомлені. Близших пояснень буде удїляти Дирекция Інститута в згаданих днях і годинах. — Дирекція.
Заборона долучуваня легкозапальних предметів до посилок полевої почти. Урядово оголошують: Вже не один раз вибухав в зелїзничих возах, уживаних до перевозу посилок полевих, огонь, якого жертвою падали будьто всї посилки, будьто часть їх. Як свідчать докази, причини сих послїдними часами частих нещасливих случаїв, лежать в тім, що мимо остережень і мимо заказів, сторони долучують до пакетів і товарових прібок, висиланих до жовнїрів, легко запальні предмети, а передовсїм сїрники. Неоглядність та є тим більше пожалуваня гідна, що тут з вини одиниці більше осіб поносить шкоду і наражені є на прикрість і завід. Тому пригадує ся ще раз заказ долучуваня легко запальних предметів до посилок для почт полевих і перестерігає ся загал перед висилкою таких предметів, бо в разї відкритя їх в посилцї зробить ся проти висилаючих донесенє карне. 