◦ ◦ ◦ ◦

Харчеві "депутати для державних службовців". Державні службовці в "Малопольщі" мають одержувати місячно призняну їм варшавським міністерством апровізації постійну скількість харчевих середників, а саме покищо: 8 кґ. мучних продуктів та струкових, 0.6 кґ цукру, 0.6 кґ. каші.   Відгуки львівських заворушень. Вечірні Nar. Listy і Ceske Slovo, подаючи відомісті про голодові розрухи у Львові, навели вислови демонстрантів, які кричали: "Дайте нам хліба, хочемо жити в згоді з Україною!" Польська преса дає вислів свойому обуренню на мійського радного Урсінього, який мав сказати: "Най буде Польща або Україна, щоб тільки був мир!"   Комісія прав жінок при бюрі суспільної праці ухвалила 1) привернути силу статтей цивільного кодексу польського Королівства з 1825 р. і переказати знов цивільним судам всі справи о уневажнення, сепарацію чи розвязання подруж всіх обрядів, 2) привернути цивільні шлюби і розводи на бажання сторін, заведені у нас в р. 1808 кодексом Наполєона, 3) передати ведення книг цивільного стану для вінчань, уродин і смертий виключно цивільним урядам.   Большевизм "у верхів". Kurjer Lwowski з дня 18. с. м. пише: "Се, що виправляють всякі панки з т. зв. більшої посілости, переходить всякі межі дозволеного. Для них не істнує ніякий закон з варшавського сойму, ніякі згляди людськости, чи найпримітивнійші почування любови ближнього. Княгиня Сапіжина з Білки шляхотської викидає зі служби і з мешкання в зимі, прямо на дорогу двірську службу, хоча в неї лежить кілька тисяч морґів землі відлогом, та люди хочуть робити. Княгиня не подає до суду за ексмісією, бо се за трудно, тільки їде до пана старости Желєвського у Львові і сей на супереч уставі про двірську службу та про охорону льокаторів, забавляє ся в льокая "księżnej pani" і приказує громаді викинути бідних форналів з занятих ними мешкань.   Дешеві одіння для Львова. Управа міста спровадила великі припаси одіння за 4 міліони кор. Його будуть продавати по розмірно невисоких цінах в Народнім Домі від ул. Корніяктів. Цілковите мужеське убрання коштуватиме 140 Кор. пальто 200 кор.   Нова Рада 