Українська република і мирові переговори.

Українська Центральна Рада бере участь в мирових переговорах.
Львів, 7. грудня 1917.
З-над кордону доносять нам: В справі мирової акції Українська Центральна Рада приняла отсе рішенє:
В імени української републики Українська Центральна Рада вважає за потрібне вступити в переговори про завішенє оружя. В сїй цїли постановляєть ся:
1) Вислати заступників Ґенерального Секретаріяту української републики на південно-західний і ромунський фронт в цїли веденя переговорів про завішенє оружя.
2) Звернути ся зараз в імени української републики як до союзних так і до неприятельських держав з предложенєм розпочати мирові переговори, про що рівночасно повідомляєть ся невтральні держави, Раду народних комісарів і правительства републик російської федерації. Рівночасно приступає Українська Центральна Рада до виробленя конкретної мирової проґрами, щоби предложити її від української републики як підставу мирових переговорів як народам Росії, так також союзним і неприятельським державам.
________
Отся відомість свідчить, що Українська Центральна Рада зробила знов один крок наперед на шляху творена української державности. Вступаючи в мирові переговори, українська република виступила як суверенна держава супроти заграницї. Сей крок мусить потягнути за собою важні консеквенції для міжнародно-правного становища української републики.
Супроти инших частий бувшої російської імперії виступає українська република як держава, що хоче оставати в федерації з иншими державами, які утворять ся з частий тої імперії. Рівночасно супроти заграницї виступила українська република як суверенна держава, яка самостійно рішає заграничні справи.
В теперішних союзних державах (Нїмеччина, Швайцарія, Злучені Держави) і союзах держав (Австро-Угорщина) не бачимо взірця, який можна би приложити до висше зазначеного становища української републики. Всї вичислені держави мають спільне те, що заграничну полїтику ведуть не окремі складові части, тільки цїлість. Одначе творить ся нове житє і мусять знайти ся для нього нові форми. Теперішне становище української републики супроти заграницї пригадує становище держави Хмельницького, яка також мала безпосередні зносини з заграницею. Навязуючи до сеї історичної традиції, теперішна українська република знайде очевидно потрібні форми, щоби з одного боку вдержати федерацію републик на території бувшої царської імперії, а з другого вдержати свою державну суверенність як в тій федерації, так і супроти заграницї. Можна собі представити справу так, що Україна буде мати власного мінїстра заграничних справ, власне заступництво в инших державах; згідність заграничної полїтики України й инших держав федерації буде внутрішною справою цїлої федерації.
Так треба собі представити міжнародно-правне становище української републики, бо трудно допустити, щоби вона, занявши в мирових переговорах становище суверенної держави, опісля того становища зрекла ся.
Яке становище займе українська република в мирових переговорах? На се питанє можемо в загальних рисах відповісти на основі тих даних, які доходили до нас доси про становище Української Центральної Ради в справі мира.
Українська Центральна Рада при кождій нагодї заявляла ся за негайним миром, заключеним без анексій і контрибуцій на основі самоозначеня народів. Без анексій і контрибуцій значить, що нїяка з воюючих держав не має присвоїти собі занятої території, а також нїяка не має платити иншій воєнних коштів. Але не означає се мира на основі status quo ante. Щоби усунути причини будучих війн, мир на думку Української Центральної Ради повинен здїйснити право самоозначеня народів, отже кождий нарід повинен сам рішати про свою долю, нїякий нарід не повинен бути насильно відданий під чуже панованє, нїяка часть народу не повинна бути насильно відірвана від свого пня. Коли сей принцип запанує в міжнародних відносинах і стане основою міжнародного права, тодї веденє війни стане в великій мірі безпредметовим.
Українська Центральна Рада, домагаючи ся від самого початку своєї дїяльности участи українських представників у мирових переговорах, усе зазначувала, що Україна має в сїм найглибший житєвий інтерес, бо на мировім конґресї буде рішати ся також справа українських земель.
В сїй справі Українська Центральна Рада все заявляла, що стоїть на становищи, яке природно випливає з права самоозначеня народів:
На сїм становищи буде стояти очевидно правительство української републики в мирових переговорах.
Ваги сього для цїлого українського народу не потребуємо виясняти. Доля українського народу знаходити-меть ся на мировім конґресї в українських руках. 