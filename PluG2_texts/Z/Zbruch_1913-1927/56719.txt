Українська заява в справі скликаня парляменту.

Відень, 24. вересня 1916.
Як ми вже доносили, на вчерашнїй день скликано нараду цїлого українського парляментарного заступництва з Галичини й Буковини в справі скликаня парляменту. По основній дебатї, яка вела ся під проводом д-ра К. Левицького, зібрані ухвалили одноголосно отсю деклярацію:
"Парляментарне заступництво українського народу в Австрії вважає скликанє Державної Ради спільних делєґацій визначною народною й державною конечністю і сподїваєть ся, що се бажанє, висловлене з більше сторін, як найшвидше буде сповнене. Сю свою надїю опирає українське парляментарне заступництво на тім, що скликанє парляменту в сїй важній хвилї тільки ще більше скріпить супроти заграницї значінє монархії, яка вже на боєвищах виказала свою житєву силу і могучість, як також на тім, що тільки правильне функціонованє австрійської Державної Ради і спільних делєґацій може вдержати постійно ту рівність між обома половинами держави, на якій оперта австро-угорська монархія від часу праґматичної санкції. Як важну обставину треба зазначити також те, що українське парляментарне заступництво відчуває се особливо важко, що в часї, коли наш рідний край вже третій рік є тереном війни, що особливо болючо дотикає інтересів українського населеня, воно не має змоги співдїланя в парляментї як в конституційнім народнім заступництві."
Ся деклярація має бути подана до відомости правительству і президентам обох палат Державної Ради.
Рівночасно рішено звернути ся до президента палати послів з просьбою скликати нараду провідників, парляментарних клюбів, на якій обговорено би потрібні зарядженя і денний порядок парляментарних засїдань і принято ухвали, які обовязували би всї парляментарні ґрупи. 