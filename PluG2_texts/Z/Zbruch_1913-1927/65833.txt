◦ ◦ ◦ ◦ ◦ ◦ ◦ ◦ ◦ ◦

Зукраїнїзованє міської ради в Київі.
"Новое Время" з дня 8. (21.) цвітня містить телєґраму з Київа такого змісту: Місцеву міську самоуправу зреформовано на основі пропорціональности виборів. На 100 радних в Думі 85місць дали Українцям, 1 місце дали Русским, 2 місця — Полякам, 12 — Жидам. Дуже широко орґанїзовано пропаґанду автономії України. Головною точкою ріжниць з Великороссами є земельна справа. Ідея "чорного передїлу" тут чужа й непопулярна.
"Юго-росси".
"Русское Слово" з дня 1.(14.) цвітня подає в телєґрамі з Київа таке: У противагу скрайному українському рухови, що инодї доходить до шовінїзму, орґанїзуєть ся товариство "Юго-россов", яке ставить собі цїлю обєднанє російських демократичних елєментів на території України. "Юго-россом" називаєть ся той, хто признає своєю мовою російську лїтературну мову, а місцем своєї дїяльности територію свобідної України. Товариство буде старати ся освітлювати і боронити права національної меншости і боротися з всякими вузько-національними течіями, звідки б вони не походили. При розвязаню всїх громадських питань Товариство буде йти рука в руку з українською демократією, вимагаючи скрізь пропорціонального представництва.
Недостача поживи в Італїї.
БЕРЛЇН (Вольф.) Італїйські дневники доносять, що диктатор справ апровізації Канепа відбув нараду з властями Льомбардії в справі заосмотреня Льомбардії в збіже і риж. На вступі засїданя сказав він отсе: У своїх обчисленях правительство не взяло під увагу дїяльности підводних човнів, яка спричинила втрату значних корабельних наборів: я приневолений супроти того заявити, що не можна числити на правильний привіз поживи і конечно треба обмежувати ся і ощаджувати.
Неправдива вістка про замах на нїмецького цїсаря.
БЕРЛЇН. (Ткб.) Бюро Вольфа заявляє, що донесенє дневника "Сorriere della Sera" з Ціріха, немов-би виконано безуспішний замах на нїмецького цїсаря, є в цїлости видумане.
Російське правительство обіцює покликати у свій склад представників "живих творчих сил" краю.
ПЕТРОГРАД. (Пет. Аґ.) Провізоричне правительство оголосило довгу проклямацію, в якій сказано: З хвилею упадку давної системи провізоричне правительство переняте свідомістю великої мети, супроти якої стануло у величезної відповідальности, яку накладає на нього тягар власти, приступило до переведеня програми суспільних свобід і до дальшого веденя війни в новім порозуміню з союзниками.
Проклямація вичисляє злрядженя відповідні до зобовязань, принятих супроти краю, в тім передовсїм амнестю, знесенє кари смерти, правну рївність горожан, свободу стоваришень і зборів і т. д., а потім далї каже: Мимо сього правительство не може затаювати перед населенєм трудностий, які стрічає його дїяльність, а які в останнІм часї так дуже збільшили ся, що се викликує трівогу о будучність. Правительство шукає опертя в моральних силах. Нї одна крапля крови синів народу не поплила з його вини, нї одної думки воно не здусило. На жаль суспільний розвій краю наслїдком трудностий спричинених упадком довгої системи, дізнав проволоки. Деякі ґрупи декотрих кляс суспільности, що мало здають собі справу зі значіня сеї хвилї, старають ся здїйснити свої стремлїня насильством, що грозить знищенєм внутрішної карности і викликанєм анархії.
Провізоричне правительство вважає своїм обовязком заявити виразно, що се положенє, яке утруднює адмінїстрацію краю, містить в собі небезпеку викликаня трудностий внутрі краю і спричиненя в той спосіб пораженя на фронтї. Страшна мара анархії і домашної війни стає перед Росією і грозить її свободї.
Щоби вдержати здобуту свободу і укріпити її, взиває проклямація всїх, щоби злучили свої стремлїня в цїли укріпленя власти, яка боронить сих свобід. Правительство зі своєї сторони буде далї докладати всяких зусиль і постараєть ся о розширенє свого складу, покликуючи представників живих творчих сил краю, які доси не брали дїяльної і безпосередної участи в адмінїстрації краю.
Справа поживи в Нїмеччинї.
БЕРЛЇН. (Ткб.) На засїданю парляменту д. 10. с. м. підчас нарад над справами поживи заявив президент уряду виживленя Батоцький, що треба числити ся з причинком з Румунії. Бесїдник згадав про недобрі жнива на Угорщинї і заявив, що ґр. Тіса висказав йому свій жаль з причини, що сама Угорщина, яка з природи і з огляду на добрий клїмат булаби покликана заосмотрювати союзників у збіже, не могла сього зробити ізза недобрих жнив. Бесїдник заявив далї: Повне спіздїланє з союзниками з взаїмною щирістю і довірєм причинить ся до сього, що в будучім роцї можна буде побороти всякі господарські трудности. Батоцький закінчив запевненєм, що безумовно видержимо до будучих жнив.
Анґлїйські соціялїсти не візьмуть участи в міжнародній конференції в Стокгольмі.
ЛЬОНДОН (Райтер). Національний видїл робітничої партії відбув вчора в палатї громад засїданє, на якім говорено про запросини голяндської секції міжнародного соціялїстичного бюра на соціялїстичну конференцію. Виділ рішив не взяти в нїякий спосіб участи в наміреній конференції. Скликанє конференції до Стокгольму є неправильним кроком. Конференція не має в сїй хвилї ясно означеної цїли і не буде мати нїяких уповажнень. Далї рішено постарати ся о відбутє в червни в Льондонї конференції робітників і соціялїстичних партій усїх народів коалїції разом із Зєдиненими Державами.
Нїмецький канцлєр про швидке і щасливе закінченє війни.
МІНХЕН (Ткб.) "Bayrische Staatszeitung" з 9. с. м. приносить отсе урядове звідомленє про засїданє комісії Союзної Ради для заграничних справ:
Комісія Союзної Ради для заграничних справ мала вчера й нинї під проводом державного мінїстра д-ра ґр. Гертлїнґа засїданя, які правильно відбувають ся в державного канцлєра. Наради довели до виміни думок, при чім переняті певною надїєю на швидке і щасливе закінченє війни виводи канцлєра про загальне положенє й полїтику, якої треба держати ся, знайшли однодушне признанє мінїстрів союзних держав. 