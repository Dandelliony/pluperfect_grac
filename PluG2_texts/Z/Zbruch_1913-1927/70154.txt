◦ ◦ ◦ ◦ ◦ ◦ ◦ ◦ ◦ ◦

Димісія цїлого українського правительства.
"Oesterreichische Morgenzeitung" доносить в приватній депеші із Стокгольму під датою 28. с. м.:
Український Ґенеральний Секретаріят подав ся в повнім складї до димісії з приводу становища петроградського правительства. Головою української держави вибрано соціялїста революціонера Рябцева, який рішучо стоїть на становищи української самостійности.
Сконфіскована заява Винниченка.
СТОКГОЛЬМ (Ткб.) "Русская Воля" жалуєть ся на цензуру, яка не перепустила звязи українського провідника Винниченка, поміщеної в париськім дневнику "Intrasigeant", і сконфіскувала депешу, яка доносила про ту заяву. Винниченко домагав ся сповненя домагань Українцїв перед кінцем війни та утвореня окремої армії української в силї трьох мілїонів жовнїрів, яка мала би служити тільки до оборони українського фронту. Винниченко закидає коалїції повну байдужність супроти Українцїв і домагаєть ся, що Франція і Анґлїя запоручили Українцям полїтичну автономію. Дальше відпирає він закид, немов би український рух був удержуваний за нїмецькі гроші. Українцї не потребують нїмецьких гроший. Вони самі жертвували більше мілїона рублїв на свої цїли. Чим більше російське правительство противить ся домаганям Українцїв, тим більше звертаєть ся їх погляд на Нїмеччину і Австро-Угорщину, які мають богато приятелїв в Радї. Винниченко домагаєть ся вкінци пашпортів для окремих представників Українцїв на конференції в Стокгольмі. В случаю відмови попросять вони галицьких Українцїв про заступленє їх.
Послїдні вісти про війну.
ВІДЕНЬ. З воєнної пресової кватири доносять: Бої на високорівнї Гайлїґенґайст і коло Ґориції тревають дальше. Неприятель нїде не мав успіху. Ескадра француських летунів нинї о 9. год. рано поновно обкинула бомбами Трієст. В середину міста впало около 20 бомб, які счинили значну шкоду в матеріялї. Двох мешканців убитих, а кількох ранених.
ВІДЕНЬ (Ткб.) Незвичайно завзяті бої вели ся вчера на високорівнї Баінзіцца і в окрузї на схід, від Ґориції. Неприятель зібрав на всїх дорогах масові помічні сили. Зборища, які спостерігли наші летуни, взято під руйнуючий огонь артилєрії. Завважено, як Італїйцї утїкали в панїцї зі збірних місць. На схід від Подлєсец розбило ся пять могучих неприятельських приступів під дїланєм нашого огня і ручних ґранатів. Подібна судьба стрінула Італїйцїв на схід від Бреґ. Також в области Каль наступав неприятель густими формаціями. Під нашим огнем вони розбили ся. На Менте Сан Ґабрієле боротьба тревала до пізної ночи. Неприятель війшов у вузкий окравок в північній части. Три тяжкі моздїрові бомби понесли смерть і загладу між тих, які туди війшли. Наша артилєрія дрібного й середного калібру зараз замкнула огнем обшар, до якого неприятель війшов. Геройські сини Угорщини, Стирії і Галичини розпочали протинаступ. Неприятеля рознесено. Також на схід від Ґориції вели ся завзяті бої.
На сугорб Сан Марко Італїйцї щораз то наново наступали. Чехи з північних Чех і Хорвати боронили горба та нанесли неприятелеви важкі втрати. Неприятельські летуни навідали вчора двома наворотами отверте місто Трієст. 8 бомб, які впали на місто, спричинили тільки незначні шкоди. Нинї знов 8 ворожих лїтаків навідало місто. Кинули вони 18 бомб на зовнїшну часть міста, роблячу шкоду в приватних домах. Досї начислено двох убитих і 5 ранених.
АМСТЕРДАМ (Ткб). Часописи основно обговорюють італїйську офензиву. Вони згідні в тім, що здобутєм Монте Саато осягнули Італїйцї лиш місцевий успіх та що в теперішній офензиві оконечне рішенє не наступить.
Збори робітників і соціялїстів коалїції.
ЛЬОНДОН. (Райтер.) Збори представників робітників і соціялїстів з країв коалїції розпочали ся нинї у Вестмінстері. Проводить Тендерсон. Наради відбудутьють ся з виключенєм явности, але по полудни має бути виданий звіт про їх перебіг. 