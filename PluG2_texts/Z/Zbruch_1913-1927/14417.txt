Українська обструкция. — Конвент сеніорів. — Невмістність проти емиґрацийних репресий.

Українська обструкция.
ВІДЕНЬ. (Пр. тел.) Український клюб відбув вчера вечером засїданє і поставив до президента мінїстрів Штірка домаганє, щоби він відповів на інтерпеляцию в справі теперішного положеня в Галичинї. Штірк заявив, що він готовий на неї відповісти під умовою, що над сею справою не розвине ся дискусия, котра перешкаджала би нарадам над фінансовим пляном.
Українська обструкция, хоча можна було її сподїватись, викликала в палаті вражінє чогось нежданого. Коли забрав голос п. Фолис, рознеслась по палаті вістка, що се буде обструкцийна промова. При льосованю бесїдників до фін. пляну український клюб дістав аж одинацяте місце "проти", себто 22-ге при дебатї, отже о. Фолис не був би прийшов до слова, якби п. Колесса не виторгував був у Чеха Гірша (аґрар.) що той уступив о. Фолисови своє друге місце "проти", себто четверте в дебатї.
Конвент сеніорів.
ВІДЕНЬ. (Ткб.) В присутности президента мінїстрів Штірка відбув ся вчера конвент сенїорів. Президент Сільвестер запропонував, щоби ряд правительственних предложень відослано до комісий без першого читаня. Проти сього виступив К. Левицький з тим, що на сю пропозицию мігби згодити ся щойно по нараді зі своїм клюбом. Спротивив ся також пос. Дашинський. Сільвестер пропонував дальше, щоби подрібну дискусию над фінансовим предложенєм поділяти: для одної ґрупи справ одна подрібна дискусия, для другої дві. В дискусиї більшість партий виступила за прискоренєм трактованя тої справи. Проти прискореня заявили ся посли: Станек, Хоц, К. Левицький. Опісля Крамарж порушив справу чеської адмінїстрацийної комісиї, Дашинський пропонував переведенє дискусиї над галицькими справами, а Кончі і Мальфаті урґували справу італійського правничого факультету. Виринув намір відбувати плєнарні засїданя щодня крім суботи і понедїлка.
Невмістність проти емиґрацийних репресий.
ВІДЕНЬ (Вл. тел.) Посол проф. Роман Залозецький помістив у Reichspost статю, в якій зазначено, що з уваги на безробітє й нужду в Австриї самі репресиї еміґрациї не спинять. Треба постарати ся радше о усуненє причин еміґрацийної горячки. 