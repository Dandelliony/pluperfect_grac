◦ ◦ ◦ ◦ ◦ ◦ ◦ ◦ ◦ ◦

В справі сьвященичих кандидатур пригадує митрополичий ординарият духовенству, що сьвященикови не вільно кандидувати до сойму або парляменту без попередного дозволу, даного ординариятом на письмі. Переступленє сеї заборони потягає за собою канонїчну кару за непослух.
Самоубийство львівського адвоката в Америці. З Ню Йорку доносять, що там поповнив самоубийство д-р Лїлїєн, м. радний зі Львова, котрий утїк допустивши ся богато дефравдаций. Поповнив самоубийство з нужди.
Обезпеченє студентів унїверситету. У Відни відбула ся недавно конференция ректорів висших шкіл в Австриї, на якій обговорювано м. и. і справу обезпеченя академиків від випадків. В дискусиї зазначено, що вже від осени 1914 р. повинно бути впроваджене загальне, обовязкове обезпеченє академиків цілої Австриї. Поручено крім сего президиї конференциї приготовити на слїдуючий зїзд плян акциї обезпеченя академиків на випадок недуги.
За крадїж судових актів. Арештованого за крадїж судових актів адвокатського конціпієнта Геренбаля піддано лїкарській обсервациї. Переслухано богато сьвідків, а дотеперішне слїдство каже догадувати ся, що Геренбаль не крав актів для якихсь ошуканчих манїпуляций, але мабуть наслїдком клєптоманїї; за сим промовляє також його минувшина. Сю обставину мають сконстатувати лїкарські оглядини.
Черевик загубила! Олена Тененбавм переходячи улицями Львова — і то т. зв. корзом — не запримітила, що загубила один черевик! Спамятала ся щойно богато пізнїйше, отже пійшла на полїцию, щоби зголосити там ориґінальну згубу. На її щастє, зголосив ся там рівночасно поліцай, що найшов її черевик на улици Кароля Людвика. Отже до дому вернула Тененбавм уже в двох черевиках. 