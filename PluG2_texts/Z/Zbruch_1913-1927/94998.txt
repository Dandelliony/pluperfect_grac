◦ ◦ ◦ ◦ ◦ ◦ ◦ ◦

Лесин дімок. Коло самого Ковля є село Колодяжне. Воно цілком зруйноване. Знищені всі селянські оселі. Заціліли лише муровані будинки Косачів, батьків Лесі Українки. Уцілів також і улюблений покійною письменницею дімок, який так і зветься в селі "Лесин дімок". В цьому дімку провела Леся свої дитячі літа. Тепер в ньому має бути народня школа. На жаль власти призначили за вчителя Москаля, який нічого не розуміє по українськи. М. Л.   Зміна в редакції "Гром. Думки". Начальним редактором "Громадської Думки" став публіцист гром. Федь Федорців, б. редактор журналу "Шляхи". Дотеперішний редактор д-р Василь Щурат уступив.   Пятнистий тиф в арештах полевого суду. Полевий суд Д. О. Е. у Львові доносить: По причині пошести пятнистого тифу в арештах полевого суду Д. О. Е. не приймається аж до відклику ніяких арештантів. Вязнів, що до яких здержано слідство, випущено на волю по належній дезінфекції і купелі. Поза тим санітарний відділ постійно чистить тюремні убікації.   Нафта. Маґістрат подає до відома, що в рейонових склепах буде видаватися нафту в рації по 4 літри на господарство, яке не має елєктричного освітлення за відітненням 3-ого купону нафтової карти, в рації по 2 літри на сходову клітку і 4 літри на 7-ий відтинок нафтової карти рукодільничої. Ціна за літру 1 К 70 с.   Підвишка елєктричної струї, яку ухвалено на вчорашньому засіданню міської ради, виноситиме за 1 кґв. для освітлення вінд і помешкань 3 кор., для промислових цілей 1 кор. 50 сот. а для кінотеатрів 5 кор.   Нова трамваєва тарифа ввійшла в життя з днем 16 ц. м. Після неї коштує звичайний білєт 1 к., з правом пересідання 1 к. 50 сот., місячний білєт для довільної їзди по всіх лініях 75 к., місячний білєт для дворазової їзди 50 кор. Місячний білєт для шкільної молодіжи без права пересідання 12 кор., з правом пересідання 15 кор., карний білєт 3 кор., урядничий білєт 15 кор., нічний білєт на дворець від 9—11 год. 2 кор. Вільні від заплати білєту є тільки діти до 2 літ.   Вперед! 