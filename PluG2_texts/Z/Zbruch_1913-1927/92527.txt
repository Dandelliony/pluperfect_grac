◦ ◦ ◦ ◦ ◦ ◦ ◦ ◦

Справа східної Галичини відрочена? Варшавські часописи доносять з Парижа, що рішення в справі Галичини ше не запало. Мало це статися головно ізза заяви Падеревського, що він уступить в уряду, коли справа Галичини не буде корисно поладнана. Це мало викликати в Парижі дуже сильне вражіння. Остаточне рішення в справі східної Галичини наступить рівночасно з усталенням східних границь Польщі.   Університетські курси Наукового Товариства ім. Шевченка заборонені! Дня 29. вересня прислав генеральний делєґат д-р Ґалецкі на руки проф. д-ра Щурата письменну заборону університетських курсів, які якраз тепер мали розпочатися з рамени Наукового Товариства ім. Т. Шевченка.   В якій ціли? Видавництво популярного тижневника "Свобода" у Львові внесло вже другий раз подання о дозвіл на відновлення часопису. Перший раз подання відкинено, а друге подання ще вправді не поладжене, одначе, як довідуємося, дотичні власти роблять видавництву трудности. Між иншим закидають "Свободі", що вона була — орґаном д-ра Трильовського. Тимчасом "Свобода" не була ніколи його орґаном і він не мав з нею нічого спільного. Не розуміємо, яку ціль мають в тім деякі круги. Спинювати ґазету, яка обговорює господарські справи, поучує селян, як мають оброблювати землю, дає популярні лікарські поради і т. п. — це хіба не має ніякої ціли.   Щоби не ширилося баламуцтво. Нас просять повідомити українське громадянство, що видавництво "Нової Ради" не має нічого спільного з видавництвом "Діла" і "Свободи", хоч міститься тимчасово в камениці Ринок ч. 10.   Хліб у Львові подорожів від неділі та його якість зовсім не змінилася, або дуже мало. Є він далі несмачний, зле випечений і багато людей хорує з нього. Міське апровізаційне заведення оголошує, що хліб в теперішнім періоді випікається з житньої муки без додатку білої. Коби це лише правда була! Нехай вже буде хліб без білої муки, але нехай буде з чистої житньої і добре випечений!   Вперед! 