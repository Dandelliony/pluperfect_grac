◦ ◦ ◦ ◦

    Конфіската. Останнє 142. ч. "Громадської Думки" прокураторія сконфіскувала.   Відчит. В неділю дня 20. ц. м. о год. 11.30 перед полуднем в Міщанськім Брацтві вул. Руська ч. 3., матиме проф. М. Галущинський відчит на тему: Ремісництво і фахове обрааовання.   В справі звільнення полонених в Тухолі і Щепюрні належить вносити просьби адресовані до польського міністерства внутрішніх справ у Варшаві (а не як по мильним інформаціям ми подали до команд таборів) за посередництвом староства, до якого полонений приналежний. Успіх залежний від опінії староства.   Заводові "музиканти" перед судом. Перед лавою присяглих засіли модерні промисловці, яких промисл основувався на маленьких образочках званих картами до гри. Іґноруючи всі перевороти, політичні і соціяльні струї та напрямки, нехтуючи цілу сучасну траґедію сходилися напр. в околиці високої могили Люблинської унії представники всіх трьох народів в Галичині (розуміється і двох рас). З огляду на спадок валюти невинна товариська забава мусіла виступити з берегів невинности. Гра йшла на високі суми тому, що там були ріжні дипльомовані і недипльомовані фінансісти, котрі основують теперішні валютові відношення мабуть на швайцарських франках, зглядно віддають першенство всесильному долярови. Як ріжнородне а притім однозгідне було товариство, що побіч синів войовничого Марса являлись там хоробрі потомки Макавеїв а також скромно притулилися до них і широкі степові натури з над якого небудь Серету. До тепер переслухано тільки свідків. Оден з молодих адептів сього мистецтва і великий поклонник могучої староруської традиції з під знаку Іллі Муромця студент Павенцький дуже не сподобав собі сю гру, яка — як сам каже — коштувала його 50.000 корон (гроші за каменицю спродану при вул. Скарбківській). До деяких типів сеї професії при нагоді ще вернемо... з поминенням "Професійного Вістника"... — (Ск.).   Воздушне получення Ню-Йорк–Льондон–Берлін. Одна американська спілка — як доносить радіо з Науен, — має закупити у варстатах Цеппеліна апарат за 700.000 долярів в ціли урухомлення воздушної комунікації на шляху Ню-Йорк–Льондон–Берлін.   Новий винахід. Француське радіотелєґрафічне товариство виконало інтересні проби телєфоном без дроту. Співачка Мельба відспівала в околиці Льондону ряд пісень, які чути було при відбираючім апараті так докладно, як коли би ґрамофон находився в другій кімнаті. При помочи сього винаходу співачку можна би чути одночасно в Римі, Стокгольмі, Берліні і т. д., бо филі сього апарату сягають на тисячі миль.   Громадська думка 