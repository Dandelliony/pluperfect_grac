◦ ◦ ◦ ◦

Чверть кільоґр. муки на свята. Апровізаційна львівська комісія рішила, що населення одержить з приводу свят чверть кільоґр. муки на особу.   Почтова каса щаднича у Відни заключила з почтовою щадничою касою у Варшаві договір, після якого чекові конта старого коронового рахунку з Польщі та Схід. Галичини мають перейти до почтової щадничої каси в Варшаві. Акція буде переведена протягом грудня.   Бандити в мундурах "Ґалєрчинів" крадуть як круки. В Станиславові арештовано гурт злочинців, які постійно грабили з залізничих возів всякі товари і спричинили великі втрати.   Не підпишуть договору без Львова. Дописувач N. Fr. Presse в розмові з польським послом у Відни довідав ся, що і він признає без застережень відомий клич Падеревського: "Без Львова нема Польщі". Договору, який виключає Львів з польської републики, ніхто не зважить ся підписати. При тій нагоді д-р Шарота здементував обігаючу поголоску, будьто в Польщі думають про спільну державну форму з Угорщиною.   Француські капіталісти власниками акцій галицького карпатського союза. Gazeta poranna доносить, що більшість акцій польського карпатського союза перейшли в руки сильної ґрупи француських капіталістів.   Нова Рада 