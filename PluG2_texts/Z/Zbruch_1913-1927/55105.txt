◦ ◦ ◦ ◦ ◦ ◦ ◦ ◦ ◦ ◦

По поворотї з неволї. Директора "Днїстра" п. д-ра Стефана Федака, котрий з двома иншими закладниками міста Львова вернув отсе до рідної країни, привитала нинї рано в його домі громадка львівських Українцїв. Промовив до д-ра Федака іменем зібраних п. д-р Голубович, висказуючи радість ізза повороту дорогого всїм Львовянам, заслуженого особливо в области економічній "закладника". П. д-р Федак подякував сердечно за привіт. — З кругів товариства "Днїстер" нам пишуть: Вже кілька днїв тому довідав ся персонал "Днїстра", що дорогою на Швецію вертає вивезений яко закладник російськими властями довголїтний начальний директор "Днїстра" д-р Федак. В цїли відповідного привитаня дорогого гостя вибрано поміж себе комітет, якому поручено зладженє свята. Комітет вивязав ся зі своєї задачі надсподївано добре. Дорога від входової брами аж до салї засїдань Дирекції була прибрана килимами, цвітами та лентами в національних красках. Персонал, святочно прибраний, зібрав ся в дирекцїйній салї; прибули також президент Надзираючої Ради п. нотар Онишкевич, радник двору Кузьма, адв. Гвоздецький, дир. д-р Евин, д-р Кульчицький, радн. Сїчинський і инші. О год. 12-тій прийшов д-р Федак. Входячого привитали присутні трикратним окликом "Слава!" Перший промовив іменем Управи Товариства нотар Онишкевич, потім іменем персоналу "Днїстра" урядник п. Чума, а вкінци іменем дїтий урядників донечка п. Доманика, яка рівночасно вручила йому китицю з білих рож. Зворушений до слїз д-р Федак подякував зібраним за зладжений йому привіт. Наступили привитаня з давними знайомими. Торжество мало признаку невимушеної сердечности і щирости.
Нові перегляди. В серпни і вересни відбудуть ся послїперегляди (Nachmusterungen) для всїх обовязаних до ополченя річників, роджених 1898 до 1865, які вже на основі попередних оповісток поклику до пересмотру були обовязані, однак не явили ся перед переглядовою комісією з яких небудь причин.
Відзначенє мінїстрів. Цїсар надав мінїстрови зелїзниць бар. Форстерови великий хрест ордеру Лєопольда, а мінїстрови просвіти Гуссарекови і мінїстрови рільництва Ценкерови стан баронів. 