◦ ◦ ◦ ◦ ◦ ◦ ◦ ◦ ◦ ◦

Облекшенє долї Митрополита? По донесеню "Рєчи" з огляду на невдоволенє, поширене в православних кругах та замітне в римській курії з причини інтернованя митрополита Шептицького в суздальськім монастири, буде повірений нагляд над Митрополитом міністерству внутрішних справ.
Митрополичий Ординаріят зарядив, щоби в середу дня 13. грудня 1916 р., як в день св. Апостола Андрея, оо. настоятелі церков, по попереднім повідомленю і заохоченю вірних до як найчисленнїйшої участи, відправили Торжественну Службу Божу за всяке прошенє в наміренє Митрополита Андрея, а по Службі Божій піднесли Митрополитови трикратне многолїтствіє.
Краєвий Союз Кредитовий у Львові відбув в дни 8 с. м. загальні збори своїх членів, які затвердили предложені Дирекції білянси і рахунки за два воєнні роки: 1914 і 1915, причім ухвалено із виказаних зисків утворити виключно "резерзу воєнних страт". Рівнож ухвалено зміну статута в §.5. відповідно до бажаня мінїстерства скарбу. До Надзираючої Ради вибрано: радн. Григорія Кузьму і Ілька Фенґеpa, дир. каси в Пустомитах на 6 лїт, а о. Теодозія Лєжогубського і радн. Льонґіна Рожанковського на 5 лїт. До комісії контрольної увійшли поновно: ст. радн. Юлїян Сїчинський, о. сов. Д. Лопатинський і дир. М. Заячківський.
Ц. к. австрійський війсковий фонд вдів і сиріт під Найвисшим протекторатом Його цїс. і кор. Апостольскої Величности, віддав цїлу свою орґанїзацію воєнного обезпеченя до диспозиції субскрипції на V. воєнну позичку. Всї мужі довіря сього фонду, як також краєве Бюро в будинку ц. к. намісництва приймають зголошеня на V. позичку і віддають сї зголошеня банкови, вказаному через субскрибента. Хто отже субскрибує через ц. к. австрійський фонд вдів і сиріт (Львів, ц. к. намісництво), віддає субскрипцію свому банкови і рівночасно прислугуєть ся фондови, що має в своїй опіцї вдови і сироти по наших у війнї погибших і померших героях.
Найдешевші "Миколаївські Дарунки" розсилаємо по одержаню грошам на бажану адресу. При висилцї гроший просимо зазначити, кому маємо вислати, а ми на означений час вишлемо. "Дїло", Львів, Ринок 10. 