Кансулярна прогульна з Відня до нафтових місць в Галичинї.

Кансулярна прогульна з Відня до нафтових місць в Галичинї. Учасники пятого року (послїдного) консулярної Академії у Відни, відбувають рікрічно прогульки до поодиноких країв австро-угорської держави в ціли пізнаня на місци того рода промислу, який з гори є призначений на висилку поза границі держави, значить, що вони звиджують передовсїм найзначнїйші підприємства, яких вироби надають ся до експорту. Прогулькам тим товаришать звичайно професори Академії і вони на місци доповняють наглядно свої виклади, які перед тим подавали о дотичнім промислї. Передовсїм професори звертають увагу на стан і на скількість продукциї промислу, познакомлюють їх з услівями висилок і з можливою конкуренциєю, яка може дїлати відємна на експорт і т. и. В сїм родї в прогульці до Галичини брало участь 31 слухачів Академії під проводом містоконсуля Преляйтнера як відпоручника мінїстерства заграничних справ і двох професорів Академії, а іменно п.п. Гінтерляйтнера і д-ра Панкевича. Головною задачию прогульки було пізнати нафтові шиби в Галичинї. В дорозї до Галичини прогулька звидїла фабрику машин п. Зєлєнєвського в Кракові. Відтак відвідала прогулька копальню соли в Величці, а звідти прибула до Дрогобича, щоби звидїти місця, де добувають нафту і приряди, при помочи яких добуває ся нафту. На двірци в Дрогобичи повитали прогульку в імени львівської промислової і торговельної палати радник палати д-р Крайсберґ в товаристві урядників п.п. Айлього і д-ра Родакевича. В середу 28. мая прогулька приїхала до Стебника, де звиджено сільну жупу. Там близші поясненя подавав салїнарний радник Стольфа, надкомісар Лазарович і Кноблявх. Річна продукция тої жупи виносить около 1000 возів соли до їдженя. Зі Стебника поїхала прогулька до Трускавця, де звиджено купелеві жерела і заклади. По снїданю звиджено також державне заведенє віддїленя бензини в Дрогобичи, де відповідних обяснень подав директор заведеня п. Пілят. Відтак звиджено паровий тартак, який находить ся коло зелїзничої стациї Дрогобич-місто. Там повитав учасників прогульки співвластитель підприємства п. Кухмеркер враз з д-р Польтураком і урядниками фірми. Вечером відбуло ся заходом комітету в Дрогобичи під проводом радника Крайсберґа принятє, в якім брали участь: староста Жукотинський, директор Пілят, п. Кухмеркер і прогулька. Вкінци відїхала прогулька до Трускавця, щоби мати перед собою цілий образ місць, де в Галичинї добувають нафту. Добре було би, якби на слїдуючий раз вставлено в програму прогульки пізнанє найбільшої нашої продукциї на експорт, а іменно експорт наших голодних еміґрантів. 