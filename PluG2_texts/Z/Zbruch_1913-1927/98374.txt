◦ ◦ ◦ ◦

Кабінетна кріза в Польщі. У Варшаві, як доносять польські часописи, ведуться живі наради в справі створення нового кабінету. Поки що справа стоїть на мертвій точці, бо досі не прийшло до порозуміння між поодинокими партіями. Польські політичні круги вважають положення дуже важким і складають усю відповідальність на т. зв. "народови звйонзек людови". Положення таке, що повстало дві можливости: або людовці створять кабінет лівиці, або в противнім випадку повстане кабінет зложений з урядників. Більшости лівиці досі не можна було склеїти, до коаліційного кабінету не хотять вступити опозиціоністи, бо за ним є ендеки, инші не хотять працювати зі соціялістами. Тому остається друга можливість: урядничий кабінет. За таким полагодженням справи є маршалок польського сойму Тромпчиньскі. Він заявив, що справа мусить бути полагоджена протягом 48 годин. Коли до сього часу не западе рі шення, яке вказувало би на створення більшости, то він представить Начальникови держави кандидата на премїї урядничого кабінету. Проґрама нового кабінету булаби: мир, плєбісцит. Він надіється, що така проґрама мати ме попертя цілого сойму.   Джолітті творить кабінет. КБ. доносить з Риму: Джолітті одержав місію створення кабінету.   Анґлійсько-російські торговельні зносини. "N. R. Courant" доносить з Льондону, що трудности в справі негайного відновлення торговельних зносин між Анґлією і Росією вже усунено.   З Ліґи народів. Бюро Райтера довідується, що на найблищім засіданню Ради Ліґи народів репрезентуватиме Анґлію замість Льойда Джорджа, міністер освіти Фішер. Можливо, що поза справою евакуації Персії большевиками Рада буде займатися справою Тешинського Шлеська. Льойд Джордж відповідаючи на інтерпеляцію заявив в Палаті громад, що конфлікт між Польщею а Чехією є зараз предметом розважань конференції амбасадорів в Парижі та що Анґлія доложить усіх старань, аби цю справу полагодити в мировий спосіб, що на думку Льойда Джорджа повинно вповні удатися.   Мільран про француську політику. З Парижа доносять, що Мільран повідомив парляментарну комісію для закордонних справ, що в найблизшім часі дасть вияснення в справі розоруження Німеччини. Що до француської політики в Росії Мільран заявив, що уряд прицінюється точно до ухвал, принятих союзниками, і ухвал принятих в пертрактаціях з російським урядом.   Нова німецька нота. По донесенням "Berl. Tageblatt-у" з Парижа Німеччина в одній з останніх нот повідомила антанту, що не могтиме зредукувати до дня 10. червня 1920 стану своєї армії до 100.000 жовнярів, як це передбачив версальський договір. Німеччина просить о позволення задержати "Рейхсвер", зложену з 200.000 жовнярів. Як зачувати додає "В. Т." Найвища Рада мала уповажнити Німеччину до підвисшення поліційних відділів, а натомість не згодилася на підвисшення стопи сталої армії.   Нота Чічеріна до Ліґи Народів. Варшавські часописи доносять, що Чічерін вислав до Ліґи Народів ноту в справі вислання з рамена Ліґи Народів комісії для розслідження внутрішного положення в Росії. Нота висказує здивування, що Ліґа Народів, яка підпирає Польщу і ґенерала Вранґля, могла зробити таке предложення. Доки не вияснить ся воєнне положення, викликане польською офензивою не має й бесіди про приняття комісії Ліґи Народів на російській области.   Анґлія ґарантує Персії незалежність. Радіо з Науен доносить, що перський посол в Берліні заявив представникам німецької преси, що перський уряд заключив ще в серпні м. р. з Анґлією договір, на основі якого Анґлія ґарантує незалежність Персії й то серед усіх можливих обставин. В союзі народів виступатиме Персія як самостійний нарід. В справі большевицького руху в Персії очікує вона допомоги від Ліґи Народів і Анґлії.   Переговори в справі Тешинського Шлеська. "Petit Parisien" висказує надію, що переговори в справі Тешинської области небавом покінчаться, бо є майже певним, що Польща і Чехо-Словаччина приймуть посередництво бельґійського короля.   Замах на Лєніна. По донесенням берлінських часописів з Москви, виконано там оноді замах на Лєніна. Якийсь жовняр вистрілив з револьверу до переїзджаючого Лєніна і зранив його в руку. Совітська "Правда" потверджує це донесення.   Словаки домагаються широкої автономії. П.А.Т. доносить, що на засіданню палати послів в Празі підчас промови словацького посла Юриґи повстала буча з того приводу, що бесідник критикуючи чеську владу на Словаччині заявив, що його партія домагається на основі умови в Пітсбурґу далеко йдучої автономії для Словаччини і самоврядування для Моравії. Увага бесідника, що чехо-словацька мова не істнує, викликала в палаті велику бурю, а з чеських лав посипалися на п. Юриґу грізні оклики, називаючі його м. и. зрадником.   Придержання семітського золота в Швеції. Шведський уряд, — як доносять зі Стокгольму — рішив здержати як нетикальну суму 25 міліонів в золоті, вислану совітським урядом. Ця суме буде находитися під державною контролею й не може бути переказана дотеперішними властителями третім особам. "Matin" завважує в цій справі, що це рішення невтрального уряду творить багато значучий правний прецеденс.   Литва і Польща. "Роботнік" в ч. 256. подає розмову свойого кореспондента з Вальдемарасом, литовським міністром для закордонних сирав, котрий м. н. заявив: "Литовці одержать Вильно, бо так хотітиме антанта, в першій мірі Анґлія. Попертя Анґлії — ми певні. Одначе колиби й це завело, — будемо ждати, аж Польща, втиснена між Росіян і Німців не зможе вже боронити старої литовської столиці. Тоді вибє наша година".   Асербейджан проти Польщі. Іскрова телєґрама з Москви доносить, що центральний комітет комуністів в Асербайджані вислав до Лєніна і Троцького телєґраму з подякою за поміч, дану Асербейджанови, жертвуючи одночасно совітам поміч проти Польщі.   Анґлійці покинули Крим. Радіо з Москви приносить звістку з Севастополя, що усі Анґлійці, військові і цивільні, відїхали з Криму на кораблях до Константинополя.   Громадська думка 