◦ ◦ ◦ ◦ ◦ ◦ ◦ ◦ ◦ ◦

Польське фалшованє. На відомість про рішенє в польській справі пос. д-р Кость Левицький помістив в "N. Fr. Presse" заяву, яку ми подаємо на иншім місци. А тут хочемо остерегти наш загал перед там фалшованєм, якого допустила ся нинїшна "Gazeta Poranna" з тою заявою. Подавши текст заяви, долучила вона до неї, нїби дальшу часть її, що донесенє "Oesterr. Morgenztg.", яке ми подали вчера, означуючи його як монструально неправдоподібну отже й невірну звістку, і яке звучить, що перед подорожю ґр. Чернїна до Берлїна були в нього Поляки й Українцї тай і одні і другі вийшли вдоволені, бо Східна Галичина мала би дістати автономію. Наслїдком сього сфалшованя польською редакцією виходить, нїби то відомість про конференцію Поляків і Українцїв з ґр. Чернїном і про вдоволенє Українцїв походить від провідника Українцїв д-ра К. Левицького. Ми вже мали нагоду вказувати, що "Gazeta Poranna" (згл. Wieczorna) як би нарочно містять вісти, обчислені на те, щоби здискредитувати д-ра К. Левицького серед українського загалу. До таких вістий належить і обговорене сфалшованє його заяви. Видно — повторяємо — Полякам особливо залежить на тім, щоби здискредитувати д-ра Левицького серед українського загалу, коли хапають ся аж таких способів, як фалшованє його слів.
Віцепрезидент гал. Дирекції почт і телєґрафів Артур Шіффнер виїхав в справах урядових до Відня. Управу дирекції почт і телєґрафів обняв старший совітник почтовий Казимир Ласкі.
Українська захоронка. Пригадуєть ся, що загальні збори товариства "Українська Захоронка" у Львові відбудуть ся в суботу о год. 4, а на случай браку статутом приписаного комплєту о год. 4½ по полудни в салї "Української Бесїди" при вул. Костюшка ч. 1 а (II. поверх). Львівська громада відносить ся над причуд обоятно до сего товариства, яке розвиває незвичайно хосенну дїяльність у Львові так під гуманїтарним, як і національним оглядом. 4 захоронки в поодиноких дїльницях міста, які дають приміщенє кільки соткам найменшої дїтвори, та річний буджет з видатками в квотї звиш 26.000 К. — отже короткий огляд дїяльности товариства, яке заслугує на се, щоб ті, що ще не є його членами, вписали ся до нього та прибули численно на загальні збори. 