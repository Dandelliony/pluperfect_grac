◦ ◦ ◦ ◦

Розпорядок усіх Державних Секретарів з 25. цвітня 1919 р. про обовязкове святковання дня 1. мая н. ст. кождого року. §1. День 1. мая н. ст. кождого року установляється як свято трудового народу. §2. В сім дни спочиває праця, за виїмком загально корисних публичних підприємств і заведень. Усі законні постанови, що відносяться до недільного спочинку, мають примкнення до дня 1. мая н. ст. кождого року. §3. Розпорядок входить в життя з днем оповіщення. Президент Ради Державних Секретарів: Держ. Секретар фінансів, торгу і промислу: Д-р Голубович в. р. Державний Секретар внутрішніх справ: Д-р Микух в. р. Державний Секретар судівництва: Бурачинський в. р. Державний Секретар земельних справ: Інж. Мартинець в. р. Держ. Секретар шляхів, почт і телєґрафів: Інж. Мирон в. р. Державний Секретар публичних робіт: Інж. Козаневич в. р. Державний Секретар просвіти і віроіспов.: Д-р Артемович в. р. Товариш Державного Секретаря військ. спр. Бубела в. р.   Від видавництва. Вчора "Република" з причини загального друкарського страйку не появилася.   Зїзд представників Закарпатської України. Угро-українська Секція Товариства "Молода Громада" повідомляє П. Т. Громадянство, що дня 29. і 30. цвітня с. р. відбудеться в Станиславові Зїзд представників Закарпатської України. — Програма: Второк 29-го цвітня с. р.: Привітання гостей о 5-тій годині вечером у світлиці "Молодої Громади" при вул. Хмельницького ч. 20, І. пов. Середа 30-го цвітня с. р.: Наради від 9-тої години рано з отсим дневним порядком: 1) Реферати на теми політичного становища, освітного й економічного положення Закарпатської України. 2) Дискусія. 3) Висновки. 4) Внесення. — Разом із тим звертається Угро-Українська Секція Т-ва "Молода Громада" до місцевих Орґанізацій і Товариств, як також до представників Придніпрянщини і Буковини з проханням взяти участь у привитанню Гостей із Закарпатської України та в дискусії над рефератами.   По тамтім боці фронту. В краківськім "Głos-i Narodu" з дня 8-го цвітня читаємо: "Аґітація апостолів перевороту в берегівському повіті тріюмфує. В самім Березові перед трьома тижнями четвертий уже раз були рабунки, та сим разом міліція відперла атак. Бувають випадки підпалювання дворів, сплять з крісами, уставленими коло ліжок, а дуже нечисленна військова асистенція зовсім не вистарчає для оборони. Також місточко Динів мало впасти жертвою рабунків. В ліськім повіті, занятім на половину Українцями, спокій, також у сяніцькім, кросненськім і добромильськім".   Офіціяльне звідомлення Галицького фронту з дня 24. IV. 1919.  Західний фронт: Коло Винник наша стежа напала на польську полеву сторожу і взяла 9 Поляків до неволі. Польська панцирка острілювала коло Давидова наші полеві сторожі. Ворожі наступи на південь від Полянки і на Т ерло відперто. Східний фронт: Наші частини прогнали кінний ворожий розїзд зі села Заліся. Панцирний поїзд, що двічи підїхав до мосту коло Гусятина, прогнала наша артилєрія. Начальник штабу Галицької армії.   Офіціяльне звідомлення Галицького фронту з дня 25. IV. 1919. Західний фронт: На півночи і коло Львова без змін. Нині рано зачали Поляки наступ в силі 3 курінів на Добряни і Путятичі. Протинаступом відбито назад Добряни. Ворожі страти дуже великі. Як уже вчера повідомлено, взято коло Винник до неволі польську полеву сторожу. Те геройське підприняття доконало 3 наших козаків а то: старший стрілець Донарчук Михайло, Іванишин Гриць і Лис Федько, усі з Тернопільського куріня. З додаткових звітів виявилося, що в послідних кровавих боях під Пустомитами велику заслугу у зломанню польського наступу поносить командант полку сотник Волощук через своє сміле поведення в протинаступі. Начальник штабу Галицької армії.   Признання для наших героїв. Тов. Секретаря отаману Бубелі. В послідних боях біля Львова показалося, що наші старшини з геройською посвятою йшли в бій за святу справу і ділом та кровю опрокинули безпідставні закиди, які нераз підношено супроти них. Се герої, які без намислу кладуть життя своє за рідну Україну, се люде, яких імена повинні згадувати покоління. Втрати, які поніс старшинський збір ІІ. Гал. Корпусу, стверджують найкраще їх діла. Неоціненими героями показалися команданти бриґад: підполк. Вольф, а передовсім от. Тінкль, які своїми грудьми відбивали ворога при наступах і протинаступах. Посвята для нашої справи у них так велика, що ми всі клонимо свої голови перед сими найновійшими героями нашої історії. Полковник Тарнавський До підполк. Арнольда Вольфа й отам. Франца Тінкля. В крівавих боях о свободу поневоленого від віків народу Ви стали в перші ряди борців і власні груди наставляєте за святе діло справедливости. Ви — хоч до недавна чужинці — відчули біль нашого народу, його кривду, а любов правди получила Вас з найліпшими його синами. Український Народ складає Вам свою щиру подяку і записує Ваші імена золотими буквами у своїй історії. За Раду Д.С.: Др. Із. Голубович Бубела.   Република 