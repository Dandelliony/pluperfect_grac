◦ ◦ ◦ ◦

Замкнення українського театру у Львові! Бажання "Słow-a polsk-ого" сповнилося: на приказ польського уряду українському театрови у Львові заборонено давати вистави.   Переїзд Директорії і міністерств до Проскурова. УПБ. Станиславів, 14. марта. Щоби мати змогу працювати без огляду на події на фронті та оставати в постійній звязи з Секретаріятом Західньої Области України, переїхала Директорія і міністерства до Проскурова. Міністерство скарбу перенеслося до Камянця Подільського.   Швайцарська місія Червоного Хреста у Станиславові. УПБ. Станиславів, 14. III. В Станиславові перебуває від вівтірка швайцарська місія Червоного Хреста під проводом Дра Фріка. Крім нього належать до місії пп.: Еренгольд, Превалінський (Білорос) і Міхелі. Місія має завдання переговорювати в справі виміни і транспорту полонених з Росії та Української Народньої Републики. Крім того простудіює вона санітарні відносини і запотребовання санітарних матеріялів в західній области Укр. Нар. Републики. Вчора оглянув Др. Фрік в товаристві штабового лікаря Дра Біласа станиславівські військові лічниці, а сьогодня в товаристві санітарного шефа Дра Курівця лічниці для цивільної людности. Сьогодня передполуднем приняв Дра Фріка на авдієнції президент секретаріяту Др. Голубович. Після того відбу лася конференція між Дром Фріком і держ. секретарем внутр. справ, Дром Макухом і санітарним шефом Дром Курівцем. В тій конференції взяла також участь українська місія Червоного Хреста зі Львова. Разом з швайцарською місією Червоного Хреста приїхали до Станиславова два визначні журналісти: Мр. Гіят і Мр. Жефрієс. Мр. Гіят є представником американського пресового синдикату, в котрім є зєдинених 1200 часописів, а Мр. Жефрієс є кореспондентом часописі "Пель-Мель". Названі пани особисто інформувалися в секретаріяті заграничних справ про відносини в нашій Републиці; президент Др. Голубович приняв їх на довшій авдієнції.   Приїзд італійської місії до Станиславова. УПБ. С таниславів, 14. марта. В неділю перед полуднем приїде з Будапешту в Станиславів італійська місія до правительсгва Західньої Области Укр. Нар. Републики.   Відкриття "Ґуберніяльної Ради" в Мукачеві. УПС. Будапешт, 14. марта. — Вчера створив міністер Сабов руснацьку "Ґуберніяльну Раду" в Мукачеві промовою, в якій він прирік зробити з "Руської Країни" рай (!!).   Поїздка Головного Отамана до Галичини. УПБ. Жмеринка, 14. марта (радіо). Головний Отаман укр. військ відбув на днях поїздку на український фронт, щоби оглянути війська і загалом, щоби приглянулися до місцевих обставин в Галичині і внести тіснійше тактичне обєднання між обома частинами української землі, обєднаними вже юридично в одну соборну Укр. Нар. Републику. Головного Отамана скрізь радісно зустрічали представники місцевої влади, військо і населення. Військо зробило на Отамана найкраще і найсвітлійше вражіння. Військо рветься до наступу; панує свідомість і відданість Батьківщині. Загалом праця на галицькій Україні кипить; орґанізація налаштовується, всі сили України мобілізовані для праці для добра народові. Вражає тільки бідність Галичан, для котрих потрібна величезна поміч хлібом та иншими харчами.   Війна за визволення Західньої України. (УПБ) Офіціяльне ввідомлення з Галицького фронту з дня 14. марта 1919. На відтинках Сокаль-Белз спокійно. В районі Рави руської наші частини заняли знова Магерів і переслідують ворога в напрямі на Раву руську. В протягу нинішнього пополудня удалося Полякам заняти Немирів, — наш протинаступ в ході. Коло Львова: Ситуація не змінена. В районі на південний схід від Городка сильний опір ворога здержав наш наступ і наші частини вернули на свої старі становища. Села Дернаки і Селиска, котрі ми вчора утратили — нині ми знова заняли. Наші стежі доходять до зелізниці. На прочих відтинках жива діяльність стеж. Начальник штабу Галицької армії.   Република 