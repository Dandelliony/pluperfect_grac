◦ ◦ ◦ ◦ ◦ ◦

Що чувати в світі?   В Барцельоні вибух на ново страйк корабельних робітників. Багато кораблів стоїть вже довший час невиладованих. Робітники жадають значних підвишок денного заробітку та соціялізації портових уложень. В часі демонстрації робітників прийшло до сутички з військом, кількох робітників вбито а багато ранено.   Після повороту з Лондону зложив Мілєран докладний звіт з перебігу конференції і подав витичні точки француської політики на Сході.   В Ірляндії тягом заворушення. В Дубліні арештовано 11 сінфайнерів. В Кесшкері заатакували вони будинок поліції.   Утворення нового югословянського кабінету поручено сербському делєґатови на мирову конференцію Местнічови.   Поанкаре іменовано сенатором з округа Мози.   Норвежський ґенеральний штаб запротестував проти приступлення Норвеґії до союза народів бо вважає його тільки союзом побідних держав.   Анґлія плянує впровадження постійного літнього і то 24-годинного часу.   На місце Лєрснера заіменувала Німеччина делєґатом на париську конференцію Оттона Лєрснера.   Наступи большевиків. Бюро Райтера доносить, що в північній Росії большевики поступають постійно вперед. Червоні війська обсадили лінію Онеґи і залізницю до Волоґди. Один білоґвардейський полк збунтувався, убив свого коменданта і деяких офіцирів, а 500 рядовиків перейшло на сторону большевиків. Провізоричний північно-російський уряд подався до димісії і переказав владу ґенералови Міллєрови. Радіодепеша з Москви доносить, що Арханґельск заняли большевики.   Плєбісцитова боротьба на тешинському Шлеску. Вже другий тиждень іде плєбісцитова боротьба на тешинському Шлеску. Цілу теріторію обсадили француські війська, щоби плєбісцит відбувався безсторонно та під міжнародньою охороною. Одначе Поляки зачинають бути дуже невдоволені з Французів. В часописах зачинаються лайки в їх сторону. Чехи з своєї сторони мають обіцяти Французам доставу вугля, коли плєбісцит випаде в їх користь та коли дістануть копальні вугля. Справді цікаво, як випаде там справедливий плєбісцит.   Наради над відповіддю большовикам. Комісія заграничних справ польської сойму в присутности премієра Скульського, міністрів Патка, Соснковського і шефа штабу Галєра радила в понеділок над мировими контрпропозиціями большевикам. Нарад не укінчено і відложено до вівтірка. Комунікату не видано ніякого. "Gazeta Poranna" доносить, що понеділкове засідання не видало конкретного висліду.   Нові позички. Комісія скарбово-буджетова ухвалила нові дві позички на квоту 6 міліярдів марок для покриття буджетових дефіцитів. Обі позички будуть затягнені в нутрі держави одна довго а друга короткотермінова, обі на квоту 3 міліярдів. Дальші буджетові дефіцити будуть покриті через примусову позичку.   Хто може бути президентом польської републики? Конституційна комісія ухвалила закон, що президентом польської републики може бути кождий горожанин републики маючий 40 літ. Поляк і католик.   Транспорт нових банкнотів. Минулого четверга вислано з Відня до Польщі 5 ваґонів з двома міліярдами нових видрукованих польських банкнотів. Недавно вислано кілька разів видруковані гроші.   Вперед!   