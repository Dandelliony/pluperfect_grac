◦ ◦ ◦ ◦

Церковна Рада на Україні. Директорія ухвалила закон, яким зносить ся давніщі Синоди а на їх місце впроваджує ся "Українську Вищу Освящену Церковну Раду". В склад цеї Ради входять тимчасово Архієрей Аґапіт, протоєрей Лінковський, свящ. М. Крамаренко, діякон Дурдуковський і від військового священства о. Матюк.   Допомога вчителям бувшої прифронтової полоси. Директорія затвердила проєкт виасиґновання 300 тисяч карб. на допомогу вчителям тих сіл, які находять ся при бувшім російсько-австрийськім фронті.   Голос чеський в справі Львова. ВІДЕНЬ, (УПС). Чеські "Narodni Listy", пишучи, що армія ґен. Галєра в найблищих днях приїде з Франції до Польщі і, що польська преса накликує її проти Українців під Львовом, заявляє між иншим ось що: "Се небезпечна справа. Якщо Львів бувби спірний, то якийнебудь польський похід на схід від Львова бувби подвійно спірний, міг би принести тільки хвилевий успіх і то вельми погубний; се бувби політично тяжкий гріх. Польський нарід не має права жадати, щоби його лєґіон, утворений у Франції, признаний остаточно самостійною, одначе складовою частиною антантських військ, експонував ся в справі, яка перечеркувала би всі засади антанти і добував силою для Польщі области, які по справедливости їй не належуть ся і не можуть належатись в дусі сих ідей, які помогли виграти війну і в яких імени має бути заключений мир".   Приїзд першого українського поїзду до Тернополя. В пятницю 31. І. приїхав до Тернополя перший український поїзд з Наддніпровя по шляхові Броди—Красне—Золочів. Поїзд провадив надінжінєр Колярд. Під Тернополем в Глубічку зготовано гостям, що їхали сим поїздом, а іменно п. Колярдови і Грецькій місії з д. Матушевським на чолі, сердечний привіт. Місцева читальня під проводом п. Вакули на швидку руку зібрала хор і вквітчала паровіз вінками. На промову п. Вакули відповів сильно зворушений надінжінер Колярд зазначуючи символьне значіннє свого поїзду, який вже справді обєднує обі части України. На гомін трьох-кратнього "слава!" грянули козацькі кріси і поїзд рухнув в напрямі Тернополя. Хвиля оставила по собі як найкращі вражіння і в історії с. Глубічка буде одною з краще записаних сторінок.   Офіціяльний звіт з 29. 1. 1919 р. Південна ґрупа: на Катеринославщині бої продовжують ся. Східний фронт: На Полтавщині в напрямку Полтава—Кременчук нами залишено станцію Кобеляки. На напрямку Гребенка—Черкаси наш отряд налетів на місцевих большевиків у Драбова і опрокинув їх і гонить на Черкаси. На Чернигівщині після горячого бою наші війска заняли район Дімірка—Богданівна. Славні Січовики хоробро ходили в атаку і піддержкою меткого огня своїх гармат зломали супротивлення ворога, котрий залишив свої позиції і в паніці тікає на Бобрік. Правобережний фронт: розбиті реснубликанськими військами у Овруга большевики відогнані на 15 верств на північ від цього міста. У Бомбровиці спокійно. У Галичині начали ся бої в районі Сокаля. Волочиск, 29. І. 1919. Отаман Квартірмейстер Правобережного фронту УДОВІЧЕНКО.   Український Голос   