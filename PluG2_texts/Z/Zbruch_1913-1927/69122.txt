◦ ◦ ◦ ◦ ◦ ◦ ◦ ◦ ◦ ◦

Приверненє цивільної управи в Галичинї? "Nowa Reforma" доносить в депеші з Відня: Авдієнція д-ра Бобжинського у цїсаря тривала близько годину. Тутешні полїтичні круги є погляду, що вона остає в тїснім звязку зі справою приверненя цивільної управи в Галичинї. Чутку про евентуальне покликанє д-ра Білинського на намісника Галичини уважають тутешні полїтичні круги, звичайно добре поінформовані, зовсїм безпідставною.
Ректор львівської гр. кат. семинарії духовної о. д-р Осип Боцян приїхав нинї до Львова — після звиш 2-лїтного небуваня на засланю в Росії. На двірци привитали довго вижиданого гостя товариші з ректорату і гурт питомцїв і знайомих. — Про митроп. Шептицького нинї стільки можна сказати, що перебуває він ще в Швейцарії; відти поїде до Риму, звідки імовірно привезе кардинальський капелюх.
Нагло померла вчора в Відни панї Петрушевичева, жінка посла і адвоката д-ра Евгена Петрушевича. На похорон, який буде завтра, лишили ся у Відни всї українські посли.
В українській ґімназії в Яворові є до обнятя з 1. вересня с. р. місця учителїв української мови, математики і фільольоґії (клясичних або нових мов). Платня для іспитованих 2400 кор. для неіспитованих 2000 кор. і доріжняний додаток, як в державних ґімназіях. Зголошеня належить як найскорше переслати Дирекції гімназії в Яворові.
В справі консумції бараболь. Уряд для виживленя людности видав розпорядок в справі господарки бараболею з 1917 р., яким заряджено занятє бараболї з сего року з днем 1 серпня. Скількости призначені на пашу будуть сконстантовані і обмежені до таких бараболь, які не надають ся до споживаня людьми. Перерібка бараболь в промислових горальнях є заборонена. Дозволи на перерібку в инших підприємствах буде видавати Уряд для виживленя. Продуценти бараболь мають заняту скількість віддати заведеню для обороту збіжа. Всяке инше набуванє платне чи безплатне є заборонене. Транспорти допускаємі лише тодї, коли їх надає Заведенє для обороту збіжем і коли вони заосмотрені транспортовою посвідкою. Кожний господар, який засадив більше, як пів гектара бараболею, має подати вислїд збірки. Віддаванє бараболь буде управильнене в осени, коли розпічне ся головна збірка, картами на бараболї, а в містах, які мають понад 16.000 мешканцїв районованєм. Цїни бараболь, купованих у продуцента, установлені на час від 1 до серпня с. р. на квоту 40 К, на час від 21 серпня до 5 вересня с. р. на 25 К. за сотнар метричний. Цїна 15 К. обовязує що йно від 6 вересня с. р. За так звані "роґальки" установлена цїна тричі висша від кождочасної цїни за круглу бараболю.
Поворот з неволї. Дня 25. с. м. повернув по 26 місячній неволи з Сибіру до своєї парохії Миколаїв коло Бібрки о. Омелян Боберський, котрого митрополит, будучи в Росії, установив адмінїстратором Городища коло Тернополя. 