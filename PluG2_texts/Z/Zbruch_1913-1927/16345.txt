Д-р Петро Сушкевич,

лїкар, член многих українських товариств і інституций, кавалєр ордеру Франца Иосифа, помер учора в 69 році житя у Львові.
Покійний брав в рр. 70-их і 80-их живу участь в житю Українців. Ще як доктор медицини вписав ся в 1871 р. до товариства "Просьвіта" у Львові, котрого — одним з найстарших членів — він оставав ся до кінця житя. Він був довголїтним господарем Т-ва "Руска Бесїда", членом Видїлу Т-ва ім. Шевченка, членом основателем ремісничого Т-ва "Побратим", членом "Ставропіґійского Інститута" а вкінци довголітним членом і заст. голови Музичного Т-ва ім. М. Лисенка і основателем стипендиї свого імени, яку надає се Товариство.
Усе майно, около 200.000 кор., записав Покійний Товариству "Просьвіта" з призначенєм "на стипендиї для ремісників Русинів, гр. кат. обр. які викажуть, що справами руськими так полїтичними, як просьвїтними і економічними живо занимали ся, в тих справах для добра руського народу після своїх сил живу участь брали". На стипендистів вложив Покійний обовязок, "щоби по докладнім образованю ся в реміслї осїли стало в руській части Галичини, а то в тій ціли, щоби набуті відомости між руськими Земляками роспосторонювали і ТИМ способом Причиняли ся до піднесеня ремісничого стану і ратованя його від загуби перед впливом чужих елєментів". Стипендисти ті мають обовязок побрані стипендиї ратами звертати; ті рати "мають бути ужиті на безповоротні одноразові датки для підупавших старців, в першій мірі для тих, що працювали на поли народно руської лїтератури і причинили ся до просьвіти руського народа; ті старці мають житєм своїм дати докази правдивого руського патріотизму, а надто що сили свої для добра руського народу посьвячували".
Біблїотеку свою записав Покійний Науковому Товариству ім. Шевченка, а інструменти і музичну біблїотеку Товариству ім. М. Лисенка у Львові.
До кураториї фундациї покликав Покійний през. Юлїяна Романчука, д-ра Ст. Федака і дир. Вас. Нагірного.
Похорони відбудуть ся завтра, в недїлю, о 11. год. рано з дому при вул. Глубокій ч. 12, стация трамваю: Технїка).
Земля Йому пером! 