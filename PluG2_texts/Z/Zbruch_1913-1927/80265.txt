Цїсар про розвязку національного питаня.

  "Не можна нарушити історичних прав країв".   ВІДЕНЬ (Ткб). Цїсар приняв дня 25. мая в присутности президента мінїстрів д-ра Зайдлєра депутацію Нїмцїв в Каринтії, яка просила охорони проти аґітації за південно-славянською державою, заявляючи ся за вдержанєм нероздїльної Австрії і коронних країв.   На промову речника депутації відповів цїсар: Обіцяю вам, що розважу найосновнїйше і зичливо ті бажаня і сумнїви з полїтичної области, які ви піднесли. В послїдних десятках лїт виявила ся конечна потреба, щоб довести до розвязки національне питанє в державі. Cегодня та потреба стала ще більш конечною. Коли вітчина їх після наложених їй досвідів, які вона знаменито видержала, віддати всю свою багату поміч на службу господарського і духового відродженя, то треба усунути все повертаючу причину до невідрадних і винищуючих спорів. Тому треба прояснити і поправити умови для співжитя поодиноких народів в державі. Буде завданєм мого правительства в тїснім співдїланю з покликаними заступниками населеня знайти добрі основи до того. Одно вже нинї певне: до яких би змін не прийшло в устрою держави то кріпкість її будови не сміє бути ослаблена, а тим менше можна нарушити історичні права і традиції країв та поминути особливі відносини в кождім з них. Така моя сильна воля і се напрям, якого буде держати ся моє правительство у своїй працї. У всїх своїх змаганях, щоби промостити шлях до здорового і успішного розвитку, буде воно все стояти по сторонї тих, які шанують святу спадщину славної минувшини та віддадуть її ненарушеною грядучим поколїням. Воно не понехає того, щоби виступити також при помочи усїх засобів, які стоять йому до розпорядимости, проти аґітації, які загрожують нарушенєм сили і одностайности держави. Перекажіть тим, які післали вас до мене, моє цїсарське поздоровленє і запевніть їх в моїм імени, що вони можуть числити на повне узглядненє своїх потреб і оправданє бажань."   Опісля приняв цїсар депутації Нїмцїв з долїшної Стирії і з Країни, Ґотшеє, Трієта та відпоручників деяких славянських громад з Країни та південно-славянської партії, що стоїть проти південно-славянської держави. На промови бесїдників, що говорили іменем тих депутацій відповів цїсар: "Дякую вам сердечно за щиру заяву патріотичних почувань, яку ви висловили передімною іменем так важної части населеня. Особливо радує мене те, що у ваших словах відмітив я згідність почувань сусїдуючих з собою народів та одержав новий доказ правдивого австрійського духа. Се цїль, яку ми всї несхитно повинні мати перед очима. Тому не журіть ся тим, щоб аґітація ведена проти незрушимого вдержаня тої провідної ідеї могла поширити ся без перешкод, а вже тим менше могла здїйснити свої кличі в будучім уладженю та будьте переконані, що австрійська ідея, яку ви у ваших словах висловили, говорячи від серця і до серця, знайде в менї сильну опору, що нїколи не заведе.   Дїло   