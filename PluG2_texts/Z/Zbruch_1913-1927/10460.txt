Виборча реформа соймова. – 24-годинний час на австрийских зелїзницях

Виборча реформа соймова.  Посол др. К. Левицкий виявив в розмові із співробітником "Die Zeit" отсї погляди щодо сойм. виборчої реформи:
Від закінченя виборів до сойму ведуть ся в справі виборчої реформи необовязуючі переговори, які одначе не видали нїякого позитивного вислїду. Українцї знаходять ся в новім соймі без сумнїву в богато вигіднїйшім положеню нїж польскі партиї. Разом з вірилїстами розпоряджають они 35 голосами, коли тимчасом серед Поляків подїлених на 6 ґруп, нема єдности. На скільки знаємо, польскі демократи, себто так зв. соймова лївиця, і польскі людовцї хотять додержати компромісу. Консервативна група, так само краківскі консерватисти як і т. зв. "автономісти", отже цїла соймова правиця не заявила ся в сїй справі, за те що до центровцїв, всеполяків і християньско-национального союза нема нїякого сумнїву, що они є ворогами компромісу.
Україньский соймовий клюб подав нам. д-рови Коритовскому свою ухвалу про заняте вижидаюче становище, на що той заявив, що він і далї буде старати ся вести необовязуючі переговори, а коли ті доведуть до якогось конкретного вислїду повідомить нас про початок урядових переговорів і запросить нас формально до участи в них.
Найперше треба, щоби переговори про виборчу реформу довели до повного виясненя конкретного вислїду повідомить нас про початок урядових переговорів і запросять нас формально до участи в них.
Найперше треба, щоби переговори про виборчу реформу довели до повного виясненя справи, заки взагалї можна буде приступити до скликаня сойму. Не треба забувати, що сойм вибрано під окликом виборчої реформи, отже доки в справі реформи не западе вдоволяюче рішенє, скликанє сойму було би не тільки безцїльне, але навіть небезпечне.
Україньский клюб не виступив доси в справі соймової виборчої реформи з нїякими конкретними предлогами; ждемо, яке становище займуть Поляки. Але з сего не можна виводити, що ми наші домаганя, обняті компромісом, готові зменшити. Сего нїхто навіть не має права від нас вимагати, бож прецїнь наше становище в соймі скріпило ся, що не остане без впливу також на відносини в парляментї.
 24-годинний час на австрийских зелїзницях. Від 1. жовтня с. р. має бути заведений на австрийских зелїзницях 24 годинний час. Численє годин до 24 і уложенє після сего розкладу їзди є вже від давна в Італїї, а недавно заведено єго у Франциї і Бельґії. Тепер постановила союзна рада в Швайцариї завести у всїх комунїкацийних заведенях таке саме численє, але з сею засторогою, що рівночасно заведе єго Австрия і Нїмеччина. Посольства в Берлїнї і у Віднї одержали порученє почати переговори в сїм напрямі, щоби з днем 1. жовтня с. р. або найпізнїйше з днем 1. марця 1914 року був заведений на всїх зелїзницях новий спосіб численя часу.< 