◦ ◦ ◦ ◦ ◦ ◦ ◦ ◦ ◦ ◦

На галицько-буковинськім фронтї.
БЕРЛЇН 8. серпня (Б. Вольфа) На галицько-російській границї, а також у східній Буковинї стан незмінений. Під натиском австро-угорських війск російський фронт в Карпатах заломлюєть ся дальше. На південь від Бистрицї здобуто приступом гори: Теяра, Шпеґе, Чешул і Ля Сомарнїк. Дня 7. с. м. ворог виконав сильний наступ на північ від долини Касїну, одначе наступ той зломано, причім ворог понїс нечувано тяжкі кроваві втрати. Так само не вдались сильні протинаступи на північ від Фокшанї, де союзники посувають ся вперед на західному березї Серету.
Нове російське правительство при роботї.
ПЕТРОГРАД, 7 серпня (ПТА). Нинї відбуло ся перше засїданє нового тимчасового правительства під проводом Керенського. В своїй промові Керенський заявив, що кабінет мусить посвятити всю увагу обороні народу і справі орґанїзації головно фінансового й господарського житя. Апелював до членів правительства, щоби подвоїли зусилє в цїли зорґанїзованя себе самих та збільшеня вислїду працї на ріжних полях. По нїм говорив мінїстер заграничних справ Терещенко, виявляючи намір подорожи до головної кватири. Правительство ухвалило внести становище старшого прокуратора св. Синоду та утворити мінїстерство віроісповідань. Становище се одержить старший прокуратор св. Синоду Карташев.
Мінїстер Терещенко в головній кватирі.
ПЕТРОГРАД. (П. Т. А) Мінїстер заграничних справ Терещенко виїхав до головної кватири. Того самого дня удав ся туди також ромунський посол Діяманді.
Француські соціялїсти проти правительства. 
ВІДЕНЬ, 8-го серпня 1917. "Humanite" доносить: Француська соціялїстична партія палати послів заявляє, що з днем 5 серпня виступає з правительственної більшости.
Японія з'оружуєть ся горячково.
"Oesterr. Morgenzeitung" доносить на підставі американських інформацій, що Японїя держить під оружєм півтретя мілїона зовсїм заосмотреного в поживу і мунїцію війска. Для транспортів тих війск приготовлено тисячі зелїзничих возів. 