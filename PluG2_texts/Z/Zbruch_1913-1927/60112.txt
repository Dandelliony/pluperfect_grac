◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з 15. грудня.
Війна на Сходї. Союзники, йдучи без перестанку погонею за уступаючими Ромунами й Росіянами, взяли вчера Бузей. На північ від сеї місцевости неприятель ставить ще опір. Число полонених в двох останних днях виносить знов 4.000.
На захід і північний захід від Окни йде далї завзята боротьба. На південь від долини Уш протинаступом видерто Росіянам году, яку вони були хвилево заняли. На північ від долини Цебенц осягнув неприятель місцевий успіх. В лїсистих Карпатах боєва дїяльність Росіян ослабла.
Коло Конюхів, на південь від Зборова, австро-угорські віддїли усадовили ся в ровах російських передних сторожий на широтї 350 метрів.
Війна з Італїєю і на Балканї. Не було зміни.
Воєнні комунїкати нїмецького ґенерального штабу з 15. грудня.
Західний терен війни. Ґрупа війск нїмецького наслїдника престола: На західнім березї Мози Французи трикратним приступом даром старали ся назад здобути рови, видерті їм недавно на горі 304, на південний схід від Малянкур. На схід від ріки рушили вони кілька разів до наступу по сильнім огневім приготовленю, яке сягало далеко поза позиції. На Перцевій горі наш огонь зломив атакуючі филї, які плили наперед.
На південній стоцї форту Ардомон француський наступ не вспів розвинути ся в нашім нищачім огни.
Східний терен війни. Фронт кн. Лєопольда Баварського: На північ від зелїзничої лїнїї з Золочева до Тернополя нїмецькі війска вдерли ся до російських ровів і привели звідси 90 полонених.
Фронт війск ґенерала полковника архикнязя Йосифа: Вчерашні атаки Росіян на східнім Семигородськім фронтї по більшій части так само не вдали ся, як попередних днїв. Неприятелеви вдало ся усадовити ся на одній горі.
Ґрупа Макензена: В Великій Волощинї села, які стоять в огни, значать дорогу відвороту Росіяни. При непогодї союзні ґрупи суперничають, щоб не позволити неприятелеви постояти довше на рівнинї. В горах ставив неприятель опір в укріплених позиціях, які проломано. Бузей взято. Девята армія могла донести, що вчера і передвчера взяла 4.000 полонених. Коло Фестешті перейшли більші болгарські сили через Дунай.
Частинні наступи коло Пардова і Градєснїци (по обох сторонах східного бігу Черни) принесли неприятелеви діймаючі втрати. В долині Струми перепалки патруль. 