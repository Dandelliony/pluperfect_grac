◦ ◦ ◦ ◦ ◦ ◦ ◦ ◦ ◦ ◦

Число мешканцїв Львова. Дня 15. сїчня після виказу бюра роздавництва хлїбових карт було у Львові 174.000 мешканцїв. В серпни мин. року було їх лиш 157.000. Приріст є наслїдком повороту розсипаних війною.
Краєві школи хлїборобства. В Бережници (пов. Стрий) і в Милоцинї (пов. Ряшів) розпочинають краєві школи хлїборобства І-ий рік науки дня 15. марта. Поданя належить вносити до 10 марта на руки дирекцій тих шкіл, що зголошеним удїлять безпосередно всяких потрібних вияснень.
Віспа в Галичинї. Від 30. сїчня до 5. лютого с. р. сконстатовано в Галичинї 1592 випадків занедужаня на віспу в 59 повітах (319 громадах), а на Буковинї 33 випадків в 5 повітах (7 громадах). Занедужали самі місцеві люди. В двох галицьких повітах є се переважно випадки, які зайшли передше протягом довшого часу, сконстатовані одначе щойно пізнїйше по реактивованю повітових полїційних властий.
Стан банку нїмецької держави. Після оголошеного звіту за рік 1915. стан банку нїмецької держави представляє в активах: засоби металю в нїмецькій монетї, скарбі золота і заграничній монетї, числячи 1 клгр. по 1784 марок, 2.477,258.000 (+945.000) марок, в тім золота за 2.445,185.000 (+3,856.000) марок; в пасивах обіг нот 6.917,992.000. Загалом: активи виносять 8.617.015.000 марок, пасиви 9.908,180.000 марок. Корисною появою є піднесенє засобу золота о 3.756 мілїонів марок, так що в хвили замкненя 35.3 прц. нот, які були в обігу, мали покритє в золотї. Третю воєнну позичку покрито в відношеню 92.9 прц. (т. є. 11.2957 мілїонів марок). 