◦ ◦ ◦ ◦ ◦ ◦ ◦ ◦ ◦ ◦

Воєнна хронїка від 7. до 13. грудня.
Сей тиждень приніс дещо більше важних воєнних випадків як минулий. Поволи підготовляють ся всюди рішаючі подїї.
На східнім теренї війни в Польщі здобули Нїмцї 6. XII. місто Лодзь і завдали Москалям при тім великі втрати. Рівночасно відперто другу московську армію, що хотіла йти на відсіч Лодзї коло Пйотркова і Новорадомска. Загалом полонено 5000 і забрано 16 гармат. 8-го слїдували завзяті битви під Ловічом і над Мядзтою, причім знов полонено 2800 Москалів. 10. XII. взяли Нїмцї штурмом Пшасниш і полонили 600 Москалїв. Загалом коштували послїднї борби в околицих Лодзї 150.000 людей втрати. На східно-пруській граници втратили Москалї 17-го в стичцї кінноти 350 полоняників. 13-го поступила нїмецька офензива в північній Польщі так далеко, що 11.000 полонених і 43 машинових крісів дістало ся в нїмецькі руки.
В Галичинї і в Карпатах побили союзні війська 6. XII. Москалїв на Підгірю і забрали їх 2700 в неволю. 7. XII. посунули ся союзні війська дальше на схід, полонили 1500 Москалїв, і приневолили значні московські сили перейти назад за Карпати. 8. XII. виперто Москалїв зі становища Добчице-Вєлїчка. Офензива в західній Галичинї поступає щораз дальше на перед, до 10. XII. полонено 10.000 Москалїв. Перемиська залога взяла 12. XII. 700 полонених і 18 машинових крісів. В Карпатах були борби коло Горлиць, Грибова і Нового Санча, причім звиш 2000 Москалїв дістало ся до неволї. Усї карпатські провали на захід від Лойкова здобули наші війська назад. Всюди видно велике умученє московських військ в Карпатах. Ясїнський провал знов вернув в наші руки. Вправні гірські війська нашої монархії всюди посувають ся побідно на перед.
На західнім теренї війни панує зглядний супокій. Великі дощі й розкаль спинюють рухи військ у Фляндриї. 8. XII. добули Нїмцї дещо терену коло Арра і Варен та в Арґонськім лїсї, 9-го завдали Французам коло Нансі значні втрати. 12-го мали Французи неудачі коло Лянґемарк (340 пол.), в Арґонах, коло Ст. Мієль і Маркірх. 13-го втратили Французи знов коло Ст. Мієль 700 полонених.
На південнім теренї війни
продовжали Серби завдяту борню коло Аранґеловача. Здобутє Бельґраду спричинило загальне переміщенє наших військ, що тріває цїлий тиждень. 9. XII. полонено на південь від Бельґраду звиш 400 Сербів і здобуто 20 гармат.
На азийськім теренї війни
заняли Турки 6. XII. місцевість Кеда коло Батум і знищили елєктричні батумські заведеня. Анґлїйцїв побито над Тигром коло каналу Сувая. 7. XII. обсадили Турки перське місто Завчбулак і поважно загрозили твердиням Батум і Ардаган. 10. XII. зачала ся облога Батуму, 11. XII. обстрілювала його турецька фльота.
На африканськім теренї війни
затопили Анґлїйцї значні простори землї коло Порт Сайду, щоби утруднити Туркам доступ до суеського каналу. В Мароку ширить ся дальше сьвята війна проти Франциї, під провідом Абдель-малїка сина славного Абд-ель-Кадера.
На мори
спіткало німецьку фльоту велике нещастє. Нїмецька ескадра, що побідила недавно Анґлїйцїв під Коронель, спіткала анґлїйську фльоту, зложену з 38 кораблїв 8.XII. коло Фоклендських островів. При більш нїж семикратній перевазї Анґлїйцїв вислїд не був сумнівний. "Шарнгорст", "Хнейзенау", "Ляйпціґ" і "Нірнберґ" затонули по геройськой оборонї. 