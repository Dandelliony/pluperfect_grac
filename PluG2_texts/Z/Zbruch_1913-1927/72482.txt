◦ ◦ ◦ ◦ ◦ ◦ ◦ ◦ ◦ ◦

Українська Парляментарна Репрезентація і буджетова провізорія.
ВІДЕНЬ, 27. жовтня 1917. Пресове бюро УПР. оповіщує: В деяких краєвих дневниках подано невірно, немовто правительство д-ра Зандлєра що-йно обіцяло вести переговори в справі домагань УПР., з окрема вести що-до сього також переговери з польським колом. Супроти сього належить ствердити згідно з виданим в сїй справі комунїкатом та згідно з правдою, що правительство зобовязало ся супроти УПР. ще перед голосованєм над буджетовою провізорією визначити окремі кредити на відбудову Східної Галичини, забрати ся негайно до відбудови сеї найбільше знищеної части краю, дати з державних фондів відшкодованє родинам неповинних жертв з часів війни та поробити зарядженя, щоб населенє Східної Галичини трактовано на будуче з можливою обережністю. Супроти сього торжественного зобовязаня являють ся злишними дальші переговори, а з окрема переговори правительства з польським колом.
Послїдні подїї в Ірляндії.
ЛЬВІВ 30. жовтня 1917. До "Frankfurter Zeitung" доносять з Амстердаму:
"Після донесень тутешнях дневників конґрес "Sinn Fein-у" в Дублїнї порішив змагати до міжнародного признаня самостійної ірляндської републики. На конґресї підношено передовсїм заміти проти поведеня американських властей, які переводять арештованя Ірляндцїв, спочуваючих дїяльности "Sinn Fein-у". Зачувати, що учасники конґресу наміряють скликати конституанту до Дублїна.
Признанє для ґр. Черніна.
ВІДЕНЬ (ТКБ). З приводу успішної офензиви союзних війск над Сочею цїсар висловив мінїстрови заграничних справ своє признанє за консеквентне переведенє і поглубленє полїтики Союза, яку тепер в спільних боротьбах проти Італїї знова виявлено побідою.
Обнова російської армії мало імовірна.
МОСКВА (Ткб.) На засїданю конференції полїтиків, яка тут радить, промовляли ґенерали Брусїлов і Рузський. Вони зобразили дезорґанїзацію армії та глибоке, що раз зростаюче огірченє, яке обхоплює жовнїрів і офіцирів. Поки істнують комітети і війскові комісарі в теперішнім видї, приверненє карности мало імовірне. Вкінци принято резолюцію, в якій сказано: Супроти того, що нїмецька фльота вдерла ся на Балтійські води і поважного загроженя Петрограду, публична опінїя Росії відсуває проч від себе всяку думку про зраду справи союзників і заключенє окремого мира.
За експанзію Польщі на схід.
Промова Білїнського в Палатї панів.
ВІДЕНЬ (Ткб) На засїданю Палати панів д-р Білїнський вказав на невідрадне фінансове положенє, яке від 100 лїт не було ще нїколи таке трудне. Білянс австро-угорського банку є тому гірший від білянсу нїмецького банку, бо протягом війни купувало ся безлїч товарів заграницею і не попирано достаточно краєвої продукції.
Бесїдник заявляєть ся за таким миром, який раз на все виключив би небезпеку, щоби монархії хто небудь грозив війною, або щоби днем і ночию рік річно аґітував в нутрі держави так, щоб повставали вороги в самім краю.
Також польський нарід бажає мира. Він понїс — говорить бесїдник — більші жертви майна і крови як котрий небудь инший нарід. Покликуючи ся на хоробрість польського лєґіону і польських полків в армії д-р Білїнський витає самостійну польську державу, в якій отсе реґенційна рада обняла найвисшу державну і домагаєть ся, щоби розвязано дві справи:
1) справу означеня східних границь Польщі відповідно до історичних традицій і природної потреби експанзії та
2) питанє будучої династії.
Поляки зі спокоєм і сильною надїєю дожидають розвязки обох тих справ. Не покладають надїї нї на мировий конґрес нї на держави коалїції, а вірять осередним державам, які виявили, що можуть довершити великих дїл. До того Поляки виходять з заложеня, що інтереси польського народу є на довший час злучені з інтересами обох осередних держав. Особливу віру покладають в особі молодого цїсаря, як голові славної династії, котрої історична думка від віків згоджуєть ся з польською стародавною ідеєю Ягайлонів: співжитя вільних народів.
Відкритє заговору в Парижи.
ПАРИЖ. Аґенція Аваса доносить: Дня 29. с. м. вечером переведено численні домашні ревізії в Парижи, які виявили заховані від початку війни склади оружя і преклямацій. Розведено слїдство з приводу заговору, якого цїлию було викликати внутрішні заворушеня.
Новий італїйській кабінет.
ЦІРІХ (Ткб). Після донесеня "Messagero" одержав Орляндо порученє утворити новий кабінет. Поки-що він задержить всїх членів кабінету Боселїя з виїмком самого Боселїя і мінїстра скарбу Каркано. Теку скарбу мавби одержати Нітті. 