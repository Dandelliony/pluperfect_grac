Гаразди рільників у Камінеччинї.

Наслїдком сліт в лїтах 1912/3 і безнадїйних відносин при реґуляциї Буга населенє камінецького повіту іде скорим кроком до цілковитої економічної руїни. Плеканє рогатого товару і безрог, головні жерела доходу тутешного бідного рільника, упало в двох послїдних лїтах на 30—40%. Від ряду лїт не переводять ся серед худоби і безрог всілякі пошести, котрі десяткують живий інвентар і доводять властителїв до що раз більшої нужди. Рік 1913. був страшнїйший від попередних, бо з браку доброї паші і з причини мотилиці упало в Добротворі і Гумнисках по 300 штук, в других по кільканацять і кількадесять штук, а дуже богато товару випродано за безцін; неодин господар полишив ся без худібки. Телят ніхто не приховав в тих двох лїтах.
Населенє обдовжує ся в застрашаючій проґресиї, нема буквально одного господаря, котрий в двох послїдних лїтах не задовжив ся би на кількасот корон, а що страшнїйше, то се, що люди ратують ся переважно у Жидів, бо наші кредитові інституциї дістали сьмішно дрібну квоту на ратункову акцию.
Надїя на лїпший сей рік завела, бо з многих громад доходять вісти, що жита вийшли дуже марні, та що треба їх було переорати. Із-за браку насїня на засїв не переорувано навіть таких озимин, де ледви верне ся висїяне зерно. Передновок дуже тяжкий, бо сотки тисяч корон помандрували сьвітами за насїнє на засїв, бульбу, артикули поживи, ґрис і т. ин., шкода лише, що на разї нема статистики, а то числа вийшли би просто застрашаючі. Для ілюстрациї скажу тільки, що невеликі громади Лани і Лапаївка спровадили окрім всїлякого рода насїнь самої бульби 16 ваґонів, а громада Камінка струмилова щось 24 ваґони.
Вже з cего видко, як тяжко живеть ся рільникам камінецького повіту, дарма, що краєвий ратунковий комітет сквалїфікував населенє камінецького повіту до катеґориї "найменше потерпівших" від стихійних нещасть. Особливо загроженою є екзистенцйя властителїв сїножатий здовж Буга від Руди сїлецької до Буська, котрі з причини сліт і браків при реґуляциї ріки понесли в двох послїдних лїтах страту приблизно на мілїон кор.
З немалим здивованєм і прикростю вичитали ми в ч. 110 Дїла в дописи під заг. "Ратункова акция" апель до філїй "Сільського Господаря" і репрезентантів повітового ратункового комітету, щоби стерегти населенє перед кривдами з боку п. старости Дільца при роздїлї запомог. Як голова філїї "Сільського Господаря" і член повітового ратункового комітету уважаю за вказане в імя правди сконстатувати, що заміти піднесені в наведеній дописи основані на невірній інформациї, а передовсім: 1) що ц. к. староста п. Дільц нічого не робив на свою руку, без попередної ухвали ратункового комітету і взагалї в цілій акциї чимало потрудив ся, бо мусїв переводити весь тягар манїпуляцийний; 2) що викази бідних, потребуючих запомоги зістали виготовлені урядами громадськими і потверджені парохами обох обрядів, почім піддані ще контроли жандармериї, бо показало ся, що декотрі уряди громадські втягнули до виказів такі родини, які мали по кілька і більше морґ в ґрунту, або гроші на позичках. Ті викази переглядав комітет ратунковий на двох засїданях, при чім узгляднювано найбіднїйших, перетяжених родиною, старців, калїк і взагалї такі родини, котрим грозив голод, або голодовий тиф, але не преферовано Поляків перед Українцями. Підписаний має заяви з господарських кружків в Рудї сїлецькій, Камінцї стр. і Ланах, що при роздїлї запомоги узгляднювано однаково одну і другу народність. В Язениці руській виказано на удїленє запомоги 15 родинам, в Язениці польській 14, з тих у першій викреслено 5 родин, в другій 3 родини без огляду на народність. 3) Що ц. к. староста п. Дільц не поносить вини, що замовлено виключно бульбу на ратункову акцию, бо се стало ся на загальне домаганє всїх начальників громад і за згодою та з порученя ратункового комітету. Вкінци якість бульби з першого транспорту (20 ваґонів) була першорядна і всї були нею вдоволені, а на решту бульби, котра має надійти сего тижня, чекають всї нетерпеливо. — О. Кароль Бардин, голова філїї "Сїльського Господаря" в Камінці струм. 