◦ ◦ ◦ ◦ ◦ ◦ ◦ ◦ ◦ ◦

Виміна митр. Шептицького? "L'Ukraine" дізнаєть ся, що віденське правительство знов поставило предложенє виміни митр. Шептицького на одного з визначних полонених Росіян.
Василь Лукич. В суботу д. 30. грудня відбуло ся в Товаристві "Просвіта" надзвичайне засїданє Головного Видїлу з приводу сорокових роковин лїтературної дїяльности п. нотаря Володимира Левицького (Василя Лукича), теперішного редактора видань "Просвіти", кооптованого члена Головного Видїлу і голови видавничої комісії. В р. 1876 р. Володимир Левицький спільно з Іваном Белеєм, Антоном Дольницьким і Іваном Франком зредаґував альманах з калєндарем на р. 1877 п. з. "Днїстрянка", виданий накладом Товариства "Академічний Кружок у Львові". Ювилята повитав довшою промовою заступник голови о. Т. Лежогубський і вручив йому згаданий альманах з підписами присутних членів на засїданє. Зміст промови о. Т. Лежогубського, що дає перегляд працї Ювилята подано у фейлєтонї "Дїла". Звісний зі своєї скромности Ювилят подякував за щирість і прихильність Головного Видїлу зазначивши, що не приписує собі нїяких заслуг, бо лиш по малим своїм силам старав ся положити і свою цеголку до будови народного храму. По сїм рішив Головний Видїл замовити сильветку Вп. Ювилята і з фотоґрафією помістити в калєндарі "Просвіти" на р. 1918. Щирі спомини з давних часів ґімназійних, академічних і з часів редакційних "Зорі" — виповнили другу, неофіціяльну часть свята, тихого та сердечного.
За автономію України. Льозанська "L'Ukraine" в ч. 18, з 25. грудня м. р. доносить "з поважного жерела": Гурт Українцїв, який числить поміж своїми членами проф. Грушевського і думського посла Александрова, працює тепер при співучасти проф. Мілюкова над предложенєм закона про автономію України. "Новое Время" впевняє, що українське питанє буде предметом парляментарних нарад на однім в близьких засїдань думи.
Відзначенє проф. Ф. Вовка. Відень 30. грудня 1916. Француське правительство відзначило — як доносить "Рєч" — відомого нашого ученого проф. Федора Вовка, голову антропольоґічного товариства в Петроградї, що переводив перед роком свої студії в Галичинї й Буковинї, орденом почесного лєґіону. Таке саме визначенє припало й управителеви етноґрафічного віддїлу музею ім. царя Олександра ІІІ. Н. Могилянському (братови письменника Михайла). Почесні відзначеня названих двох рос. Українцїв з боку француської республики тим знаменнїйші, що поза ними одержали їх в Росії ще тільки отсї учені Великороси: члени академії Конрадов і Павлов (великі хрести), член академії Лаппо Данилевський(звичайний офіцирський хрест), а проф. Ростовцев орден почесного лєґіону. Всїх названих учених повідомив про відзначенє письменно француський посол в Петроградї.
Руссофільський процес. ВІДЕНЬ. (Вл. тел.) Процес проти о. д-ра Богатирця і тов., в якім на лаві обжалованих засїдають також і галицькі русофіли, між ин. б. посол соймовий о. К. Сеник, д-р Савюк, д-р Черлюнчакевич jun., д-р Булик і ин. ведений перед дивізійним судом краєвої оборони вже доходить до кінця, так що присуду мож надїятись ще перед Різдвом.
Відзначенє. Придворний співак п. Модест Менцїньский з Кельн над Реном одержав за свої заслуги в области добродїйности австрійську срібну почесну медалю "Червоного Хреста" з увільненєм від такси.
Виграний льос. Підчас льосованя моделю воєнного мерзера в хосен воєнної кутнї і уряду воєнної опіки, яке відбулося в присутности надпоручників: Добушака і Мавтнера витягнула п. Дора Вайнер льос серії 013 ч. 071. Властитель льоса може виграну відобрати в етапній стаційній командї. Дохід з льотерії виносить 6600 К., з чого половину призначено для воєнної кухнї а половину урядови воєнної опіки. 