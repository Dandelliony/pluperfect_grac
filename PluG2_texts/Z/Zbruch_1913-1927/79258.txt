◦ ◦ ◦ ◦ ◦ ◦ ◦ ◦ ◦ ◦

За ратифікацію мира Австро-Угорщиною.
Український дипльоматичний заступник у Відни.
ЛЬВІВ, 26. цвітня 1918. Вчера переїхав через Львів у дорозї з Київа до Відня український дипльоматичний заступник в Австро-Угорщинїї п. Андрій Яковлів.
Від одного з товаришів подорожі п. Яковлева одержали ми про нього отсї відомости:
П. Андій Яковлів уродив ся 1872 р. в Чигиринї на Київщинї. В 1902 р. скінчив в унїверситетї в Дорпатї юридичний факультет з дипльомом кандидата прав. Від 1903 р. живе постійно в Київі. Вибувши приписані лїта як помічник присяжного адюката, став присяжним адвокатом і здобув собі серед київської адвокатури і взагалї серед населеня велику популярність як адвокат.
Поза адвокатурою займав ся громадянською, публїцистичною і науковою дїяльністю. Працював в українських часописях і журналах ("Громадська Думка", "Україна", "Лїтературно-Науковий Вістник" і ин.). Його працї по історії козаччини 16. в. високо цїнять ся спецїялїстами.
Яковлїв належить до українськоі партії соціялїстів-федералїстів. Як член сеї партії був вибраний в цвітни 1917 р. до Української Ради від міста Київа. В Центральній Радї заняв визначне становище в фракції соціялїстів-федералїстів і був вибраний у члени Малої Ради. В мартї с. р. обняв становище директора канцелярії Центральної Ради.
Тепер українське правительство назначило його дипльоматичним заступником у Відни, поручивши йому при тім особливу місію в справі ратифікації мира Австро-Угорщиною і виміни ратифікаційних грамот, яка — як відомо — має наступити в Відни.
Після того — говорив далї наш інформатор — як берестейський мировий договір ратифікували вже всї контраґенти (з одної сторони Нїмеччина, Болгарія й Туреччина, а другої Україна) крім Австро-Угорщини, ратифікація мира Австр.-Угорщиною і довершенє ратифікації в загалї чернз виміну ратифікаційних грамот являється для України пекучим питанєм міжнародн. характера.
Наші полїтичні круги починає захопляти велике невдоволенє з сього приводу. Ілюстрацією нехай послужать отсї виводи соц.-дем. "Робітничої Газети" з 17. с. м.:
"9 лютого с. р. підписано в Берестю мировий договір між Україною і почвірним союзом.
Мало не два з половиною місяцї минуло з тої пори. За сей час Нїмеччина, Болгарія і Туреччина з одного боку, і Україна з другого, ратифіували мировий договір, і договір сей для сих держав став законом.
Тим більше дивним стає, що одна тільки Австро-Угорщина, з поміж держав почвірного союза досї не ратифікувала мирового договору.
Се гальмуванє ратифікації з боку Австро-Угорщини не тільки являєть ся дивним, але й перечить самому мировому договору.
Річ в тому, що зараз в Київі йдуть повним ходом роботи державних комісій по орґанїзації товарообміну між Україною та центральними державами. Мало того, в результатї сеї роботи комісій виробляють ся і навіть підписуються окремі економічні договори, на основі того мирового договору в Берестю.
Отже, як бачимо, складають ся тимчасові торговельні договори, на основі того мирового договору, який ще й досї одною з держав, Австро-Угорщиною не ратифікований.
Навіть більше того, вже розпочав ся товарообмін між Україною та Австро-Угорщиною.
Все инше заведенє показує ясно нечувану ненормальність утвореного становища.
Ми не хочемо нїкого винувати і найменше нашу державну комісію на те, що ми відновили економічні зносини з тою державою, з котрою, се треба отверто признати, формально стан війни не усунено, бо кожда війна доти не вважаєть ся скінченою, поки мировий договір не ратифіковано.
Але не можемо не звернути особливої уваги на дивовижне недбальство нашого уряду взагалї і Мінїстерства Закордонних справ з окрема, і те саме тодї, коли як раз ратифікації мирового договору з Австро-Угорщиною була для нас з усякого погляду найважнїйшою.
Досить тільки згадати Холмщину, де й досї перебуває австрійська адмінїстрація, власне адмінїстрацїя польська, котра в останні часи більше, нїж коли будь ранїш, ретельно переводить польонїзацію холмської людности і краю...
Настав час перейти нашому Мінїстерству закорд. справ до акції, до більш рішучої полїтики в сїй справі.
Тому ми вимагаємо, щоб наш Уряд негайно вказав Австро-Угорщинї на потребу ратифікації мирового договору, без чого ми змушені будемо спинити вивіз всяких продуктів до сеї держави, бо по мировому договору вивіз наступає тільки після ратифікації.
Тепер утворили ся найбільш сприяючі умови для активности сего Мінїстерства в сїй справі. І коли тепер воно буде так само байдужним і недбалим як і ранїйше, то се означати-ме не що инше, як те, що теперішний мінїстер закордонних справ мусить піти в одставку".
Д-р Зайдлєр остає.
ЛЬВІВ, 26. цвітня 1918. Вчерашні донесеня віденських дневників звіщали про димісію д-ра Зайдлєра. Нинї дізнаємо ся з них, що д-р Зайдлєр вийшов з крізи цїлий і лишає ся дальше шефом кабінету.
Справу полагоджено на вчорашній конференції, яку відбули представники конституційної партії і партії центра. Палати панів з д-ром Зайдлєром. Президент мінїстрів заявив, що він стоїть теж на становищи своєї відповідальности за державні акти корони, не тільки за ті, що вимагають контрасиґнатури, але й за всї дїла корони, які мають полїтичний характер і мають звязок з правлїнєм.
Сею заявою були вдоволені відпоручники згаданих партій Палати панів. Після тої конференції притихла також опозиція нїмецьких послів — і д-р Зайдлєр лишив ся дальше шефом австрійського правительства.
Невдачна місія.
БУДАПЕШТ, 25. цвітня. (Ткб) Місію десиґнованого премієра Стеренїя, яка, як здавало ся, поробила поступи, як доносять вечірні дневники, можна вважати розбитою. Стеренї виступив був з проєктом, щоби парляментарне полагодженє предложеня про виборчу реформу відложити на осїнь. Партія Каролїя і соціялїсти згодили ся на се під умовою, що, колиб в осени виборча реформа не мала бути запевнена, буде дала обітниця розвязаня палати і розписаня нових виборів. Між тим також в лонї правительственної партії показали ся напрями, які не вважають відповідним відкладати полагодженя реформи. Супроти сего кілька осіб, які мали ввійти в склад кабінету, не приняло оферованих їм тек. Також ґр. Тіса заявив, що його партія не може згодити ся на відложенє, а жадає безпроволочних переговорів, щоби довести до компромісу. Серед таких відносин Стеренї правдоподібно зложить місію утвореня кабінету. Положенє доповняє промова п. президента мін. д-ра Векерлє в парляментї, який промовляв за порозумінєм. Ся промова висунула знова на перший плян думку компромісу з партією працї так, що на сїй основі можнаб утворити новий кабінет. 