◦ ◦ ◦ ◦ ◦ ◦ ◦ ◦ ◦ ◦

Поворот цивільних полонених з Росії. Краківський "Ilustrowany Kuryer Codzienny" доносить, що Росія згодила ся виступити до Австрії Українцїв о. кан. Цегельського з Камінки Струмілової і радника львівського маґістрату Баньковського, а також львівського посла Ернеста Брайтера з жінкою.
Приїзд намісника до Львова. Намісник ґен. Карло бар. Гуйн приїздить в четвер, 22. с. м., до Львова. В пятницю, 23. с. м. буде намісник від 10 год. рано в будинку намісництва удїляти послухань представникам властий, урядів, інституцій і приватним особам. В справі послухань треба звертати ся ві второк, середу і четвер до повітового комісаря п. Северина Креховецкого в будинку намісництва.
Лїтний час в Австрії на основі розпорядку, який появив ся в "Вістнику державних законів" з 18 с. м., буде обовязувати сього року від 16. цвітня до 17. вересня.
Уряд для справ дневникарства. В мінїстерстві торговлї утворено уряд, який має заосмотрювати дневники в усї потрібні предмети й рішати в усїх адмінїстраційних справах дневникарства.
Кавові карти. Подаєть ся до загальної відомости, що аж до половини цвітня с. р. не буде видавати ся карт та що аж до того часу буде можна реалїзувати теперішні ще не зреалїзовані кавові карти. Дальші виясненя надійдуть в найблизших днях.
Пакунки для Галичини. Аж до дальшого зарядженя будуть приймати ся до Галичини тільки пакунки конче потрібні і пальні, пакунки з дріжджами, насїнєм, рільничими знарядами або їх складовими частями і грошеві посилки.
Про святкованє 75 роковин уродин п. Юліяна Романчука одержали ми таку (спізнену) допись з Відня: В дни уродин віцепрезидента Романчука (24. лютого) явив ся у него заступник голови укр. парл. репрезентації поc. Петрушевич з усїми присутними в Відни членами сеї репрезентації та зложив її іменем щирі желаня, щоби достойний Ювилят стояв ще довго на чолї українського заступництва та світив нам дальше приміром, як належить працювати для його добра. Віцепрезидент Ромамчук подякував за желаня з видимим зворушенєм та зазначив, що як давнїйше так і тепер приняв провід лиш з почутя національного обовязку, не хотячи в такій тяжкій порі опиратись виразно обявленій воли народа. Відтак явили ся у ювилята депутації і відпоручники тих українських товариств і орґанізацій, що мають осїдок в Відни. 