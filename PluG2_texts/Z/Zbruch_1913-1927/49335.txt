Принятє д-ра Костя Левицького. — Краєва централя для економічної відбудови.

Принятє президента Загальної Української Ради д-ра Костя Левицького.
Львів, 22. марта 1916.
Про принятє президента Загальної Української Ради д-ра Костя Левицького, голови українського парляментарного клюбу Галичини, і віцепрезидента Загальної Української Ради Миколи Василька, голови Союза українських парляментарних і соймових послів Буковини, начальним вождом ц. і к. армії, Його ц. і к. Високістю пільним маршалком архикн. Фрідріхом, доносять з воєнної пресової кватири:
Його ц. і к. Високість пільний маршалок архикн. Фрідріх приняв 19. с. м. в осїдку начальної команди армії послів до Державної Ради д-ра Костя Левицького і Миколу Василька, які висловили подяку Загальної Української Ради за опіку, розведену ц. і к. адмінїстрацією в областях російської України, занятих австро-угорськими війсками. Президент Ради Левицький зазначив, що з сього приводу російські Українцї мусять набрати переконаня, що визволенє й будучність Українцїв є тільки в Австрії і при Австрії і при славній династії.
Начальний командант армії, який як найласкавійше приняв депутацію, вказав у своїй відповіди на сумний стан, в якім уступаюча російська армія оставила українські области. Поборенє сих трудностий, справедливість для нещасного населеня, удїленє йому на всїх полях по змозї добродїйств адмінїстраційної опіки, се провідні основи виданих там заряджень.
Його ц. і к. Високість до сих уваг, що відносять ся до Українцїв на окупаційнім теренї в Росії, додав ще слова признаня для хоробрости і доброго держаня українських жовнїрів з Галичини й Буковини, як також для славних дїл Українських Сїчових Стрільцїв і добровольцїв-Гуцулів.
Президента Левицького і віцепрезидента Василька прошено до Архикнязя на снїданє. Краєва централя для економічної відбудови Галичини.
Урядово оголошують:
Правительство покликало до житя особливу орґанїзацію для відбудови Галичини, яка має мати одностайну управу й переводити всї аґенди, звязані з відбудовою Галичини. Всї вони будуть злучені в спеціяльнім віддїлї галицького намісництва під назвою: "Ц. к. Намісництво, краєва централя для економічної відбудови Галичини". Дїлить ся вона, після трох найважнїйших галузий акції відбудови, для відбудови знищених міст, громад і місцевостий, комунїкації, водопроводів і т. д., для відновленя рільництва й лїсництва та відбудови великого й дрібного промислу і торговлї в краю, на будівельний віддїл, на віддїл для рільничого й лїсового господарства і на віддїл дрібного й великого промислу і торговлї.
Побіч переведеня загальних і орґанїзаційних заряджень, які управильняють акцію, краєва централя має також обовязок начальної управи і контролї над усїми подрібними поодинокими зарядженями, розумієть ся не нарушуючи компетенції державних і автономічних властий, управильненої законними приписами.
Також в повітах утворено урядженя для переведеня економічної відбудови Галичини. Для полагодженя справ, що відносять ся до відбудови знищених міст, громад і місцевостий, комунїкацій, водопроводів і т. д., будуть утворені окремі будівельні експозитури, котрих округи будуть обіймати після потреби один або кілька полїтичних повітів. Аґенди відновленя рільничого й лїсового господарства та відбудова малого й великого промислу й торговлї в повітах належать до начальних повітових полїтичних властей, яким додасть ся в тій цїли як помічні орґани спеціяльних фаховцїв рільничих, лїсових, промислових і т. д. Веденє сих ріжних уряджень і орґанів буде управильнене спеціяльними інструкціями, які мають також уможливити, щоби переведенє всїх справ, що відносять ся до акції відбудови, поступало як найскорше і в спосіб, який найбільше відповідав би цїли.
Так само важним, як сї орґанїзаційні постанови, є добір здатних осіб, відповідаючих під кождим оглядом своїй задачі.
Потрібний персонал має бути вибраний в першій лїнії з етату полїтичних властий, потім з иших державних галицьких властий. Передвиджуєть ся одначе також можливість доповненя відповідно квалїфікованими, передовсїм технїчними функціонарями автономічної адмінїстрації Галичини, а в повітах крім того фахово квалїфікованими приватними особами, які мають бути звязані службовим контрактом. Передовсїм уживанє краєвих урядників відповідає намірови навязати зносини з автономічною адмінїстрацією краю.
Як дорадна інституція додасть ся краєвій централї прибічну раду зложену з 24 членів. Шістьох із сих членів висилає краєвий видїл, а 18 має іменувати намісник при узгадненю дотичних фахових кругів, інтересентів і національних відносин краю. Також і ся прибічна рада, подібно як краєва централя, дїлить ся на три секції: одна дорадна в справах, що відносять ся до відбудови знищених міст ітд., друга для відбудови рільничого й лїсового господарства, третя для справ відбудови малого й великого промислу та торговлї. Намісник має після потреби покликувати в відповіднім часї прибічну раду. З неї можна ще визначити сталих дорадників і придїлити їх поодиноким віддїлам краєвої централї, а саме в числї найбільше по двох для кождого віддїлу. Орґанїзаційний статут передвиджує в кінцї також можливість власних прибічних рад для повітів. Колиб мала виринути потреба сього при переведеню акції.   