◦ ◦ ◦ ◦ ◦ ◦ ◦ ◦ ◦ ◦

Українська конституанта.
СТОКГОЛЬМ, 24. липня 1911. Українська Центральна Рада настановила скликати українські установчі збори перед загально-російською конституантою.
Послїдні вісти про воєнне положенє.
БЕРЛЇН, 25 липня вечер (Б. Вольфа). У Фляндрії огнева боротьба досягла вершка. Наш сильний і скорий напір у східній Галичинї присилував Росіян до відвороту також на південь від Татарського провалу в Карпатах.
Звідомленє ц. і к. ґенерального штабу з 25. липня.
Війна на сходї. В східній Галичинї операції союзних війск увінчали ся новим поводженєм. Австро-угорські заняли Станиславів і Надвірну, нїмецькі сили Тернопіль. Напираючи на неприятеля, корпуси союзників натрафили кількакратно на опір Росіян, що на ново зростав. Північне крило армії ґен. полк. Кевеша на Татарськім провалї в завзятих боях виперло Росіян з їх гірських становищ. Через Надвірнянську Бистрицю удало ся австро-угорським і нїмецьким дивізіям переправити ся аж по значнїйших борбах. Також в области долини Золотої Липи Росіяни станули знов до бою. На полудне від Тернополя ворог надармо кидав густі маси у бій проти нїмецьких полків. В лїсистих Карпатах між Татарським провалом і Cушітою боєва дїяльність неприятеля ослабла. На північ від долини Путни поновив неприятель свій наступ. По стисло ограниченім початковім успіху здержано його штурмові кольони.
Війна з Італїєю. Значнїйша дїяльність артилєрії над Сочою тревала також вчера.
Війна на Балканї. Не було нїчого.
Звідомленє головної нїмецької кватири з 25 липня.
Ґрупа війск ґенерала полковника Айхгорна: Під вражінєм невдачі і жертв Росіяни на ново вже не наступали.
Ґрупа війск ґенерала полковника Бем Ермолїя. Наш похід іде нестримно дальше. Під оком цїсаря випробовані дивізії, виходячи з низин Серету між Тернополем і Теребовлею, відперли сильні російські наступи і здобули приступом горби східного берегу. Там знов відперто глибоко уформовані російські наступи. Тернопіль занятий. Наближаємо ся до Бучача. Станиславів і Надвірна є в наших руках. Заднї сторожі ворожі скрізь відперто.
Фронт архикн. Йосифа: Війска північного крила ідуть рівнобіжно з поступаючими вперед силами на піднїжу Карпат. На південь від Татарського привалу ворог ще держить ся на становищах. У південній части Карпат вдер ся в наші лїнії ворог в долинї Сушіти. Його наступи, швидко підкріплювані свіжими війсками, здержано на попереднім становищи, положенім зараз за першим.
Фронт македонський: Над дол. Серетом значна боротьба огнева. Більших наступів доси не було. 