Моральність села паде! 

З села пишуть нам: Коли приглянемо ся житю нашого села і сїльских звичаїв, які за останних лїт дуже поширили ся у нас, то на душі робить ся дуже а дуже сумно. Не так давно, років 15— 20 тому, наше село було справдї "тихе, спокійне, добрих обичаїв", та про теперішне село не можна cего сказати. Тепер по наших селах в одно лише чути про розбої, обманьства, розпусту і лайку. Усе те зробила міска фабрична "едукация" нашої молодежи, яка виїздить до міст, до Прус, до Америки. Робить своє також війско, яке приносить на села "новини", від яких таки направду починають гнити люди душею і тїлом.
Великі міста мають богато доброго, мають культуру і науку, але темні, пусті голови шукають пустого і темного, що й находять по корчмах, публичних домах і т. п. Занурюють ся, побувавши у містї по уха в міскім болотї, у городскім брудї і сей бруд приносять на села. Коби наші "едуковані" по міскому "паничі" приносили лише польско-нїмецко- американьско-нїяку пісню і мову, то ще нїчого, з тим ще би можна було помирити ся. Алеж бо они приносять лиш, те що найгіршого і в польскій і в нїмецкій і американьскій культурі, від чого порядний чоловік руками й ногами боронить ся.
Упадок моральности і культури по наших селах йде скорим кроком вперед завдяки тому, що наш нарід відрізаний немов би від сьвітлїйших людий а стоїть в безнастанній звязи з "паденєм суспільности", що радикалїзм посїяв недовірє до моральности, до етики, до релїґії. Звідси росте неморальність і нужда і ті всї гіркі цьвіти, що починають троїти наші села.
Коли хочемо запобічи цїлковитому упадкови нашого села, то до сеї роботи повинна взяти ся і Церква і школа і читальня і збори, кооперативні спілки, кружки "Сїльского Господаря", полїтичні і автономічні власти, зверхности громадскі і всї люди доброї волї. А також наші земляки за морем не повинні жерти ся між собою, але сотворити сильну основу до борби із гнилими впливами американїзму, бо коли всї наші селяни поамериканїзують ся, то пропадемо. — о. Г. В. 