◦ ◦ ◦ ◦ ◦ ◦ ◦ ◦ ◦ ◦

Висланець української соціально-демократичної партії Австрії на міжнародну соціялїстичну конференцію в Стокгольмі п. Володимир Темницький звернув ся до Ради робітничих і салдатських депутатів у Стокгольмі з письмом, в якім читаємо між ин.: "Український пролєтаріят в Австрії відносив ся все з найбільшою симпатією до російського пролєтаріяту та з правдивим подивом слїдив за боротьбою російського робітництва проти темного царизму та його і прислужників. Нетільки симпатією і подивом для Вас і Вашої героїчної роботи були все наповнені наші серця і наша думка, але й наші руки помагали Вам у святій Вашій працї, як і де тільки була спромога. Від десятків лїт стояло українське робітництво та його орґанїзації в Галичинї та на Буковинї у близьких товариських зносинах з тими революційними дїячами Росії, котрих царська самоволя та люта жорстокість царських прислужників виперли поза межи Росії. На нашій землї находили вони все сердечний захист. У кругах наших партійних товаришів являли ся все цїлї гурти людий, що уважаючи справу російської революції своєю справою, нетільки не жалїли труду для сього великого дїла, але не лякали ся і жертв. У нашім Львові, в наших Чернївцях творили ся при нашій живій участи та співробітництві осередки революційної пропаґанди в Росії. Між нами свого часу жили, рука об руку з нами працювали, спільним напруженєм ума обдумували пляни роботи ті Ваші товариші, що мов огненні стовпи визначували революції шлях до побіди! Ясно живуть ще в нашій памяти і, як святі, зберігають ся в наших серцях постати Ваших Карловичів, Каляєвих і цїлої плєяди инших! Вашу справу ми уважали своєю і трудили ся для неї по нашим силам так, як для своєї. Ми найглибше переконані, що з Вашою побідою зникла раз на все Росія національного гнету, обмежень, переслїдувань і насильства; віримо найсильнїйше, що Ви, товариші, сотворите нову Росію — союз свобідних, рівноправних, незалежних народів! А в тім союзі наша Україна займе таке місце, яке колись визначив її був незабутний Богдан Хмельницький і яке належить їй слушно та справедливо, не тільки на основі історичних актів, але на основі її сили, значіня, людського і рїчевого богацтва, та на основі однодушних і одностійних жадань і змагань цїлого українського народу, де і серед яких обставин він не жив би!"
Утеча директора Кранца. Один з головних обжалованих в процесї про неправильности в загальнім Банку депозитовім, дир. Кранц, був випущений судом на волю за кавцією мілїона корон. Як доносять віденські дневники, дир. Кранц, не дбаючи за кавцію, на днях утїк за границю. В звязку з утечою Кранца має стояти сподіване уступленє віденського президента полїції. 