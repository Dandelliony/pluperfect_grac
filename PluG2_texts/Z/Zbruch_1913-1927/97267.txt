◦ ◦ ◦ ◦

Російсько-українсько-румунські переговори. З Москви доносять: Совітський уряд звернеться з окремою нотою до румунського уряду, в якій зажадає аби він розпочав мирові переговори без співучасти Польщі. Совітський уряд не хоче розпочинати спільних мирових переговорів з усіми державами, тільки хоче переговорювати з кождою державою окремо. В переговорах з Румунією візьме також участь Раковський, як представник радянської України.   Льойд Джордж перечить. З Ліону доносять: Льойд Джордж заявив в присутности американських денникарів, що мировий договір мусить бути на всякий випадок виконаний і заперечив рішучо, наче би він колинебудь публично чи приватно пропонував ревізію договору.   Справа мирових договорів в палаті Льордів. К. Б. доносить з Льондону: Палата Льордів відбула ровправу над предложенням в справі мирових договорів з Австрією і Болгарією. Льорд Бріс критикував договір з Болгарією і заявив, що створення з південної Македонії малої автономної держави не противиться компензатам, признаним Сербії. Льорд Букмастер звернув увагу на те, що 240 тисяч австрійських Німців має перейти під італійське пановання і домагався аби цьому зарадити.   Поголоска про російсько-японську війну. "Italia" доносить, що відомість про виповідження Росії війни Японією, японське посольство ані не здементувало ані не потвердило.   Ратифікація мирового договору. К. Б. доносить з Льондону, що Вища Палата приймала в другім і третім читанню предложення в справі ратифікації мирового договору з Австрією і Болгарією.   Вирок в процесі Кайо. З Парижа доносять, що найвищий трибунал увільнив більшістю голосів Кайя від закиду державної зради і порозуміння з неприятелем, а засудив його на основі §78 к. з. за удержування зносин з підданими ворожих держав з узглядненням лагодячих обставин на 3 роки вязниці, 5 літ поліційного догляду і на зворот коштів процесу в квоті 52.000 франків. Час перебутий у слідчій вязниці вчислено до кари так, що Кайо останеться ще в тюрмі через два місяці.   Границі европейської Туреччини. "Vossiche Ztg." доносить, що на останній конференції визначено границі европейської Туреччини, які будуть сягати до лінії Чатальджі. Обі части Тракії признано Греції, яка буде сягати аж по Чорне море і обійматиме Адріянопіль. Болгарія одержить господарські права при устю Маріци. По донесенням "Еclaire-а" гранична лінія Туреччини в Европі має йти від Чатальджі і півострова Галліполі; сам півостров припаде Греції, яка вишле свойого представника до комісії для морських проливів. Антантські комісарі в Константинополі повідомили урядово турецький уряд про рішення Найвищої Ради і попросили, аби поробити відповідні кроки, щоби мирова делєґація Туреччини могла дня 10. мая відобрати умови мира.   Турецький нарід не прийме мирового договору. З Ліону доносять: Галіб Кемаль, давний представник Туреччини в Атенах, котрий перебував тепер в Сан Ремо заявив кореспондентови "N. У. Herald-a", що турецький нарід не прийме мирового договору і є готов розпочати нову війну в обороні границь Туреччини. Найбільшим неприятелем Туреччини є Венізельос, котрий в противенстві до бувшого короля Константина є найзавзятійшим противником зближення обох держав.   Білий терор на Мадярщині. З Будапешту доносять, шо білий террор обхопив цілу Мадярщину. Уряд Гортія в боротьбі в комуністами усуває їх в таємничий спосіб. Сотки людей підозрілих о комунізм пірвано і виправлено на той світ.   Представники совітської Росії в Сан Ремо. "Daily News" довідується, що в Сан Ремо находяться представники совітської Росії, котрі розпочали вже конференцію з премєрами союзних держав.   В обороні жовнярів армії Денікіна. Радіо в Польдгу. Льорд Курзон остеріг совітський уряд, що о скільки жовнярі побитої армії Денікіна не будуть по людськи трактовані, — не може бути бесіди про навязання торговельних зносин з Росією.   Японія має вільну руку на Сибіри. З Вашінґтону доносять: По донесенням з Токіо Зєдинені Держави мали полишити Японії вільну руку на Сибіри.   Населення Чехо-Словаччини. На основі урядового спису, оголошеного чеським статистичним урядом Чехо-Словаччину замешкує 6 міліонів Чехів і 7 міліонів мешканців иншої народности, в тім над міліон Мадярів.   Знаменна заява Льойда Джорджа. По донесенням "Берл. Таґеблятту" з Базилєї, на запит що сталося би, коли одна з держав антанти на власну руку хотіла би зневолити Німеччину до сповнення мирового договору, заявив Льойд Джордж, що цього рода самовільний крок потягнув би за собою безумовний розпад коаліції, а така держава не могла би надіятися від союзників допомоги на випадок, коли Німеччина одної днини відзискала би свою давну могучість.   Громадська думка 