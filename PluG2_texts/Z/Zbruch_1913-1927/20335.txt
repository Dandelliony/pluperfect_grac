 ◦ ◦ ◦ ◦ ◦ ◦ ◦ ◦ ◦ ◦ 

З нагоди ювілею Шевченка зложив на руки проф. Бехтєрева Н. А. Шахов з Петербурга 5 тисяч рублїв на одноразові підмоги для Українців-студентів психо-неврольоґічного інститута.
Рада товариства українських правників пригадує українським правникам всїх заводів, що надзвичайні загальні збори товариства для вшанованя памяти 100-лїтних уродин Тараса Шевченка відбудуть ся в середу 25 сего місяця о годинї 10 перед полуднем в салях "Руської Бесїди" у Львові при ул. Костюшка. На зборах прочитають реферати Вп. п. проф. д-р Петро Стебельський про лавничий суд, проф. д-р Станислав Днїстрянський про право народа, меценас д-р Андрій Чайковський про правду руську, меценас д-р Володимир Старосольський про суспільність. Кромі того будуть обговорені справи орґанїзациї правників.
Арештованє православного "батюшки". Прикарпатская Русь доносить з Грималова, що арештовано там православного сьвященика Григорія Савечка. Він має відсидїти 10-тижневий арешт за виконуванє церковної служби для православних.
Ґоркому грозить Сибір. Ґоркого, котрий недавно вернув з Італїї до Росиї, обжаловано в Петербурзі за його твір "Мати", в котрім власті доглянули небезпеку для цілости росийської держави. В разї засуду Ґоркий був би засланий в Сибір.
Гуцульський вечір. В недїлю — 29 марта в Харкові, в помешканю громадської біблїотеки відбуде ся гуцульський вечір. На сїм вечері Г. Хоткевич прочитає реферат: "Гуцули та Гуцульщина", а потім будуть виконані гуцульські національні піснї, танці, прочитані гуцульські казки то що. 