◦ ◦ ◦ ◦ ◦ ◦ ◦ ◦ ◦ ◦

Здоровлє цїсаря. ВІДЕНЬ (Ткб). "Korr. Wilhelm" доносить: Довідуємо ся, що цїсар від кількох днїв запав на легку катаральну афектацію. Подїл деяких занять не дізнав зміни. Цїсар приймає звичайні звідомленя.
ВІДЕНЬ (Ткб). Легкі катаральні обяви в Його Цїс. Величности уступають так вдоволяючо, що на думку лїкарів недиспозицію треба вважати усуненою. Цїсар приняв в недїлю на авдієнції першого гофмайстра кн. Монтенуозо, ґен. адют. Паара і Больфраса, а також президента мінїстрів Кербера.
Наступник престола ґенерал-полковником. Як відомо з вчерашних комунїкатів обох війскових управ, архикн. Карло Франц Йосиф іменований ґенерал-полковником.
Радикали остають в Загальній Українській Радї. Як нас інформують з автентичного жерела, ширені поголоски, нїби-то радикали виступили з З. У. Р., є неправдиві. Радикали остають на далї в З. У. Р.
Пос. д-р Евген Левицький, вибраний на конститууючих зборах Української парляментарної Репрезентації до парляментарної комісії, заявляє в "N. Fr. Presse", що не приняв вибору, бо з приватних причин не може посвячувати публичній дїяльности стільки часу, скільки вимагало би становище, на яке його вибрано.
Д-р Ярослав Окуневський, ґенеральний штабовий лїкар маринарки в Полї, відзначений офіцирським хрестом ордену Франца Йосифа з воєнною декорацією і нїмецьким зелїзним хрестом II кляси.
Проф. Михайло Грушевський — як доносить ВСВУ, — живе тепер у Москві. Дозвіл переїхати туди з Казанї, щоб могти зайняти ся своїм науковими працями, виробила проф. Грушевському академічна ґрупа Державної Ради (висланники наукових інституцій і унїверситетів). 