◦ ◦ ◦ ◦ ◦ ◦ ◦ ◦ ◦ ◦

З "Днїстра". Дня 15. н. ст. вересня 1917 минуло 25 лїт від хвилї, коли Товариство взаїмних обезпечень "Днїстер" розпочало свою дїяльність. З сего приводу відбула ся в церкві Успеня Пр. Богородицї у Львові в суботу рано тиха Служба Божа. Урочистий обхід 25-лїтя істнованя Товариства відложено на день Загальних зборів Товариства в маю 1918, коли то буде предложений звіт з дїяльности Товариства за 25-ий рік адмінїстрації.
Нетакт. "Комітет для привитаня Ексц. ґр. Андрея Шептицького" зазначує, що на двірци підчас привитаня мали промовляти тільки о. мітрат Білецький, віцепрезидент міста, радник двора Фідлєр, д-р Ст. Федак і д-р Кость Левицький. Колиж промовляв д-р Вассер, то вчинив се на власну руку і проти виразного застереженя зі сторони Комітету, чим спричинив Комітетови чимало прикростий.
Нинї появив ся манїфест і патент обох монархів осередних держав в справі орґанїзації Польського Королївства. Cї акти подаємо на иншім місци. Акти обох монархів нїчого не говорять про границї твореної польської держави, отже під сим оглядом остаєть ся при фактичнім станї, утворенім доси. Українське становище супроти сього фактичного стану пригадала міродатним чинникам і полїтичному світови осередних держав Українська Парляментарна Репрезентація, яка на засїданю 12. с.м. ухвалила: "З огляду на заповіджену Австро-Угорщиною й Нїмеччиною деклярацію про незалежність Польщі, утворенє польського правительства і знесенє дуалїзму обсаджених областей Українська Парляментарна Репрезентація закладає торжественний протест проти того, щоб українські части занятих земель, а саме округи Холм, Грубешів, Томашів, далі Полїсє, Підляше і Волинь були піддані під власть будучого польського правительства". На сїм стоїть весь український нарід без ріжницї кордонів.
Пільги для старих жовнїрів. ВІДЕНЬ. (Ткб.) Мінїстерство війни зарядило, щоби жовнїри пописових лїт 1867 і 1868 без ріжницї степеня здатности були уживані від тепер тільки в глубинї краю.
Іменованє. Професора д-ра Панька Клима іменовано краєвим інспектором для шкіл виселенцїв в Моравії і придїлено до служби в ц. к. моравськім намісництві.
Відзначенє. П. Теодозія Демчишінівна, учителька музики, одержала за працю у віденських шпиталях срібну медалю Червоного Хреста II. кляси з увільненєм від такси. 