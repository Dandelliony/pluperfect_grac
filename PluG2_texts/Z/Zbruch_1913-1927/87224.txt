◦ ◦ ◦ ◦

В. Винниченко у Станиславові. Передвчера приїхав до нашого міста бувший голова Директорії, В. Винниченко. УПБ.   "Недоступні черенки". Виділ священичого Tов. св. Павла у Львові дня 20. січня вислав до ґен. Розвадовського відповідь на його відкрите письмо до митрополита Шептицького. На те дістав виділ дня 13. лютого таку відповідь: Do Wydziału Towarzystwa księży im. św. Pawła we Lwowie. Lwów, dnia 7. lutego 1919; Załączone tu pismo z dnia 20. i. br., zwracam z uprzejmem zawiadomieniem, że Naczelny Dowódca Wojsk Polskich operujących w Galicyi wschodniej, wystosowane do niego w języku ruskim pismo osobiście zbadać i załatwiać może tylko wówczas, jeżeli pisma zredagowane są w dostępnych dla niego czcionkach t. j. łacińskich". Підписано: w. z. Hoszowski (Вперед).   Війна за визволення Західньої України. (УПБ) Офіціяльне звідомлення з Галицького фронту з дня 21. лютого 1919. На північ від Львова: Бій за Белз і Раву Руську продовжується з великим напруженням. Коло Львова: Вперті розвідки та жвава стрілянина всіх родів збруї. На захід від Городка продовжуються бої в ціли припинення зелізничого руху і знищення зелізної дороги. За останні два дни ані оден поїзд до Львова не був допущений, не зважаючи на вперті часті проби ворожих панцирок поправити перешкоди на зелізничім шляху. В районі Хирова ворог гуртується. Начальник штабу галицької армії.   Завзяті бої на галицькому фронті. Переполох у Львові.   УПБ. Постій, 21. лютого. Пресова кватира з Начальної Команди Галицької Армії доносить: Бої, які розпочалися ще 17. лютого на ріжних боєвих лініях, продовжуються та набирають сили, що до завзятости. Біля Львова на схід і північ, зглядний спокій. На південь польська артілєрія острі лювала Оброшин, не нанісши селови ніякої шкоди. На захід від Львова продовж лінії Городок-Перемишль йдуть дальше завзяті бої. Тяжкі боротьби приходилось зводити між иншими ґрупі отамана Долуда. Всі протинаступи, зусилля ворога відзискати утрачені місцевости в ціли охорони і обезпеки залізничого шляху Львів-Перемишль були кроваво відбиті. Ворог поніс тяжкі страти. Важка задача наших військ удержати в перерві рух по залізничім шляху Львів-Перемишль і повелася. Від трьох днів всякий рух залізничний, а навіть телєфонічний між Львовом і Перемишлем зовсім перерваний, головно у відтинку Заріча. Паніка та переполох, який оволодів мешканцями Львова ще 17. лютого, що дня змагається. З львівського головного двірця виїхало вчора чотири поїзди безпосередно один по другім в сторону Городка. Їх задержано в Мшані. Великими успіхами може повеличатись ґрупа, що оперує на лінії Рава Руська-Немирів. Вчора вечером наші хоробрі війська заняли остаточно залізничий дворець Рава Руська та західну частину самого міста; по вулицях йде бій. Наші йдуть з бравурою. Поляки понесли тяжкі страти головно в убитих. Залізничий шлях Рава Руська-Любачів і в сторону Жовкви перерваний нашими військами. Завзяті боротьби на сій лінії йдуть дальше. Боротьба о посідання Белза йде вже шестий день; наш обложничий перстень звужається чим раз більше. Всі спроби ворога видістатися з того перстеня наші кріваво з діймаючими стратами для ворога відперли. Вчора 20-го лютого вчасним ранком постановили Поляки дати відсіч Белзови, кинувши зі сторони Угнова сильні резерви в піхоті, кінниці враз з панцирним поїздом. Сей наступ Поляків біля місцевости Стаї наші видержали і розбили ворога протинаступом; в наших руках полишив ворог богато полонених. По заняттю залізничого двірця Белз ще передвчора синього дня та по розбиттю відсічи вчора наші по полудни з боєм вдерлися до перших хат Белза. Вчора йшли бої рівнож в ґрупі: Яворів. Наступ Поляків на Глушовичі та Краковець відперто.   Република 