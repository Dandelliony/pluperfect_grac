Проф. М. Туган-Барановський про українську справу.

(Ф. К.) В ранїшнім виданю "Биржев-их Bѣдомостей" з 22. н. ст. червня пише відомий економіст проф. М. Туган-Барановський у другім нарисї "Вражінь з місць" п. з. "Українство" між иншим ось що:
"Дійсно, українське національне почуванє в масї народу до революції було дуже слабе. Я особисто думаю, що українська національність могла зовсїм згаснути й затерти ся в російській національности, якби не було одної випадкової зовнїшної обставини — сусїдства російської України з Галичиною, з її власною українською культурою, котра розвивала ся поза асимілюючим впливом Росії.
Галицька українська культура відограла дуже визначну ролю в українськім відродженю. Галичина виробила лїтературні форми української мови, в Галичинї українські дїячі, письменники й учені находили тверду опору й приложенє своїх сил поза умертвляючим впливом російського деспотизму.
Завдяки сьому й українська культура в Росії одержала за межами Росії свій центр і точку опори.
А що матеріялу для українського відродженя в російській Українї було в достаточній скількости, українська мова всеж не щезла і в народї жила любов до своєї "рідної мови", а до російської держави не було зовсїм нїякого привязаня, і не дивно, що свобода привела до бистрого злету українства.
До революції Українцїв патріотів було дуже небогато, але всеж вони були. Майже в кождім селї були один два або більше місцевих інтелїґентів, або селян, що з любовю читали українські книжки, збирали українські біблїотеки, передплачували українські періодичні виданя. Решта населеня всїм тим мало цїкавила ся, але любила свою рідну мову. Одержуючи освіту в російській школї, рядовий Українець не відчував дїйсної потреби української лїтератури й прилучав ся до російської культури, не присвоюючи одначе навіть у найменшім ступнї російського державного патріотизму.
Російська державність не вміла викликати в Українця любови до себе й ось чому українство, що до революції було ледви тлїючим огником, відразу розгоріло ся ярким полумінєм.
Тепер положенє таке, що судячи по моїм спостереженям в полтавськім селї в широких народних масах можуть мати успіх тільки Українцї полїтичних партій. По всякій правдоподібности домаганя української автономії видвигне величезна більшість депутатів Українцїв. А що се домаганє підтримають й инші національні партії, котрі виступлять з такимиж домаганями за себе, а також і соціялїсти, нема чого сумнївати ся, що автономія України перейде на Установчих Зборах.
Україна з її 35-мілїоновим населенєм, знаменитим чорноземним ґрунтом, мінеральними богатствами і прекрасними морськими портами може очевидно дійти до блискучого економічного розвитку. А що торкаєть ся самостійности української культури, ся культура зачне бистро розвивати ся при нових умовах і по кількох десятках лїт українська нація, саме право на істнованє якої ще до недавна видавало ся таким дуже сумнївним, займе почесне місце серед передових націй усього світа. 