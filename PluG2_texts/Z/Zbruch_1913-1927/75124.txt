◦ ◦ ◦ ◦ ◦ ◦ ◦ ◦ ◦ ◦

Україна проти Петрограду.
ЛЬВІВ, 2 січня 1918. Нових і вартих довіря звісток про дальший хід конфлїкту між Київом і Петроградом в сїй хвилї, коли се пишемо ще не маємо. Маємо тільки імовірну, хоча й непровірену, звістку анґлїйського "Daily Тelegraph-у" про ворожі відносини між українськими і російськими делєґатами на мировій конференції в Берестю Литовськім. Кілька певних, та не найсвіжійших, вісток подаємо низше в дописи з над кордону. А поза сим можемо хиба занотувати великий зріст уваги до української справи, який виявляєть ся як у пресї антанту, так у пресї осередного союза і невтральній. З двох останнїх можемо нинї занотувати довші статї "Frankf. Ztg." і "Züricher Ztg.", котрі обі стверджують несподївану для них силу київського українського правительства. Передана нами низше вістка Havas-а про заяву ґен. Алексєєва про увагу Нїмцїв до України інтересна тільки як симптоматична, а не як фактична відомість.
Що до поданих нинї в львівській пресї вісток про "умови мира Української Републики" і що-до "відповіди осередних держав Українї" — то наші читачі безсумнївно завважать, що вістки сї забрані без поданя властивого жерела (як звичайно!) із старого, з перед 4 днїв, ориґінального донесеня "Дїла". Зазначуємо се ради береженя права власности нашого видавництва і як пригадку приличности в трактованю письменської власности, котрою приходить ся кому-небудь користуватись.
*
"Daily Telegraph" доносить з Петрограду: Представники України приїхали до Берестя Л.
Представники большевиків поспитали їх, чи хотять признати авторитет большевицьких народних комісарів, а коли Українцї відказали ся, большевики відвернули ся (!) від них. Натомість австроугорські делєґати приняли Українцїв дуже ввічливо.
*
НАД КОРДОНОМ, 28 грудня 1917. Висші воєнні українські власти установили для всїх укр. війск "тимчасову форму" у видї "української відзнаки". У кождого українського салдата має находити ся на шапцї під кокардкою українська лента.
Ґ. Секретаріят видав закон, який обмежує вїзд в Київ. Закон увійшов в силу від 23. грудня. Після закона право вїзду розрішаєть ся тільки тим особам, які мають лєґітимації, виставлені укр. властями. Видано подрібні правила, котрим особам можна виставляти отсї лєґітимації.
Гарматні боротьби в Італїї.
ВІДЕНЬ. (Ткб.) Урядово оголошують дня 1. сїчня 1918:
На високорівни Асіяґо і в области Монте Томба через цїлий день нагальна огнева дїяльність.
Війна на Заходї.
БЕРЛЇН (Вольф). Урядово оголошують дня 1. сїчня 1918:
Коло лїса Houhoulst і коло Paschendaele підносив ся переходово огонь артилєрії. Сильний анґлїйський розвідний наступ на південний захід від Monchy розбив ся. На південь від Marcoing розширено в менших боях теренові здобутки з 30. грудня. Число полонених зросло о кілька офіцирів і 70 жовнїрів.
Перевіз американських війск до Европи.
АМСТЕРДАМ (Ткб). Дневники доносять, що до переведеня першого трансферу війск американських до Европи в силї около 500.000 людий буде потрібних 40.000 ваґонів. Пять пристаний уладжено так, щоби в них можна одночасно помістити 25 кораблїв. Для перевозу тих війск потрібно 250 кораблїв містоти 100 тисяч тон. Тисяч льокомотив, призначених в Америцї до перевозу війск, буде опісля віддано до розпорядимости Франції.
Морські комісії для перемиря.
ПЕТРОГРАД (ПА). Російське правительство виделєґовало дві морські комісії, одну для перемиря на Балтійськім, другу на Чорнім мори. Виделєґовано також нїмецьку комісію, яка прибула вже до Петрограду.
Означенє квоти.
ВІДЕНЬ (Ткб). "Wiener Zeitung" оголошує відручне письмо цїсаря до президента мінїстрів з постановою, що на покритє коштів спільних справ від 1. сїчня до 31. грудня 1918 Австрія має дати 63.6 проц., а Угорщина 36.4 проц. 