Сьвято Йордану.

Сьвято Йордану обходжено вчера в столици краю незвичайно торжественно, до чого причинила ся немало погода і привітна, неморозна днина. Цілий ринок заповнили непроглядні маси народа, духовеньство й братства всїх львівських церков з відзнаками й процесиями по береги. По богослуженю в Преображенській церкві відбувся в ринку при студни від ул. Ґродзіцких торжественний обряд сьвяченя води, підчас якого співав хор теольоґів; сьвяченя води довершив в окруженю капітули і всего львівського духовеньства сам митрополит Шептицький, котрий тільки що вернув з Відня. В торжестві взяв між иншими участь нам. Коритовський, кр. маршалок Голуховський, президент краєвого суду Червінський, віцепрезидент намісництва Ґродзіцький, віцепрезидент ради шкільної краєвої Дембовський, шеф президияльного бюра намісництва, радник намісництва Шультіс із збором урядників, ректори унїверситету й полїтехніки, президент міста Найман, директор полїциї др. Райнлєндер, репрезентанти державних, війскових і автономічних властий, та також найвизначнїйші представники українських товариств, орґанїзациї, деякі посли і т. д. Віддїл війска з орхестрою на чолї давав підчас торжества приписані почесні сальви. В процесиї довкола ринку, якою закінчено прегарне торжество, виступили брацтва всїх львівських парафіяльних церков. Поготівлє ратункової стациї не мало приводу до інтервенциї. 