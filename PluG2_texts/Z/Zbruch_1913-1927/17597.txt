Краєвий Шкільний З'їзд

радив вчера від год. 10. рано до 4 год. пополудни під проводом проф д-ра Колесси.
По полагодї звичайних формальностий і зложеню доповнень до звіту отворено дискусию над звітом, в якій обговорювано фатальний фінансовий стан КШСоюза і способи, якими можнаби забезпечити істнованє приватних ґімназий принайменше до кінця шкільного року. На такі способи вказували дир. Макарушка, котрий підносив значінє акафістів для сеї справи та п. Дмитерко, котрий пропонував, щоби в крайнім нещастю позичити гроший з театрального фонду. О. Лежогубський підносив непропорціональність видатків в поодиноких ґімназиях. По сїм забрав слово інсп. др. Іван Копач. Він в одногодинній промові застановляв ся над цілями і завданями ґімназий взагалї та наших приватних ґімназий з окрема, підносив нерозумінє у нашої суспільности значіня середної школи та покликуючись на статі в "Дїлї" про материяльне положенє академічної молодїжи, з якої 80% не кінчить нормально студий, перестрігав перед злишним збільшуванєм сього страшного проценту бідаків, котрі інтеліґентної верстви в нашій суспільности нїяк не збогатять. Підносячи конечність даваня нашій і особливо нашій молодїжи висшого образованя, бесїдник обговорював материял учеників і професорів по прив. ґімназиях, а порівнуючи платню учителїв і директорів шкіл державних з платнею по наших приватних ґімназиях зазначив, що учителї і директори в наших прив. ґімназиях є лїпше платні, через що при узглядненю ще инших користий можнаби від наших учителїв більше вимагати.
В дальшій дебатї полємізував проф. О. Колесса з виводами дра Копача та старав ся розвіяти його песимізм. Крім сього забирали ще голос дир. Прийма, проф. Попович, проф. Лепкий, проф. Кичун, проф. Домбровський, дир. А. Крушельницький, о. Салук, о. Лада, проф. Крушельницький з Бережан, проф. Терлецький, о. Ваньо і Т. Білецька.
Проф. Мельник предложив відтак звіт контрольної комісиї. Приходів від 1.XII.1912 до 30.XI.1913 було К. 131,569.76, розходів 120,109.49. Осередна каса К. Ш. С. покінчила отже надвишкою, за те місцеві каси ґімназиї виказують кількадесятитисячний дефіцит, на покритє якого майно Союза не вистарчає.
На пропозицию контрольної комісиї удїлено Тіснїйшому Комітетови абсолюторию.
Проф Сальо, відповівши на піднесені в дискусиї над звітом заміти й запити поставив іменем Тїснїйшого Комітету внесенє на розширенє Ширшого Комітету через призванє права висилати до него своїх делєґатів інституциям: Епископські ординарияти, Український Сїчовий Союз, Музичний Інститут ім. Лисенка, Боян, Бандурист і Українсько-руська видавнича спілка. Внесенє принято і на сїм наради з'їзду закінчено.
Вислїд сегорічного краєвого з'їзду шкільного повинен стати для нашої громади товчком до дальшого загарливого збираня жертв на "Рідну Школу". 