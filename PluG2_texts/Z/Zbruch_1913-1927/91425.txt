◦ ◦ ◦ ◦ ◦ ◦ ◦ ◦

Отаман Юнаків. Цими днями Висока Директорія ухвалила постанову, по котрій має бути утворений Головний Оперативний Штаб, або Штаб Головного Отамана, котрий буде в оперативному відношенню обєднувати Штаб Дієвої Армії і Начальну Команду Галицької Армії. На чолі цього Головного Оперативного Штабу має стояти відомий професор воєнної академії отаман Юнаків уродж. в р. 1871 на Харківщині. ("Укр.").   Представник Антанти. "Україна" з 13. VIII. повідомляє: Вчора прибув до Камянця представник Антанти з значними уповажненнями, який і поїхав до Жмеринки, де знаходиться Головний Отаман.   Україна і Румунія. Міністерство закордон. справ одержало відомости, що дипльоматична робота української надзв. місії проф. Мацієвича ведеться з румунським урядом в дуже гарному для України напрямку ("Укр."). Товарообмін з Румунією почався присилкою більшої кількости соли. Вже в дорозі й мануфактура. Купується за українські гроші, наслідком чого курс наших грошей за кордоном пішов значно в гору.   Польська місія в Камянци перебуває від кількох днів. В звязку з цим поширені серед населення найдивачніші, затрівожуючі вістки. В загальнім інтересі повинен би Уряд вияснити своє становище в цій справі.   Бойові відзнаки У.Н.Р. Головне Управління Генерального Штабу виробляє зараз законопроект про бойові відзнаки Республики. Встановлюється: "бойовий хрест" і "бойова медаль". Наділені хрестом або медалю іменуються лицарями цих відзнаків. Днем утворений відзнак лічиться 22 січня 1919 р., день злуки Галичини і Наддніпрянської України. Цей день щорічно святкується у всіх військових частинах і інстітуціях.   Львів посилає "делєгатів" до Парижа. УПБ. Камянець, дня 11. 8. "Лє Тан" з 26. 7. подає: Звідомляють про приїзд до Парижа Ю. Дембського та Г. Лєвенгерца, делєгатів міста Львова, які уповноважнені подати інформації про справи Галичини на мировій конференції. Дамаський, референт аграрної реформи, яка має бути ухвалена, заступає у Варшавськім соймі людову партію, найбільшу з політичних груп. Др. Лєвенгерц є членом мійської Ради Львова.   Стрілець   