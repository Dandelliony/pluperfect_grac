86-ті уродини цїсаря Франца Йосифа І.

Львів, 17. серпня 1916.
Вулицї Львова красують ся нинї барвистими хоругвами; місто святочно одягнулось з нагоди 86-их уродин цїсаря Франца Йосифа І.
Се вже треті уродини високопоставленого Старця за час сеї війни. Треті, а кінця війни не видно...
Ювилейні свята не на те призначені, щоби предметово розглядати публичну дїяльність ювилятів чи солєнїзантів та щоби зимно цїнувати, судити, величати овочі їх житя, їх заслуги. В своїм часї зробить се з кождим історичним дїячем — історія. Нам сучасним у такі днї більше личить вдумуватись у чисто людську, особисту сторону житя ювилятів і в душах наших довести до дріжаня ті струни загальнолюдського почуваня, які вяжуть кождого з нас особисто з особою, свято котрої обходимо. Таке що-до ювилятів взагалї, а що-до 86-лїтного Монарха з’осібна.
Як високо стремить цїсар Франц Йосиф своїми 86 роками понад цїле наше поколїнє! Який одинокий, який самітний сей Старець на однім з найстарших престолів Европи! Де дїлись ті, котрі були йому ровесниками, з котрими він бавився дитиною, вчив ся молодцем, рішав мужем найважнїйші державні справи? Кілько імен, кілько пристрастий, кілько любови й ненависти поринуло в небутє з-поміж тих полїтиків і вождів усїх народів і держав, з котрими за час свойого довгого житя входив у зносини пануючий в нашій державі Монарх!
Людина на иншім становищи в людській суспільности — коли доля позволить їй дожити такого віку, жиє в крузї найблизших своїх рідних, вільна від обовязків, вільна від претенсій. А він, Держитель скиптра старої династії і монархії — нинї, як передше, стоїть у самім осередку всесвітної метушнї, а гомін битв нї на хвилю не лишає в супокою свідомости 86-лїтної Людини...
Нехай-же Доля позволить на самім склонї богатого переживанями житя Цїсаря увінчати старечу голову найкрасшим вінком — лавровим вінцем побідника! 