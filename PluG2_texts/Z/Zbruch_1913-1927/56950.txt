◦ ◦ ◦ ◦ ◦ ◦ ◦ ◦ ◦ ◦

Відзначенє галицького намісника. Цїсар надав намісникови Галичини ґенерал-майорови Еріхови бар. Ділєрови воєнну декорацію до великого хреста ордеру Франца Йосифа.
Поминальне богослуженє за душу бл. п. д-ра Евгена Озаркевича відправлено вчора у Львові, заходом українських товариств, у яких Покійний довгі роки працював, і при участи богатьох львівських громадян Українцїв. Про похорон Покійного доносять нам з Відня, що відбув ся він в недїлю 24 м. м. зі шпиталя на центральне кладовище при участи ширшої громади наших віденських земляків. Між учасниками сумного обряду були п. віцепр. Романчук і п. д-р Евген Олесницький, котрому стан здоровля вже позволив відбути довгу дорогу для супроводу помершого товариша працї. Голова Народного Комітету пос. д-р Кость Левицький промовив на пращанє Покійника словами жалю і признаня заслуг. Вів похорони о. мітрат Жук, співав похоронні піснї окремо зорґанїзований хор. Спочив Покійник на вічний супочинок побіч своєї житєвої товаришки пок. Емми Озаркевичевої.
Ґр. Михайло Тишкевич, котрий перебуває тепер в Уші коло Льозанни, просить нас зазначити в "Дїлі", що він не має нїякого впливу на видавану в Льозаннї часопись "L'Ukraine".
Новий розпорядок в справі горожан, які перебувають за границею. Підчас теперішної війни нарушили деякі особи свій обовязок вірности супроти держави через те, що перед вибухом війни виїхали за границю, щоби відтягнути ся від своїх державно-горожанських обовязків. Тому, що між сими невірними особами є й такі, які занимають публичнї становища, є небезпека, що по війнї сї особи вернуть назад до Австрії і будуть далї занимати якісь приватні становища, а то тим більше, що нема в нас точного закону що до таких осіб. Тепер появив ся цїсарський розпорядок в тїй справі; він постановляє, що такі особи мають вернути до краю найпізнїйше до кінця жовтня 1916, повідомити про свій поворот полїтичну краєву власть і виправдати свою дотеперішну неприсутність. Коли вчасному поворотови до Австрії стоять на перешкодї ними незавинені перешкоди, то дотична особа має повідомити про сю перешкоду полїтичну власть послїдного свого осїдку. Особам, котрі не виправдають на час свою неприсутність, може мінїстерство внутрішних справ в порозуміню з дотичними мінїстерствами відмовити всїх прав, щоби вони могли протягом десятьох лїт занимати якесь становище, або щоби відзискали назад права австрійських горожан. Сей цїсарський розпорядок не відносить ся до урядників державних і настановлених по релїґійних фондах, до адвокатів і адвокатських кандидатів; що до сих послїдних міродатний цїсарський розпорядок з 24. грудня 1915, а для урядників державних, краєвих і т. д. вже істнуючі закони дають підставу, на якій можна їх віддалити за кожде неоправдане опущенє краю. 