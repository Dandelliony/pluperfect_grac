◦ ◦ ◦ ◦ ◦ ◦ ◦ ◦ ◦ ◦

Пароплавба на Днїстрі. Недавно відбула ся в Станиславові комісия в справі удїленя концесиї приватному підприємству на веденє пароплавби на Днїстрі. Підчас дискусиї заявив відпоручник торговельної палати, що се підприємство буде мати велике значінє для розвитку промислу і торговлї у східній Галичинї.
Офіцири шпіонами. Війскові власти арештували під закидом шпіонажі двох робітників, які працювали при австрийських укріпленях біля Ріви в полудневім Тироли, бо стверджено, що сї робітники були переодягненими італїйськими офіцирами.
Знесенє робітничих книжок. В полїтичних кругах говорять, що в серпня с. р. має появити ся цісарське розпорядженє, яким внесе ся робітничі книжочки. Дотичний начерк внесено в палатї послів, яка придїлила його суспільно-полїтичній комісиї, а комісия передала начерк підкомітетови. Замість робітничих книжок має бути заведена лєґітимация, яку буде переховувати працьодавець, о скілько робітник не покінчив 24 р. житя. Також лише лєґітимациї неповнолїтних робітників будуть заключати посьвідки. І що до часу і роду занятя.
Арештованє росийського шпіона. Черновецька полїция арештувала перед кількома днями Леонтину Карпюк під замітом шпіонажі на користь Росиї. Карпюк уродила ся в Сторожинци на Буковинї, а перед трома роками виїхала до Київа, де була занята яко бона до дїтий, а притім порозумівала ся з рос. ґенеральним штабом. Коли минулого тижня приїхала до Новоселиці, видала ся вона підозрілою австрийській полїциї тому, що до самої границі їхала в товаристві росийського штабового капітана і мимо недостаточного пашпорта росийські власти перепустили її через границю. Карпюківна приїхавши до Черновець замешкала в готели Імперияль, де полїция зробила зараз ревізию. Знайдено у неї чотири листи з росийського ґенерального штабу адресовані до чотирох осіб в Галичинї, котрі також арештовано.
Утеча львівського адвоката. Зі Львова утїк перед кількома днями звісний тутешний адвокат д-р Іван Каспарек, полишивши до чверть мілїона корон довгів. Д-р Каспарек виїхав мабуть з жінкою до Америки, приготовивши собі там ґрунт наперед. Перед двома тижнями повідомив адвокатську палату, що виїзджає в ціли поратованя здоровля на два місяці і просить о субститута. Між пошкодованими є богато канцелярийних клієнтів і кільканайцятьох львівських купців. Адв. Каспарек стратив свій маєток на кінематоґрафічнім підприємстві "Фавн".  