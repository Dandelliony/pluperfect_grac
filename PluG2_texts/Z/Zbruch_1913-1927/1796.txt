Москвофіли по виборах. — Національний Музей у Львові — Фердинанд Кронаветтер — Говорячий кінематоґраф.— Львівські скандали виборчі. — Експльозия в лябораториї. 

Москвофіли по виборах. Пише Прик. Русь „Формальна побіда не по нашій стороні, як се зрештою дїє ся вже цїлі десятилїтя (а в 1908 р. за Потоцького? — ред. Діла) а особливо послїдними роками. Ми привикли давно вже вдоволяти ся т. зв. моральними побідами. І бували нераз хвилі, коли ми могли похвалити ся моральною побідою. Та сим разом навіть тим скромним вдоволенєм не можемо потішити ся. Противно, ми повинні собі щиро сказати, що при вчерашних виборах навіть з морального згляду потерпіли пораженє, і то в ту хвилю, коли „стихійная русскость“ обняла широкі маси (?!) галицько-руського народу, не винявши й тої його части, що находить ся під непереможним впливом „мазепинцїв“. Правда, вину того пораженя поносять многі, премногі обставини, ворожі „рускому“ національному рухови. Та не без вини і наш загал і весь механізм нашого національного організму“. І Прик. Русь. обіцює собі иншим разом про ту „вину“ поговорити.
Національний Музей у Львові (ул. Мохнацького 42), мав у сїчни б. р. 58 н-рів приросту (до 13 717), серед яких на особлившу увагу заслугують: жовтянецький помяник 1777 р. Книжка de Camillis-а з присьвятою Жоховському, два старі килими буковинські і один український, портрет незвісної женщини від о. Сандецького, 7 предметів доісторичної археольоґіі від п. Гамаля учителя ікон сербського письма, і 10 автографів — Нечуя Левицького, Кониського і Франка від проф. д-ра К.Студинського. На инші набутки, крім закупів зложили ся дари п. Сїменовачевої, о. К.Ковалевського (Charron), п. нот. С.Танчаковського з Зол. Потока, п. учит. Гамаля 371 мон. з медалі і 4 дрібні предмети, о. В.Садовського з Перемишля — деревяна статуетка і образ на полотні старий, о. дек. Куницького = два образи, о. Рудовича — 2 старі книги, п. О.Маркова — 26 писанок з Річки, д-ра Франка 2 л. автографу пісні про Мелваґра (ст. 1—177), п. Сосенка — дерев. трійцю барокову, о. Д.Бодревича 2 ст. книги, 20 монет і 1 мед., о. К.Левицького з Дубковець 2 пари рам власної різьби, п. Є.Пастернака дві умієтні фотографії старинних дзвіниць і плащеницю поч. XVIII в. та від п. д-ра К.Студинського 5 фотографій діячів українських і сьвяте відкритє памятника Котляревському у Полтаві. — І.С.
Фердинанд Кронаветтер, визначний віденський демократичний політик, помер передвчера в Поттшах в 75-ім році житя. Виступивши на політичну арену в 1873 р., по заведеню безпосередних виборів до парляменту, Кронаветтер три десятилїтя був одною з найвизначнїйших фіґур не тільки в Відни і в парляментї, але взагалі в державі. По своїм переконаням радикальний демократ, вірний спадкоємець революцийно-демократичних ідей 1848-их років, Кронаветтер виступав з одної сторони проти німецького лібералізму, а з другої проти клерикального напряму, який під проводом Люеґера, спершу однодумця Кронаветтера, почав брати верх у Відни. Для характеристики його поглядів вистане отсих пару примірів: Підчас окупациї Босни і Герцеґовини заявив у парляментї, що в сій справі потреба передовсім запитати ся населеня про його волю. Коли на деннім порядку стояло предложенє про фідеікоміс для кн. Александрини Шенбурґ, Кронаветтер м. ин. сказав: „Питаю, чи кн. Александрина Шенбурґ, яка має привілей в останній годині палати дістати ся на денний порядок, зроблена з иншої материї, як ті мілїони инших горожан, яких справи ми оставили неполагодженими? Коли вона прийшла на сьвіт, лежала гола як кожда пролєтарська дитина і коли-б її по уродженю поклали між собою пролєтарських дїтий, ніхто не пізнав би, що се кн. Александрина Шенбурґ“. Активну участь в політиці брав Кронаветтер до 1900. р. Тоді ж покинув також свій уряд радника магістрату м. Відня і останніх 12 літ прожив в домашнім затишку. Ще в 1911. р. явив ся раз на передвиборчих зборах у Відни, щоби причинити ся до побіди над христ. социальною партиею. Знаменитий бесідник, Кронаветтер і в парляментї і на зборах усе мав численних і уважних слухачів. Вкінці зазначимо, що виступав він при кождій нагоді як оборонець нашого народу проти гнету польської шляхти, і за се наша вдячність повинна йому товаришити на місце вічного спочинку...
Говорячий кінематоґраф. На новий рік Едізон — як доносять Daily Telegraph — обдарував Америку тай цілий сьвіт неабияким гостинцем, а то кінематографом, який говорить, співає, сьмієть ся і плаче і то з нечуваною вірностию у наслїдуваню людських звуків. Хто мав тільки нагоду бути на першій виставі нового винаходу Едізона „Кінетофон“, запевнює, що він дав повну ілюзию людського слова. Від тепер можна буде в кінематографічнім театрі слухати опер і оперет. Едізон думав, що перед кінетофонїчним апаратом співатимуть перші сьвітові мистцї. Над новим винаходом працював Едізон через чотири роки та користував ся всїми сценами Нового Йорку, де його прилад особливо в останних місяцях, схоплював музику найкрасших орхестр та голоси найбільших співаків. На кінетофон складають ся два прилади, кінематографічний прилад, що кидає на полотно фільми та з другого приладу, що є получений з кінематоґрафом та репродукує говорене й співане слово і музику орхестри, так що мова й музика остають в контакті з образами.
Львівські скандали виборчі. Закидів і реклямаций щодо виборчих лїст управнених до голосованя при доповняючих виборах посла до краєвого сойму, які переслав д-р Чавдерна намісництву, домагаючи ся відложеня виборів та владженя нових лїст, переслало воно у відписі президиї м. Львова, а вона передала справу рекламацийній комісиї. Реклямацийна комісия, не турбуючи ся тим, що після доказів д-ра Чавдерни понад двом тисячам виборців не доручать лєґітимаций, „ствердила“, що його закиди є або незгідні з фактичним станом або неумотивовані і перейшла над реклямациєю до дневного порядку.
Експльозия в лябораториї. В новойорській лябораториї Рокфелерового інституту прийшло до страшної експльозиї, яка понівечила апарати у вартости 10.000 долярів. Керманич лабораторії вийшов случайно до бічних кімнат і через те спас ся від нехибної смерти. 