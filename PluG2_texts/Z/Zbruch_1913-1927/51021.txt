◦ ◦ ◦ ◦ ◦ ◦ ◦ ◦ ◦ ◦

Народний Комітет відбув засїданє в суботу вечером під проводом голови п. д-ра Костя Левицького. По полїтичнім звітї, предложенім Головою, розвинула ся дискусія на чергові теми.
По іменованю нового намісника. Минулого четверга приняв у Відни намісник Ділєр пп. Костя Левицького і Василька, запросивши їх до себе для обговореня полїтичних справ. — В недїлю виїхав намісник з Відня до Бялої, щоб обняти там урядованє.
Цїсарське відзначенє української селянки. З Стрия пишуть: Марія Перевізник, селянка з Татарська, повіту стрийського, вдовиця, якої 8 синів служить тепер чинно в австрійській армії і відзначилось хоробростю і ревною службою, одержала недавно від цїсаря Франца Йосифа з того приводу незвичайну нагороду і відзначенє. Дня 25 цвітня на третій день Великоднях Свят прибув до Татарська як цїсарський відпоручник стрийський староста, радник намісництва Чепєлєвський враз з репрезентантом війсковости, командантом стрийських етапів, і по Службі Божій в присутности численно з кількох сїл зібраного народу і духовенства вручив Марії Перевізник по відповідній промові особистий дар Монарха в квотї 500 корон, а на памятку артистично виконаний срібний плякет з образком Матери Божої на золотім тлї, з вирізбленим підписом Монарха і роками 1914, 1915 і 1916. Урочистість закінчив один з присутних священиків патріотичним словом до народу. Врочисте врученє цїсарського дарунку українській селянцї викликало по всїх селах незвичайне вражінє.
Український Комітет "Тиждня Черв. Хреста" відбуде ві второк 2. мая засїданє точно о год. 5-ій пополудни в салї Ставроп. Інститута, на котре всїх членів запрашаю. — Ол. Барвінський. 