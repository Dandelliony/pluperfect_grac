◦ ◦ ◦ ◦ ◦ ◦

Польсько-українські переговори. Варшава, 17. ІІІ. 1920. Дня 12. марта голова польської делєґації для переговорів з Україною Залєскі в імени начальника Пілсудского зложив візиту головному отаманови. Сьогодня началися польсько-українські переговори. Буде також обговорена справа миру.   "Українському Голосови" у відповідь. "Наша Рада" закрита і тому не хотячи відповідати перед її поновним появленням на нікчемні напасти на нас, ми не відповідали. Це використав перемиський "Український голос" і напав на українських соціял-демократів, закидуючи нам малощо не... зраду України. Ми покищо не відповідаємо. Нехай "Український Голос" буде троха терпеливий а перечитає все докладно і ясно у відповіді "Новій Раді". Ми тільки позволимо собі "відкрити" одну тайну для "Українського Голосу", а саме, що на засіданню "Національної Ради" в Камянці були українські соціялдемократи і що автором ухвалених резолюцій був соціялдемократ і цю резолюцію приняли представники всіх партій, крім одного дра Степана Барана. Що до переговорів, то переговори чи з Польщею, чи з Францією, чи з иншою державою може вести тільки уряд з міністер президентом Мазепою, а не яканебудь партія або диктатура.   Здержання особових поїздів. Від 24 год. в ночі з дня 14. на 15. ц. м. здержаний рух особових поїздів аж до відкликання на всіх лініях. На головних лініях буде курсувати в тому часі один потяг в одну сторону і поворотом. В тому часі могтимуть їздити цими поїздами тільки за спеціяльними перепусками, які видаватимуть льокальні адміністраційні орґани, які потвердять конечну потребу їзди. До цього управнені староства в повітах і комісарі уряду.   Роман Квятковскі, старший комісар поліції, помер в неділю у Львові. Як подають "Nowiny Poniedziałkowe", був це один з дуже спосібних поліційних урядників, спеціяліст зі ловлення бандитів. Помершого приділено від листопада 1918 р. до ґенерального штабу, де віддано йому дефензивно розвідчий відділ. Через його руки переходили всі українські справи і на його приказ арештовано та інтерновано Українців на право й ліво. Назвище помершого знає проте кождий інтернованований та арештований Українець і Українка та назвиско його заховають вони надовго в свої памяти...   Новий часопис у Львові. В понеділок, дня 15. марта, вийшло перше число інформаційного тижневика "Nowiny Poniedziałkowe". В редакцію цего часопису між иншими входить Станіслав Захарясєвич, співробітник "Gaz. Lwowsk." і д-р Гоніґман.   Підвишка підмог львівської Каси хорих. На днях відбулося зібрання Управи і Hадзірного Виділу Каси хорих м. Львова, на якому між иншим звернено увагу на низькі підмоги, які тепер Каса виплачує, а саме 5 кор. денно через 26 неділь. Підмога так мала, що хорі ніяк не в силі нею прокормитися в нинішних часах. Підчеркнено проте потребу підвищення підмог і рішено звернутися до тимчасової комісії Союза Кас хорих та заінтересувати цією справою хорих. Проєкт закона суспільного обезпечення вже готовий. Міністерство суспільної опіки предложило його військовим комісіям і небаром сойм полагодить цю справу. До часу заки це переведеться в життя, Каса хорих м. Львова заводить нову катеґорію (XII.) для забезпечених з дневним заробітком від 16 кор. і більше. Підмога в цій новій катеґорії виноситиме 10 кор. через 26 неділь. Підмога для вагітних через 6 неділь по 10 кор. денно, а для кормлячих матерей через 12 слідуючих тижнів половину підмоги. Кошта похоронів в цій катеґорії виноситимуть 480 кор. Місячна оплата 13 кор. 28 с. від члена і 6 кор. 64 с. від працьодавця. Тому що намісництво затвердило ту ухвалу, обовязує вона від дня 1. марта ц. р.   Вдовичо-сиротинський фонд станиславівської епархії і українська мова. Зі Станиславова доносять нам, що управа Вдов.-сирот. фонду адресує письма по польськи, а на доказ прислано нам одну коверту, заадресовану по польськи. Дотичні сторони просять управу, щоби вона адресувала до них письма по українськи.   Вперед! 