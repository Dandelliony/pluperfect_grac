◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з 23 жовтня.
Війна на Сходї. Фронт арх. Карла: В боях коло Предеал піймано 6 офіцирів і 555 мужви ромунських. Загальне положенє немінене.
Фронт кн. Лєопольда Баварського. Зовсїм очищено від ворога західний беріг Нараївки, обсаджений ще Росіянами, відбираючи їм останнїй малий кусень терену.
В инших частях фронту крім місцями сильного огня артилєрійського нїчого не було.
Війна з Італїєю. На фронтї в Побережу італ. огонь артилєрійський вчора знов був сильнїйший. В Тиролї й Каринтїї була вчора незначна боєва дїяльність.
Війна на Балканї. В области ц. і к. війск нїчого нового.
Воєнні комунїкати нїмецького ґенерального штабу з 23 жовтня.
Західний терен війни. Ґрупа кн. Рупрехта: З незміненою нагальністю вела ся вчера далї велика гарматня боротьба на північнім березї Сомми. Від полудня до пізної ночи вели атаки між Lesars і les Boeufs Анґлїйцї, а на сумежній лїнїї аж до Rancourt Французи дуже великими силами. Наша хоробра піхота, знаменито підпомагана артилєрією й летунами, на знищених стрілами становищах своїх кріваво відперла всї ті атаки. Тільки на північний захід від Sailly Французи нічним атаком вдерли ся до останків рова на вузкім відтинку передної лїнїї.
На південь від Сомми перед пол. повів ся нам атак в північній части лїса Ambos на північ від Chaulnes. Нинїшної ночи наша оборона на основі приказу, без дїланя неприятеля, умістила ся на приготованім становищи на схід від того кусня лїса.
Фронт нїмецького наслїдника престола: Між Арґонами і Woevre був сильний огонь артилєрії.
Близько побережа, в области Мози й Сомми дуже значна дїяльність летунів. Воздушною боротьбою і гарматним огнем скинено 22 неприятельських летунів, 11 самолетів лежить за нашими лїнїями.
Капітан Бельке поконав свого 37-ого і 38-ого противника, а поручник Франкль 14-ого. Неприятельські самолети обкинули бомбами Мец і місцевости в Льотаринґії. Війскової шкоди не було; за те згинуло 5 цивільних осіб, а ще 7 занедужало наслїдком вдиханя отруйних ґазів з бомб.
Східний терен війни. Фронт кн. Баварського: Крім значного хвилями огня на захід від Луцка і переведеного вже тепер в цїлости прогнаня Росіян з західного берега Нараївки не стало ся нїчого важного.
Фронт архикн. Карла: Загальне положенє не змінило ся. В провалї Предеал полонили ми 560 Ромунів, між ними 6 офіцирів.
Балканський терен війни. Ґрупа Макензена. Мимо уливного дощу та розмоклої землї союзні війска, в невтомній швидкій погони в Добруджі, ломлячи відокремлений опір, дістали ся далеко поза зелїзничу лїнїю на схід від Мурфальтар.
Констанцу заняли нїмецькі війска точно через 8 тижнїв по виповідженю війни Ромунїєю. На лївім крилї зближаємо ся до Чернаводи. Гідроплян далеко на задах масово уступаючого неприятеля знищив два самолети, які стояли на земли і вернув без шкоди.
Фронт македонський: В луку Черни наслїдком атаку нїмецьких і болгарських війск неприятель примушений до дефензиви. На схід від Вардару не вдав ся нічний атак на нїмецькі становища. 