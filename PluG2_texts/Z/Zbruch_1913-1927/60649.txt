◦ ◦ ◦ ◦ ◦ ◦ ◦ ◦ ◦ ◦

Захоплений приказ дневний.
Що рішило про битву за Букарешт?
Воєнний кореспондент "Frankfurter Zeitung" д-р Ад. Кестер пише з головної кватири ґен. фон Фалькенгайна:
На фронт союзних війск, що сягав з Трансільванських Альп по Дунай та наближав ся до столицї краю, пробували Ромуни ще одного енерґічного удару. Плян, який вони уложили, виявляв енерґію і розумну думку. Мимо всеї деморалїзації своїх війск повело ся Ромунам одного дня осягнути частинні успіхи. Та завдяки швидкому рішеню нашого проводу, геройським подвигам поодиноких нїмецьких і турецьких полків ромунська проба, замість врятувати Букарешт, довела до нашої великої побіди, яку називають побідою над Арджесулом.
З початком тої битви, які не є одностайною битвою в давнім розуміню того слова, тільки рядом сміливих рухів і поодиноких окремих боїв, стояли війка Фалькенгайна в отсїм порядку: Праве крило, ґрупа Кіне, наближало ся до ріки Арджесула. Ґенерал Крафт добув Пітешті та стояв на південний схід від того міста, фронтом в напрямі Ґаєшті. Війска ґен. Морґена прогнали неприятеля з Камполюнґа та серед швидкої погонї заняли околицю в половинї дороги з Камполюнґа до Тарґовіште. З південного боку в области Мігайлєшті притикали до ґрупи Кіне Турки, Нїмцї й Болгари. Камполюнґ на півночи, Прунд над Дунаєм на півдни, се дві крайні точки тої боєвої лїнїї, яка з приводу лихих доріг і значної скількости рік мала в деяких місцях лихе полученє.
Плян противника зродив ся в останнїм pішеню ратувати на всяку цїну столичне місто. О скільки заслужило ся в його виробленю 65 француських штабових офіцирів, невідомо. Ромунам проводив ґенерал Персані. Дневний приказ, який добули баварські стрільцї ґен. Крафта 1. грудня у полоненім дивізійнім штабі, пояснив нам подробицї згаданого пляну. З приказу слїдувало, що неприятель утворив дві атакові ґрупи. Одна з них мала дефензивно із північного заходу від Букарешту здержувати усею силою похід ґенерала Крафта. Другій ґрупі, яка мала стати офензивною, було приказано ударити на частину нашого фронту, яка — мовляв — була найслабшою, себто на лїве крило Макензена, проломити нашу лїнїю і — як було написано у приказї — "прогнати неприятеля з краю".
Намір неприятеля виявив ся для нас доволї небезпечний. Ворожому війску повело ся навіть лїве крило Макензена дїйсно трохи відперти в зад. Та завдяки присутности ума у нашого проводу, йому знов відобрано той успіх, що в столичнім містї вже був викликав орґії радости. В десять мінут опісля, як той важний добутий приказ був пересланий ґенералом Крафтом до головної кватири Фалькенгайна, наша управа переробила всї свої пляни і видала нові рішеня, які в головному були такі: Ґрупа Кіне, яка стоїть між загроженим крилом Макензена і атакованими війсками ґенерала Крафта, має розвинути ся. Лїве крило ґенерала Кнобельсдорфа ударить на лїве крило північної неприятельської ґрупи в напрямі Тіту. Праве крило, головно Баварцї, зверне ся на південь та заатакує неприятельську офензивну ґрупу з лївого її боку. Кавалєрійський корпус Шмєттова буде крити і маскувати оба наступи.
Дня 1. грудня в головній кватирі Фалькенгайна видало такий приказ. Дня 3. грудня була битва над Арджесулем виграна. Опір проти війск Крафта, які йшли від Пітешті, був зовсїм зломаний. Ґенерал Кнобельсдорф завдав неприятелеви, відступаючому на схід, тяжкі втрати. Те ж саме праве крило Кіне разом з Турками і нїмецькими війсками Макензена здержало неприятельську ґрупу та відперло її на Букарешт. Баварцї, Турки, нїмецькі ополченцї і стрільцї тут на південний захід від Букарешту вибороли остаточне рішенє.
Маршал Гінденбурґ ще тої самої ночи дякував у своїй депеші начальному вождови Фалькенгайнови за скорість і рішучість у виданю потрібних приказів, а приказом з 9. грудня подано до відома цїлому нїмецькому війску про побіду 9. армії.
"Побіда, не виборена оружєм".
ПАРИЖ (Ткб.) Національний зїзд соціялїстичної партії ухвалив революцію з домаганєм винагороди шкід Бельґії, автономії Польщі та права рішати про себе для людности в Ельзасї і Льотаринґії і на Балканї. Ті принципи признано невідкличним услівєм поважної мирової дискусії. Партія заявляє, що нота осередних держав зовсїм не містить дїйсних мирових предложень. Партія висказує погляд, що союзники повинні провадити дальше війну в цїли оборони народу і скріпленя моральних і матеріяльних сил.
Дальше каже ся в рішеню зїзду, що не далека є побіда, хоч не виборена оружєм, бо доведено осередні держави до запевненя, що вони готові признати права слабих народів на правлїнє самим собою та полишити управильненє будучих спорів законам і правним рішеням орґанїзації народів. Союз народів, що вчера ще був уявою, завтра може стати дїйсністю.
Значінє лїнїї Рімнікул-Сарат.
Дорога на Буковину і Бесарабію.
МІЛЯНО (Прив. тел.). Парижський кореспондент дневника "Stampa" доносить про близьку втрату лїнїї Рімнікул Сарат (вчорашні звідомленя доносять про її добутє нїмецькими війсками. — Ред.). Похід Нїмцїв має на цїли окружити Росіян, що бють ся на схід від Рімнікул Сарат, скріплюючи армію Авереска. Дневник закидає війсковим критикам антанту, що вони невірно інформували публичну опінїю. Донесенє, немов-то Ромунїя розпоряджає ще силою 600.000 люда, лишені всякої реальної основи. В найлїпшім случаю ромунська армія з початком війни мала 750.000 жовнїрів. Нинї її число виносить 100.000 до 150.00 людий, та воно може зрости ще двічи наслїдком масових покликань в Молдавії, о скільки вдасть ся удержати лїнїю Серета, яка, що правда, є сильна, та не дуже пригожа до того, щоби могти встояти ся. Сильному неприятельському війску, яке буде йти походом між примістками Ґалац і Фоскані, може вдати ся перейти Серет та відси вдерти ся до Молдавії. Таким чином не тільки похід на Бесарабію став би можливістю, але й російські становища на Буковинї були би поважно загрожені.
Рада мінїстрів.
ВІДЕНЬ (Ткб.) Вчера відбула ся під проводом президента мінїстрів ґр. Клям Мартініца рада мінїстрів при співучасти всїх членів кабінету. Обради почали ся перед полуднем і тривали з полудневою перервою до 7 год. вечером.
Коли антант дасть відповідь в справі мира?
ЛЮҐЕНО (Ткб.) Аґенція Стефанія подає відомість дневника "Messagero", що відповідь антанту на мирову ноту почвірного союза буде з певністю оголошена перш кінцем сего року. 