Звістки про Митрополита.

В доповненю до вістки, поміщеної в "Дїлї" з 30. липня с. р. одержав п. проф. Григорий Микетей від Митрополита ось таку звістку:
Курск 31/5 1916. Дорогий Пане Проф.! Днесь дістаю цїнну Вашу картку з 27/ІІ. зі списом священиків, що тут (відай) в Ростові жиють (утїкачі). Дуже Вам за се вдячний. Доповняю Вам днесь картку писану тому тиждень. В лїтї вільно менї ходити купати ся; купіль досить добра. Є тут букініст, (антиквар) — має незлі книжки, до котрого при проходї заходжу і вже досить много їх накупив. Від якого тижня зачало ся лїто, а з ним лїтна спека. Є тут також антиквар, що торгує старинними річами, — дещо у него набув для нашого "музея"; а то: дві ікони, український старий міщанський пояс, і т. и. Посилаю ще отсї адреси: бр. Йосиф Ґродзький переведений до Красноярска, о. Матвієйко — є в містї Казачинское, ОО. Рицар. Тимкевич і Савицький — губ. Казанская — Лаішево. П. Бачинська (жена священика з Хмелиск) губ. Иркутская — Балаганск. Сердечно здоровлю і дякую за все. 