◦ ◦ ◦ ◦ ◦ ◦ ◦ ◦ ◦ ◦

Перед поворотом митрополита Шептицького. СТОКГОЛЬМ (Кор. Б.) Митрополит ґр. А. Шептицький задумує удати ся до Риму. Завів він в станиславівській дієцезії новий калєндар. Митрополит заявив, що осїдком ґенерал-ґубернатора Дорошенка є Київ. Ґенеральним вікарієм іменував митрополит перед своїм виїздом о. Цегельськото. Ґен. ґубернатор затвердив іменованє. Ректор львівської семинарії о. Боцян бажав поїхати до Львова.
Поворот Митрополита. П. д-р Стефан Федак одержав зі Стокгольму такі депеші: З австро-угорського посольства в Стокгольмі: "Митрополит ґраф Шептицький їде зі Стокгольму через Гамбурґ, Швайцарію до Риму; реченець відїзду ще не означений". Від п. Менцїнського: "Ексцеленція їде з початком слїдуючого тижня через Берн (Швейцарія) до Риму, Боцян і Гродзкий прямо до Львова".
Вражінє російської революції. Панна Ірина Лежогубська одержала від полоненої У. С. С. панни Степанівної з Ташкенту ось який листок, датований 9. ст. ст. цвітня с. р.: "Ірино! Велика настала хвиля. Раби народи промовили. Пронесла ся українська пісня по улицях Пет. і Кв., замаяли синьо-жовті прапори і в руках Богдана опинив ся замість булави прапор з написом: "Вільна Україна"! Чи не чуєш, як по обох боках кордону вдарив один великий дзвін, здїйснила ся велика мрія, сповнили ся слова: Ще вчора були ми раби і голови у низ хилили; сьогодня, після боротьби, ми вільні, горді, повні сили. Чи чуєш Ти сю велику хвилю!!?"
Головний Видїл "Союза Українок" звертаєть ся з зазивом до філїй і кружків "Жіночої Громади", щоби на підставі ухвали загальних зборів з 21. лютого с. р. перемінювали назву товариства на філїї і кружки "Союза Українок". В тій цїли треба скликати загальні збори зглядно сходини членів, повідомити їх про зміну назви товариства, як також про зміну кількох §§. статута, а відтак повідомити о тім ц. к. місцеві власти (староство і полїцію). Головний Видїл вишле на жаданє відпис протоколу з загальних зборів з 21. лютого с. р. і змінені статути, як також удїлить всяких потрібних інформацій. Крім того просить всї инші жіночі товариства у Львові і на провінції вступати з члени "Союза Українок". При нагодї повідомляє рівнож Головний Видїл, що має адреси шкіл домашнього господарства, які на жаданє вишле інтересованим. — Евгенїя Макарушкова, голова. Марія Саламанчуківна, секретарка.
Дозвіл на вивіз предметів поживи зі Львова. Цертифікати на вивіз предметів поживи зі Львова видавала досї команда міста. Тепер такі дозволи буде видавати львівський маґістрат. 