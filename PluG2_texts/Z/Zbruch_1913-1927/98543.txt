◦ ◦ ◦ ◦

Завішення "Правди". Президія дирекції поліції у Львові розпорядком 8 дня 19. червня ч. 3093/20 завісила видавництво тижневника "Правда" за неприязну тенденцію супроти польської державности". — Так виглядає у Східній Галичині свобода слова!   "Український Голос". По двомісячній перерві ізза страйку друкарських складачів в Перемишли появилося дня 20. червня 16. ч. тижневника "Український Голос". Пускаючи в світ це число Редакція взиває українське громадянство підперти "Український Голос" датками на пресовий фонд.   Попис елєвів висших років муз. Інституту ім. М. Лисенка відбудеться в четвер (24 ц. м.) у великій сали Т-ва о годині 7.30. вечером. Проґрами, які служать за карти вступу, продає по 5. М. канцелярія Т-ва від год. З—7.   Старшини У.Г.Армії в Одесі. В Одесі находиться під цю пору над 600 старшин Української Галицької Армії.   Всі галицькі залізничі сотні, — як довідуємося з певного жерела — є в дивізії Удовиченка.   Фалшиві інформації. Ріжні "Гоньци", "Курєри" і "Вперед" доносять, що митрополит А. Шептицький виїхав до Варшави. З достовірного жерела нам доносять, що Митрополит виїхав до Унева, до хорого брата Студита О. Климентія, звідки вернув сьогодня в полудне. У Варшаві Митрополит не був і тамтуди не вибирається.   Громадська думка 