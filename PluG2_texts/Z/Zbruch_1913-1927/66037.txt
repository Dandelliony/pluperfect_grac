◦ ◦ ◦ ◦ ◦ ◦ ◦ ◦ ◦ ◦

З Народного Комітету. Народний Комітет на своїм засїданю дня 12. с. м., вислухавши звіту о. Тита Войнаровського про дотеперішну дїяльність Централї для господарської відбудови краю в Кракові і про систематичне нехтованє нею всїх внесень українських членів Прибічної Ради Централї, що довело до сецесії укр. членів Ради, ухвалив одноголосно по переведеню дискусії одобрити крок укр. членів Прибічної Ради Централї для господарської відбудови краю з дня 11. с. м., котрі для протесту проти дотеперішного кривдячого понад міру українське населенє поступованя Централї для господарської відбудови краю в Кракові опустили в дни 11. с. м засїданє Прибічної Ради при Централи для господарської відбудови краю в Кракові. Кромі сего на внесене д-ра Стефана Барана рішено віднести ся до Укр. Парл. Репрезентації у Відни, щоби в відповідний спосіб справу господарської відбудови порушила на однім з найблизших засїдань парляменту в формі наглячого внесеня.
Зазив. Просить ся всїх наших свідомих людий щоби присилали просто на руки Вп. голови Української Парляментарної Репрезентації Юлїяна Романчука, Wien І, Parlament, матеріяли про покривдженя нашого народу в теперішню пору, головно про справи, що відносять ся до справи евакуації, реквізицій, апровізації, примусових робіт на панських ланах, форшпанів, масової відмови війскових причинків, непошанованя прав української мови державними урядами і т д. Факти просимо представити коротко і ясно з поданєм імен свідків, місцевости, дати і евентуально дати урядового оповіщеня чи акту відносного уряду. Присланий матеріял використають українські посли в парляменті і в делєґаціях. За Народну Канцелярію у Львові, Ринок 10. — Д-р Степан Баран.
Відзначеня У. С. С. За хоробре поведенє перед ворогом відзначені офіцири і стрільцї другої сотнї У. С. С. (сотня Бушкованого) Війсковий хрест заслуги III кляси з воєнною декорацією і мечами: пор. Осип Бушкований. Медалї хоробрости: хор Загульський Володимир, підхор. Дмуховський Филемон, Главач Микола, дес. Антонів Семен, Качмарчук Антін, вістун Борис Осип, Бугаєць Теофіль, Воютицький Яким, Гриньовський Стефан, Кашуба Василь, Кисіль Осип, Костїв Гриць, Медвідь Юрко, ст. стр. Гринків Василь, Кіт Василь, Могила Яким, Петрина Іван, стр. Владика Стефан, Ґолембйовський Антін, Джуґай Іван, Машин Федь, Матейко Олекса, Рижий Федь, Семчук Дмитро, Уграк Василь, Федорчук Михайло, Хомяк Остап, Чемерис Іван, Якубовський Петро, віст. Кузїв Олекса.
В справі максимальної тарифи на мясо оголошує управа міста Львова: Управа громади кор. прест. міста Лівова взиває отсим всїх пп. різників, масарів а також особи ведучі торговлю сирим мясом, вудженинами або товщами, щоби сейчас помістили за виставовою шибою у своїх торговлях, евентуально на фронтових дверях своїх склепів, становищ в базарах і міських будках таблицї з цїнником усїх без виїмку родів мяса, вудженин і товщів, подаваних щоденно до продажі. Хто не примінить ся до отсего зарядженя, підляже на основі постанов §.14 уст. в цїс. розп. з дня 24/3 1917 В. з. д. ч. 131 гривнї до висоти 5000 К, евентуально карі арешту до 3 місяцїв. 