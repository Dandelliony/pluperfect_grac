◦ ◦ ◦ ◦

З "Народного Дому" у Львові. В суботу дня 3 с. м. установлений делєґатом польського правительства Ґалецьким державний комісар, радник намісництва Нападієвич в товаристві свого заступника старости Дольницького обняв аґенди, каси й акти розвязаної кураторії "Народного Дому". Обовязком вложеним на нього буде не лиш вести дальше діла "Народного Дому" але й виготовити статут фундації, котрого виготовлення було доси спинюване тим, що польське правительство доси утруднювало кураторії зорієнтуватися в розмірах маєтку "Народного Дому", посідаючи в депозиті всі його ефекти.   Протести проти всіх. Дневники подають, що віче українських робітників у Відни ухвалило вельми грімкі резолюції звернені проти дра Петрушевича, дра Панейка і проти угоди, яку заключив др. Андрій Лівицький з Поляками, віддаючи їм Галичину. Збори не признають ні Пертрушевича ні Національної Ради.   Продовження мораторії. Щойно після ріжних інтерпеляцій, видала Рада міністрів 30. грудня 1919 розпорядок в справі продовження мораторії для Галичини. Що сей розпорядок видано, довідуємося щойно сьогодня з телєґрам "Пату".   Бандитизм процвітає. Польські дневники переповнені грізними вістками про бандитів, що згуртовані в більші чи менчі "боєві одиниці" бушують по цілій Польщі. У Варшаві й околиці бандитизм доходить до грізних розмірів. В околиці Зеґжа розбивається ватага складена з 15 людей, які доконують насильств над населенням, а в своїх "походах" послугуються самоходом. Не кращі відносини і в околицях Львова. Дійшло до того, що люди вечером бояться виїздити з села.   Фальшиві доляри. По донесенням преси в останніх часах пущено в курс більшу скількість фальшивих долярів, м. и. в Тисмениці, Станиславові і у Львові. Щоби остерегти суспільність перед набуванням фальсифікатів, подаємо знаки, по яким можна пізнати фальшиві доляри: Правдиві доляри виконані з перґаміну, фальшиві зі звичайного паперу. Букви і числа на фальсифікатах скривлені і нерівні, а так зв. "жилки" замазані наслідком перефотоґрафовання з ориґіналів, на яких виступають вони як наглядні лінійки. Всі фальсифікати нові.   Громадська думка 