"Забув ся".

ВІДЕНЬ. (Ткб.) В палатї послів у відповіди на інтерпеляцію пос. Бачинського, який жалував ся, що дисциплїнарні сенати львівського висшого Суду краєвого і Найвисшого Трибуналу, видимо самовільно і лагідно, відступаючи від приписів закона, обійшли ся з радником висшого суду краєвого в Сяноцї Францїшком Бжозовським з приводу його нетактовних слів, висказаних в ресторанї, обидливих для української народности, мінїстер справедливости заявив на основі актів ось що:
Сенат висшого Суду краєвого д. 5. грудня 1916 засудив радника висшого Суду краєвого Бжозовського за нетактовне поведенє на кару догани. Сенат Найвисшого Трибуналу затвердив сей присуд. Оба сенати запримітили, що поведенє радника Бжозовського було вправдї не відповідне і не до оправданя, але що в тім можна доглянути ся тільки нетактовности. Сенати руководили ся тим, що п. Бжозовський нїколи не виявляв ворожого настрою супроти української людности і нїчим не захитав довіря до своєї урядової дїяльности; тому треба припускати, що він хвилево тільки забув ся. Супроти такого розуміня його поступку як простої нетактовности вимірено йому з двох допускаємих кар порядкових строгійшу. Отже не може бути бесїди про відступленє від приписів закона, а мінїстер мусить рішучо відперти обидливі напасти на судіїв висшого Суду краєвого і Найвисшого Трибуналу, поміщені в запитї.
*
Про "нетактовність", якої по словам п. мінїстра справедливости допустив ся п. Бжозовський, радник висшого суду краєвого в Сяноцї, доносили ми свого часу на основі інтерпеляції пос. Бачинського. Щоби пригадати читачам ту "нетактовність" п. Бжозовського наведемо дотичиий уступ поданої нами свого часу інтерпеляції:
"Дня 1. вересня 1916 сидїв з ресторанї Герціґа в Сяноцї один український священик в товаристві своєї жінки і ще одної женщини, з якими розмовляв по українськи. Кілька кроків від них сидїв радник висшого суду краєвого при тамошнім окружнім судї Бжозовський і почав без нїякого приводу співати пісню, імовірно ним самим зложену, якої слова звучали: "Rusini świnie, Ukraińcy to sama hołota".
Такий вислів в устах ц. к. судії (Поляка) називаєть ся тільки "невідповідним поведенєм". До того ц. к. судія, який проголошує публично такі почуваня супроти української народности, урядує до нинї в Сяноцї і вимірює справедливість українським сторонам. 