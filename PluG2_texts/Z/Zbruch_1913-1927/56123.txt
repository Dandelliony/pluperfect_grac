◦ ◦ ◦ ◦ ◦ ◦ ◦ ◦ ◦ ◦

В Східній Галичинї
З пресової кватири пишуть здати 10. с.м: По сильних наступах на праве крило армії Ботмера (Галич і Бережани) настали в Східній Галичинї трохи спокійнїйші днї.
Поля перед становищами союзних війск місцями буквально вкриті трупами. Обчисляють, що на просторі 40 кльм. між Галичем і Бережанами Росіяни втратили самих убитих яких 20—25 тисяч, а здобутий такою цїною простір виносить кілька кільометрів.
В области Бродів і на захід від Луцка Росіяни скріпили свій артилєрійський огонь — можливо, що готовлять ся до наступу.
Воєнні комунїкати австро-угорського ґенерального штабу з 12 вересня
Війна на Сходї. Фронт проти Ромунїї: Положенє незмінене.
Фронт архикн. Карла: В Карпатах дальші бої. Всї наступи ворога на наші становища на північ від долини Золотої Бистрицї і гор. Черемоша не вдали ся. Поза сим у Сх. Галичинї нїчого не сталось.
Фронт кн. Лєопольда Баварського: Над дол. Стоходом ворог силкував ся густими масами проломити наші лїнїї. Відперто його з надзвичайно тяжкими втратами. В і нших частях фронту гарматний огонь середної сили.
Війна з Італїєю. Між Адижею і Астахою Італїйцї поновили наступи на лїнїю Монте Спіль-Монте Маджо. Скрізь їх відперто з діймаючими втратами. На Побережу зросла дїяльність артилєрії на височинї Красу.
Війна на Балканї. В области ц. і к. війск не було зміни.
Воєнні комунїкати нїмецького ґенерального штабу з 12 вересня
Західний терен війни. Фронт марш. пол. баварського наслїдника престола Рупрехта: По обох сторонах Сомми запірним огнем не допущено на загал ворога до виконаня наступу. В лїсї Феро і Люз Анґлїйцї даром силкувались ручними Гранатами здобути терен. Село Женші вчора рано впало в руки ворога. Артилєрійська битва ведеть ся дуже завзято.
Східний терен війни. Фронт кн. Баварського: На північ від Старого Червища наступ великих мас російських зломано перед нашими засїками з тяжкими втратами ворога.
Фронт архикн. Карла: В Карпатах відперто наступи ворога в околици Баби, на Чімбросляву і на Цапуль. В протинаступі на Чімбросляву піймано 170 Росіян.
Балканський терен війни. Нїмецькі й болгарські сили під начальним проводом Макензена ведуть далї похід в Добруджі.
На македонськім фронтї значні артилєрійські бої над Вардаром і успішні Болгарам сутички над Струмою.
На східнім фронтї.
З ц. і к. воєнної пресової кватири доносять 11. с. м.:
Вчерашний день не принїс на східнім фронтї основної зміни положеня.
На семигородськім східнім фронтї продовжало ся поволи приказане пересуненє окремих відтинків назад.
В Карпатах ідуть далї з неослабленою силою російські наступи. Нїде не осягнули Росіяни успіхів. Вчера рушили Росіяни наперед на південний схід від Цапуля і коло Рафайлови, а також в области Людової. Хоч вони в сїй области наступають день у день уже більш тижня, одначе оборонцї все ще держать лїнїю, положену значно більше на північ чи на схід, нїж та, з якої вони самі з кінцем липня йшли до наступу.
В Східній Галичинї по важких днях великої битви між Днїстром і Золотою Липою панує супокій. Тут знов показало ся, що великі російські офензивні акції що раз швидше минають.
Сила вибуху.
Найсильнїйший знаний вибух.
Всїми способами до крайної границї піднесені наслїдки вибухових предметів найріжнїйшого роду — як бомб, ґранат, шрапнелїв, морських і сухопутних мін — викликали многократні розслїдженя і звіти про се, як далеко сягає сила вибуху. Також про дальший хід відгомону вибуху при вистріленю новітних тяжких гармат стало звісним богато цїкавого.
В Парижи твердять, що підчас ясної погоди чують зовсїм виразно страшні голоси битв як далекий грім або гуркіт, а відгуки вибухів бомб на фляндрійськім фронтї чути було навіть в ріжних частях Анґлїї.
Найбільший з усіх вибухів, якого силу чути були в величезнім віддаленю 8000 кільометрів, відбув ся на острові Кракатава в дорозї Сунда в роцї 1883. Між 26. і 27. серпня того року вибух 840 метрів високого вулькану Раката знищив до половини острів між Суматрою і Джавою і розтяв саму гору в цїлій її висотї прямовисно на дві половини. Роздав ся грім небувалої сили, далеко милями було море покрите жужлевим камінєм, потворилися нові малї острівцї, а морська филя, яка в дорозї Сунда була висока на 36 метрів, перейшла через Джаву і Суматру, нищачи на побережу всї оселї разом з мешканцями. На місци половини гори Ракати показала ся морська кітловина глубини 200 до 300 метрів. Оцїнюють висоту, до якої дійшли стовпи пари і попелу вибуху, на неменше як 30 кільометрів і на цїлій кулї земській замітні були появи сумерку.
Після зазначених тодї записок чути було гук вибуху в віддаленю 2900 кільометрів (Маніля), 3600 кільометрів (середна Австралїя) і аж до Родріґуез коло Мадаґаскару, отже в віддаленю 4775 кільометрів. Як доносить Т. Овербек, аж тепер стало звісним, що стрясенє викликане тим вибухом дійшло аж до Нїмеччини, отже на незвичайну віддаль 8000 кільометрів. Се віддаль, яку уважано доси неможливою і яка перевисшає о много вражінє вибухів, викликаних в сїй війнї при помочи штучних способів технїки і хемії. А іменно в недїлю, 26. серпня 1883 почав нагло підчас проповіди в головній церкві Альтони хитати ся сильно без причини тяжкий великий свічник по серединї церкви, так що задля того страхаючого чуда треба було перервати проповідь. По двох або трьох днях одержано вість про нещастє в дорозї Сунда, однак аж тепер по точнім розслїдженю всього матеріялу стверджено, що тодї не розходило ся о нїщо інше, як о дальші наслїдки вибуху на Кракатаві. "П. Ч." 