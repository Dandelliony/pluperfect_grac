◦ ◦ ◦ ◦ ◦ ◦ ◦ ◦ ◦ ◦

Подробицї невтральної праси.
КОПЕНГАҐЕН (Ткб). Дневник "Politiken" приносить ряд подробиць про морські подїї, які відбули ся в середу, і пише: Була се найбільша морська битва, яку знає історія. Дневник сей наводить опис того, що видїла залога данського корабля "Фйорд", який у четвер причалив до Фрідріхсгафен. Жовнїри її оповідають: В середу пополудни здержали два анґлїйські торпедові кораблї у віддаленю 30 до 35 морських миль від Bianshofen корабель "Фйорд". Керманич "Фйорда" пішов з паперами корабля на поміст анґлїйського торпедовця. В тій хвилинї появила ся на обрію нїмецька фльота. Анґлїйські торпедовцї сейчас почали лагодити ся до битви, а згаданий керманич вернув на свій корабель. Нїмецька фльота, що спостерегла анґлїйські кораблї, наближала ся повною парою. Вона складала ся з 6 лїнїйних кораблїв, богатьох кружляків та 20 торпедових суден. Був се імпонуючий вид. Нїмецькі кораблї отворили нагальний огонь на анґлїйські кораблї, які швидко відплили на північ; за ними пустила ся в погоню нїмецька фльота і острілювала їх. Канонада затихла на якийсь час, одначе почала ся знов о годинї 5. вечером зі скріпленою нагальностию і можна було її чути до години 9. вечером. Близько Скаґен стрінув "Фйорд" два нїмецькі цеппелїни, що поспішали на місце битви.
Після донесень "Politiken" з Християнії керманич і капітан норвежського корабля "Ульріх", який вчера причалив до Ставанґер, оповідають, що коли корабель в середу пополудни між годиною 5. і 6. находив ся у 56 степенї 50 мін. північної ширини і 3 степенї 10 мін. східної довжини, дав ся нагло чути гук гармат, що все кріпшав до години 7. вечером. По годинї 8. у вечір не було вже з помосту "Ульріха" нїчого чути. За те коло норвежського берега близько Ставанґер можна було чути огонь аж до 10 год. у вечір. "Ульріх" мусїв спрямувати на північ, щоби не попасти в область битви. Той сам ко рабель видїв на другий день у вечір два анґлїйські кораблї, що їхали в полуднево-східнім напрямі і стріляли з тяжких та легких гармат. Вони їхали з шаленою швидкостию. Після тих відомостей битва відбула ся 20 миль на полудневий захід від Ставанґер.
Вбиті й ранені.
РОТТЕРДАМ (Ткб). Корабель "Шельде" находить ся в дорозї до Nieuve Watterwag з убитими і раненими в морській битві на північнім мори.
Ґратуляції й манїфестації з приводу побіди.
ДРЕЗДЕН (Ткб). Король вислав до цїсаря Вільгельма ґратуляційну депешу з приводу побідної битви на мори.
БЕРЛЇН (Ткб). З нагоди побіди в морській битві коло Скаґерак заряджено прикрашенє публичних будівель хоругвами. Нинїшний день є вільний від науки в школах.
ВІДЕНЬ (Ткб). З нагоди блискучої побіди нїмецької фльоти прибрано всї публичні будівлї і богато приватних домів австрійськими і угорськими хоругвами.
Засуд Крамаржа і тов.
ВІДЕНЬ (Вл. тел.) Розпочатий 6. грудня 1915 р. процес проти Крамаржа і тов. скінчив ся нинї. Крамарж, Рашін, Червенка і Замаваль засуджені за державну зраду і злочин проти воєнної сили держави на смерть.
Мирове посередництво Вільсона.
НЮ-ЙОРК (Ткб). Кореспондент Бюра Вольфа доносить: "Evening Post" доносить з Вашінґтону, що суботня промова Вільсона була першим кроком у виконаню старанно улаженої проґрами, при якої помочи Вільсон сподївав ся довести до понеханя війни. Вільсон прийшов до переконаня, що Злучені Держави з огляду на свою велику економічну й моральну могучість не можуть довше остати безчинні і мусять ревно з власної інїціятиви старати ся погодити воюючих.
Подїї на Балканї.
ПАРИЖ. (Ткб.) "Matin" доносить з Атен: Болгари поширили свої лїнїї на південний захід в напрямі Окріне. Здаєть ся, що вони наміряють обсадити ту місцевість. Нїмецький віддїл прийшов до Гаджі Беґлїк (Туреччина). Противники громадять піхоту та артилєрію в Ксантї. Нїмецьке правительство дало грецькому правительству запоруку, що не наміряє обсадити Каваллї нї полудневої Македонїї.
Цісар Вільгельм на фронтї.
БЕРЛЇН. (Ткб.) Нїмецький цїсар Вільгельм приїхав в область ґрупи війск кн. Леопольда Баварського.
Гостина російських думських послів в Італїї.
ЛЮҐАНО. (Ткб.) Членів російської Думи приняли дуже ввічливо урядові італїйські круги. Підчас принятя і тоастів, як пишуть дневники "Tribuna", "Idea Nationale" і "Corriere della Sera", вказувано з італїйської сторони на війскове положенє Італїї і необхідність офензиви російської армії, яка повинна принести такі жертви, які принесла італїйська армія в хосен союзників та готова їх дальше приносити.
Загранична преса про австрійські побіди.
АМСТЕРДАМ. (Ткб.) "Nieuve van den Dag" пише: Здобутє Асіяґо і Арсієро мусить бути для Італїйцїв великим розчарованєм і діймаючим ударом. Через цїлий рік остали ся австро-угорські форти не ушкоджені. Австро-угорська офензива триває щойно 14 днїв, а вже вибили австро-угорські війска два виломи в італїйській оборонній лїнїї. Бути може, полоненє 30.000 бранцїв має більше значінє, як здобутє тих двох кріпостий. 