◦ ◦ ◦ ◦ ◦ ◦ ◦ ◦ ◦ ◦

Відповідь султана на ноту папи.
ЦАРГОРОД (Ткб.) В відповіди на ноту царя султан зазначує, що Туреччину примушено до війни для оборони свого істнованя; покликаєть ся на те, що ще в грудни 1916 р. Туреччина з своїми союзниками предкладала почесний мир; в кінци згідно з нотою Австро-Угорщини й Нїмеччини говорить про інтернаціональні ґарантії мира.
Міжнародний конґрес робітницьких синдикатів.
БЕРН (Ткб). Завтра зачнеть ся тут міжнародний конґрес робітницьких синдикатів. Доси прибули вже представники Австро-Угорщини, Нїмеччини, Голяндії, скандинавських держав, а також представник француської Ґенеральної Конфедерації працї.
Стан російської армії.
БЕРЛЇН. (Ткб) До "Vossische Ztg." доносять з Женеви, що Франція здержала доставу мунїції до Росії тому, що ізза перевозових непорядків в Арханґельську не можна матеріялу виладувати та перевезти на фронт. Женевський дневник доносить, що з 9 міліонів жовнїрів російської армії ще тільки мілїон є узброєний. Війскові й господарські відносини в Росії викликують занепокоєнє.
Ґоркий проти Анґлїї.
КЕЛЬН (Пр. тел.) Як доносить "Koln. Ztg.", Ґоркий в своїй ґазетї сильно нападає на Анґлїю за її вороже становище супроти Росії. Каже він, що слїдча комісія в справі Корнїлова установили, що в армії Корнїлова, яка йшла на Петроград, були анґлїйські панцирнї автомобілї з анґлїйською залогою.
Далї говорить про вимушуваня дипльоматів антанту на Росії і про перекручуванє листів Терешенка француською дипльоматією. В кінци висловлює Ґоркий переконанє, що антант уже мав плян заключити в догідну хвилю мир з осередними державами коштом Росії.
Конституанта України.
СТОКГОЛЬМ. Українське Бюро доносить, що У. Ц. Рада на шестій (серпневій) сесії вибрала комісію для скликаня конституанти всеї етноґрафічної України.
Нова нота папи до антанту.
ЖЕНЕВА, 1. жовтня (Ткб). Авас доносить з Риму: В суботу в полудне передав Ватикан ноту осередних держав анґлїйському послови, долучаючи свою власну нову ноту до антанту.
Депутати з України за безпроволочним миром.
ПЕТРОГРАД (Ткб.) 1. жовтня. На вчорашнім пополудневім засїданю демократичної конференції промовляли депутати війскових орґанїзацій України, Грузії, Білоруси, козаків та магометан. Вони відносили конечність власти, що опиралаб ся на всїх живих силах краю, передовсїм на демократії, та обстоювали орґанїзацію армії після етноґрафічних принципів.
Депутати з України жадали між иншим безпроволочних офіціяльних мирових кроків.
Представники міських рад Петрограду й Москви та представники земств заявили ся за коалїційними жаданями. 