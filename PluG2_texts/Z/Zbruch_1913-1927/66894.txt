◦ ◦ ◦ ◦ ◦ ◦ ◦ ◦ ◦ ◦

Аграрне питанє в Росії.
ПЕТРОГРАД. (Ткб.) На засїданю центральної аґрарної комісії уложено текст заяви в аґрарній справі. Звучить вона, що всї ґрунти, які надають ся до управи, мають бути віддані рільникам до зужиткованя. Перед конституантою не сміє нїхто розвязувати аґрарного питаня. Справедливе розвязанє аґрарного питаня є можливе тільки на основі загального державного аґрарного пляну. Самовільні проби розвязаня аґрарного питаня населенєм були би поважною небезпекою для держави.
Російський мінїстер торговлї подав ся у димісію.
ПЕТРОГРАД (П. А.). Мінїстер торговлї Коновалов подав ся у димісію. Що до особи наступника не запало рішенє.
Протиреволюційний заговір в Росії?
КОПЕНГАҐЕН. (Ткб.) Після донесеня "Politiken" відкрито в Петроградї заговір, що стремів до викликаня протиреволюції. Мало бути замордованих кількох членів теперішного правительства. Між ними Керенський. Заряджено цїлий ряд увязнень.
По принятю димісії Бобжинського.
З цїсарського письма в справі димісії п. Бобжинського виходить, що його місце остане на разї необсаджене.
Як доносить нинїшня "Gazeta Wieczorna", в польських полїтичних кругах кажуть, що буде іменований тільки тимчасовий управитель польського мїністерства без теки.
За ким стоять селяни в Росії.
ПЕТРОГРАД (Ткб). З'їзд селянських делєґатів вибрав виконуючий видїл, в якого склад увійшли виключно соціялїсти-революціонери, трудовики і народні соціялїсти. Мінїстер рільництва Чернов, Брешко Брешковська, мінїстер війни Керенський і Аксентієв дістали найбільше голосів. Між кандидатами, які перепали, найбільше число голосів впало на Крапоткіна. Соціяльні демократи понесли страшне пораженє, бо мінїстер працї Скобелев дістав тільки 15 голосів, Ґоркий 8, а мінїстер почти і телєґрафу Церетелї 6 голосів.
Дезерції в російській армії.
СТОКГОЛЬМ (Ткб.) На петроградськім зїздї делєґатів з фронту — як доносять з Гапаранди — говорив дорадник мінїстра заграничних справ полк. Якубович про дезерції з фронту. Він сказав, що число тих жовнїрів, що втїкли з під прапорів, сягає тепер міліонів. Тому жовнїри самі і селяни в краю мусять підперти правительство в боротьбі з тою небезпечною появою. Також пянство у війску прибирає щораз більші розміри.
Керенський в Київі.
ПЕТРОГРАД (Ткб). Мінїстер війни Керенський прибув до Київа, де принято його дуже торжественно. Говорив він про ріжні справи, якими інтересуєть ся опінїя. М. и. заявив, що в своєї подорожи на фронт переконав ся, що братанє російських жовнїрів з неприятельськими не є таке загальне, як думали.
Що-до установчих зборів, то не буде можна скликати їх перед падолистом, бо годї задля виборів відтягати населенє від пільних робіт.
Німецькі лїтаки над Росією.
ПЕТРОГРАД (П. Т. А.) 4 нїмецькі лїтаки пробували наблизити ся до Одесси, але наші летуни зігнали їх. Два неприятельські лїтаки перелетіли над Минськом, але зараз завернули в наслїдок нагального огня наших оборонних батерій. Нїмецька ескадра летунів кинула богато бомб на Тирасполь і околицю. 