◦ ◦ ◦ ◦ ◦ ◦ ◦ ◦ ◦ ◦

Митрополит Шептицький і холмська справа. ВІДЕНЬ, 28. лютого 1918. Українська Парляментарна Репрезентація оголошує: В полїтичних кругах кружляє поголоска, що український митрополит ґр. Шептицький, який прибув сюди зі Львова, задержав ся у Відни, щоби промостити дорогу до угодового полагодженя холмської справи. Таку цїль мала мати конференція дня 25. с. м., що відбула ся між митрополитом і президентом У. П. Р. п. Петрушевичом. Українська Парляментарна Репрезентація стверджує, що ся поголоска є цїлковито безосновна, та що по думцї У. П. Репрезентації постанови берестейського договору є міжнародною справою, за яку з оглядів чисто внутрішніх не можна нї переговорювати нї торгувати ся з партіями. В сїй справі єдино компетентним є представництво Української Републики, як суверенної держави. Ствердженє сього слїдує по розмові з митрополитом ґр. Шептицьким, який прибув до Відня, аби взяти участь в нарадах Палати панів.
Приказ Сокола-Батька. Всї Соколи і Сїчи галицької земли мають в дни 3. марта 1918 в недїлю, в день Великого Народного Свята Воскресеня України, взяти ґреміяльну участь в походах уладжуваних в своїх повітах; численно і карно станути в рядах! Нехай живе Україна! Нехай живе Українська Народня Република! Слава Українській Центральній Раді! — Львівські Товариші з околичних сїл мають численно явити ся до походу в недїлю дня 3. марта 1918 в день свята Воскресеня України. Збірне місце ул. Городецька ч. 95 домівка Сокола ІІІ о год. 10 рано. — Старшина "С Б".
Катастр українських технїчних сил. Всїх українських інжинєрів просимо безпроволочно зголосити ся письменно або особисто до Української Технїчної Комісії у Львові при ул. Зїморовича ч. 20. Супроти величезних змін, яких в останнім часї зазнає положенє українського народу та великих задач, що в найблизщій вже будуччинї наших інжинєрів очікують, заложено катастру і постійна евіденція технїчних сил являєть ся необхідною конечністю. Потрібні такі дати: імя і назвиско, дата уродженя, студії, рід фахових праць і спеціялїзація (дороги і мости, архітектура, зелїзно-бетонове будівництво і т. д.) теперішне занятє (служба державна, приватна, війскова). Спис має обіймати усїх українських інжинєрів (будівляних, культури і т. п.) а також студентів, висших технїчних заведень, які вже віддавали ся практичним працям на полї технїки.
Поручник д-р Юлій Лещій перебуває як воєнно полонений в Архацку саратовська ґубернія. Просить знакомих о вістку. 