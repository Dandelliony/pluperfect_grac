Опіка над сиротами.

Львів, 9. марта 1917.
Оголошують урядово: Правительственний комісар міста Львова д-р Рутовський іменував сиротинськими інспекторами п. Йосифа Єдлїч Капусцїнського і п. Марію Дулємба та відобрав від них службове приреченє. Функції ґенерального опікуна для округа міста Львова поручив правительственний комісар міста Львова секретареви маґістрату п. Йосифова Стобєцкому.
Користуючи ся постановами цїсарського розпорядку з 12 жовтня 1912 р. і розпорядку мінїстерства справедливости з 24. червня 1916 р. управа міста Львова зорґанїзувала Уряд ґенеральної опіки над дїтьми, що її потребують. По законним постановам інституції ґенеральної опіки се уряд, з усїми правами і обовязками публично-правного орґану, вивінуваний широкими повновластями; ті права і обовязки на стільки важні і богаті своїм змістом, що новою інституцією — можна сміло сказати — реалїзує держава ідею усуспільненя й удержавленя виховань.
На найважнїйші із завдань ґенерального опікуна вкажемо поки що тільки коротко, а саме: ґенеральний опікун має вести опіку над тими малолїтними, які потребують правного заступства і його з яких небудь причин не мають, а яких йому за згодою суду віддасть під опіку громада чи корпорація, що установляє уряд ґенерального опікуна; він буде виєднувати засоби для удержаня незасібних, в першій мірі неправесних дїтий, він буде в деяких случаях вести надзір над вихованєм тих дїтий, що мають свого правного заступника, чи опікуна.
Опіка се право і обовязок фізичного і духового вихованя дитини. Серед теперішних воєнних злиднїв, коли стільки сиріт плаче з голоду і тиняє ся без догляду по міських вулицях і попід сїльські плоти, се право і обовязок набирають особливої ваги: від їх виконаня залежить ратунок перед фізичною і моральною загибілю великої части наймолодшого поколїня. Коли забезпечені будуть матеріяльні основи для прожитку безпомічної дитини, опікун розсвітлить її душу першою любовію добра, подбає про її шкільну науку та здоровий духовий розвиток. Є природне право у дитини, признане законом, щоби вона — коли не має свого батька матері — була виховувана своїми найблизшими, які найкрасше знають її житєві відносини і її душу. І є ще друге право у дитини: щоби вона дізнавала ся про перші елєменти знаня і моралї в своїй рідній мові і виростала в світлї своєї національної культури. Одно і друге завданє сповнити можуть тільки члени того самого народу, до якого належить дитина — як її найблизші.
Іменований правительственним комісарем Льзова ґенеральний сиротинський опікун одержує опіку над усїми дїтьми львівського міського округа без розбору віроісповіданя і народности. Ґенеральний опікун — Поляк має опікувати ся українськими сиротами Львова; те-ж саме сиротинські інспектори, члени польської народности, мають заступити родичів українським дїтям, що остають без опіки. Не пересуджуємо того, які будуть вислїди працї ново-іменованих опікунів — Поляків над добром і вихованєм української дїтвори Львова, та з огляду на національні відносини в краю і місії ту працю зроблять красше, богато красше свої українські опікуни. Накормити голодну українську дитину, вивести її з душних безпросвітних сутерен на сонїшний воздух фізично і духово здорової атмосфери, виховати її у своїм релїґійнім обрядї, защіпити в її душі першу парость національної свідомости — зуміє рішучо найкрасше свій, український опікун, чи опікунка. Се українським дїтям належить ся "по всїм божим і людським правам".
Сподїємо ся, що громада міста Львова сповнить свій обовязок супроти всїх своїх горожан і дасть українським сиротам свою опіку в інституції українського уряду ґенеральної опіки. Се наше оправдане і рішуче домаганє! 