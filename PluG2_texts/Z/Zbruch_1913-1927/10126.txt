Зміни віроісповіданя у Львові. – Великі повени. – Розвій зелїзничої сїти в Европі. 

Зміни віроісповіданя у Львові. В цьвітнї с. р. змінило у Львові віроісповіданє З0 осіб (з того 13 мужчин). Межи ними було 17 греко-кат. (8 мужчин і 9 женщин), 3 римо-кат. (1 муж. і 2 женщ.), 4 протест. (1 муж. і 3 женщ.) і 6 мойсеєв. (З + 3). З тих 30 осіб приняло: 23 (11 + 12) римо-католицизм, 3 (женщ.) протестантизм, 2 (муж.) мойсеєв. і 2 (женщ.) безвіроісповідність. З 17 греко-кат., що покинули свій обряд, було 12 вільного стану і 12 до 30. року житя.
Великі повени. Східну Галичину і Буковину знова навістили страшні повени наслїдком тревалої слоти. Днїстер і єго притоки, Прут, Черемош і Серет розлили свої води широко і позатоплювали всї поля, луки і луги та знищили до решти всьо, що остало по недавних повенях. Зелїзниця межи Станїславовом а Галичем перервана. Іменно коло Ямницї вода в кількох місцях підмулила шлях так, що вчера рано перервано там рух всїх поїздів. Подорожні, які виїхали вчера рано зі Львова в напрямі до Станїславова, повертали ся з Галича домів. Нинї мають привернути.
Розвій зелїзничої сїти в Европі. В 1858 р. мала Европа 278 мілїонів мешканцїв і 51.483 кільометрів зелїзничого шляху; проте оден кільометр зелїзницї припадав на 5.400 мешканцїв. В 1883 р. в 25 лїт пізнїйше мала Европа 335 мілїонів мешканцїв і 185.442 кільометрів зелїзницї; проте на оден кільометр припадало коло 1.800 людий. В 1908 р. знова в 25 лїт пізнїйше замешкувало Европу 436 мілїонів людий, а шлях зелїзницї виносив 318.312 кільометрів так, що вже на 1380 голов припадав оден кільометер. Найкориснїйше відношенє є в Швециї, де вже на 401 мешканцїв припадає оден кільометр зелїзницї. Найгірше є в Сербії, де на 4.557 мешканцїв є
оден кільометр. В 1858 р. поспішний поїзд між Льондоном а Шкоциєю важив 100 тон. Се є 100.000 кґр. і робив 61 км. на годину. В 1885. р. сей самий поїзд важив вже 250 тон і перебігав в протягу години 72.5 км. а тепер важить 450 тон і летить 84 км. на годину. Відповідно до сего мала машина в 1864. р. силу 120, 1885 — 400 а тепер силу 1.000 коний. 