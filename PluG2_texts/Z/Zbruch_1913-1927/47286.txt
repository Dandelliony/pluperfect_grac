Зміна на становищи війскового команданта міста Львова.

Дотеперішний, другий з черги по освободженю від наїзду, командант міста Львова ґенерал Лєтовський уступив від учора ґенералови майорови Рімлеви своє місце у виконуваню сього уряду, такого важного нетільки з війскового становища, а й зі становища цивільного — горожанського, полїтичного, національного. Нового команданта витають Українцї міста Львова як давного знайомого, добре записаного в памяти всїх: бо се був саме Ексц. Рімль, котрий увільненій зпід російського ярма українській людности столицї краю відразу дав наглядно відчути, що з війсковим увільненєм прийшло й визволенє національне й полїтичне. Не словами тільки, а й дїлами доказав був Ексц. Рімль за недовгий час своєї команди у Львові, що він — репрезентант ц. і к. армії — шанує права української національности й мови на рівнї з правами инших народностей в публичнім житю. Під національно обєктивним наглядом Ексц. Рімля вернулась українська мова в усїх прилюдних оповіщенях до належних собі прав. Наступник ґен. Рімля потребував тільки піти слїдом свого посередника — а принцип cuum cuique був збережений. Зазначуючи се з повним признанєм слїдом уступаючого команданта, витаємо нового з довірєм, що свою так успішно й певно розпочату дїяльність на поли зрівноваженя національних, полїтичних і горожанських відносин сього потрясеного і захитаного бурями міста — він вспіє далі розвинути і так уперед повести, що й український громадянин буде почуватись тут не меншевартним елєментом, а рівноправним горожанином австрійської держави. 