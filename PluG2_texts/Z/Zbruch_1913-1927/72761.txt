◦ ◦ ◦ ◦ ◦ ◦ ◦ ◦ ◦ ◦

Перші цїсарські іменини. Вчерашної недїлї, в день св. Карла, обходила Габсбурська монархія іменини свого молодого цїсаря Карла І. З усїх церков линули молитви за довголїтнє і щасливе панованє Монарха, а з сердець горожан — бажаня, щоб молодому цїсареви пощастило ся закінчити війну почесним і тривким миром, довершити дїла перебудови своєї монархії в державу вільних, рівноправних, вдоволених народів.
Зміна границь воєнної области. "Wiener Ztg." оголошує розпорядок мінїстра внутрішних справ про зміну границь північних воєнних областий в Австрії, а саме: І. північна ширша воєнна область обнимає в Галичинї: Західну Галичину з виїмком областий громад Білої та Лїпнїка, в східній Галичинї область, сягаючу включно до полїтичних повітів сокальського, каменецького, перемишлянського, суд. пов. бережанського, пол. пов. підгаєцького, бучацького, городенського, снятинського, косівського; на Буковинї повіт судовий Вашківцї над Черемошем, і повіт полїтичний вижницький. II. Північна вузша воєнна область обнимає східну часть Галичини включно до повітів золочівського, радехівського, зборівського, повіту судового козівського, пов. полїт.: тернопільського, теребовельського, чортківського, залїщицького, як також Буковину, з виїмком суд пов. вашковецького над Черемошем, та пол. пов. вижницького.
Равт на Захист для недужих У. С. Стрільцїв заповідаєть ся як найгарнїйше. Збірка фантів на льотерію перейшла всї сподїваня комітету. Зібрано велику скількість дуже гарних і вартісних предметів і для щасливих грачів буде фантова льотерія дуже приємною несподїванкою. Український театр відіграє "Весїлє при лїхтарнях", оперету в 1 дії Офенбаха, а театральний хор відспіває Нїщинського "Вечерницї" з танцями укладу п. Сороки. Музика стрілецька. Хто через ошибку або брак адреси ще не одержав запрошеня, звелить зголосити ся у Захистї У. С. С. вул. П. Скарги 2 а, або в день Равту від год. 3 по пол. в комітетї, який урядувати-ме в сали Муз. Тов. ім. М. Лисенка.
На адресу львівських пань. Нам пишуть з міста: Заповіджені на 3. с. м. заг. збори "Укр. жіночого Комітету помочи для ранених жовнїрів" не відбулись з причини дуже малого числа учасниць. Се на жаль не перша несподїванка, яка стрічає жіночі орґанїзації у Львові зі сторони таки самих жінок. Прикро оно про се писати, але годї затаювати факт, що як з одної сторони деякі панї працюють в прилюдних інституціях дуже ревно і нераз понад сили, "так знов з другої сторони богато наших пань і панночок не почуваєсь до громадянського обовязку брати участь в працї для народа навіть в теперішній тяжкій хвилї, коли суспільна праця жінок є необхідно конечна. Знаємо у Львові богато пань, які мають час і здоровлє, а дотепер поза власною хатою, чи своїм платним занятєм не приложили рук до нїчого, так що вкінци випадало би їх поспитати, до якої вони властиво причислюють себе народности і до кого належать їх національні почуваня? Мусимо вже раз довідати ся, хто з нами, а кому на нас і на наших справах не залежить. В тій цїли треба зладити статистику наших сил та знати, чи і що хто робить, щоби чи були певні, на кого можемо числити, а на кого нї. Се моглиб перевести дві найбільші жіночі орґанїзації, себто "Союз Українок" і "Тов. Марійське Пань". Заки се станесь, запрошую отсим поновно всїх дотеперішних членів і тих пань та панночок, що мали би час помогти нам, на загальні збори "Укр. жін. Комітету помочи для ранених жовнїрів" у Львові, які відбудуть ся 8 с. м. (на св. Димитрія) о год. 6 вечером на бесїдї з попередно заповідженим предметом нарад. — За старшину: Софія Олесницька, предсїдателька.
Відзначенє українського жіноцтва. З Відня доносять: Український жіночий комітет помочи для ранених жовнїрів у Відня за свою успішну працю серед ранених і опіку над полоненими та остаючими в полю зістав відзначений рядом хрестів та медалїв, призначених для слїдуючих членів: а) почесний хрест II кляси з воєнною декорацією панї: Кисїлєвська Олена, Каранович Марія; б) срібну медалю з воєнною декорацією: Левицька Марія, Трильовська Евфрозина, Стефанович Ольга, Залїзняк Олена, Бассараб Ольга, Демчишин Теодозія; в) бронзову медалю з воєнною декорацією: Дольницька Іва, Дольницька Ірена, Дмитерко Теофіля, Ґіжовська Анна, Панкевич Зофія, Ґеримович Іванна, Громницька Марія, Гнатишак Мінодора, Кудрик Ірена, Коцовська Валєрія, п. Каштанюк Антін, Льошків Анна, Лежогубська Ірена, Марітчак Ілія, Цегельська Мелянїя.
Крадїж. До мешканя о. Йосифа Пилипця гр.-кат. пароха в Сухорічу, замешкалого тепер у Львові при вул. Лазаря ч. 3 закрали ся дня 1. с. м. між год. 5 — 6 по полудни злодїї та повиносили річи на кілька тисяч. Злочинці використали ту обставину, що о. Пилипець виїхав того дня з богослуженєм до своєї парохії, а жінка з родиною пішла в згаданій порі на гріб батька на Личаківське кладовище. Отворивши двері помешканя витрихом чи доробленим ключем, викрали з него ручну валізку, в котрій були підручні гроші, щадничі книжочки, полїси асекураційні житєві, листи заставні, документи особисті і родинні і инші річи. Забрали білє, убраня, черевики і чоботи. Злодїї, здаєть ся, шукали за харчевими припасами, бо забрали хлїб і "рукзак" наладований віктуалами, призначений для брата п. Пилипцевої, п. Олександра Копистинського, що тепер нарокував до війска. Спричинена шкода є тим більша, бо пп. Пилипцї через війну стратили все своє майно. В серпни 1914 р. в битві під Львовом згоріло Сухорічє, де о. Пилипець є парохом. Жертвою огню впали тодї всї парохіяльні забудованя і дім мешкальний враз з цїлим урядженєм та живим і мертвим інвентарем. О. Пилипець з родиною уратували лише житє і те, що дало ся взяти на один візок. 