◦ ◦ ◦ ◦ ◦ ◦ ◦ ◦ ◦ ◦

З угорського сойму.
БУДАПЕШТ (Ткб.) По відчитаню цїсарської відповіди на чолобитню приступив сойм до нарад. Посол ґр. Аппоні внїс інтерпеляцію в справі угодових переговорів з Австрією і заявив ся проти заключеня угоди на довший час тому, що господарські відносини на цїлім світї тепер непевні, а мандат послів вже перед роком погас.
Президент мінїстрів ґр. Тіса признав трудність господарських договорів під сю пору та заявив, що імовірно всї великі держави по війнї заключать господарські договори, тому і правительства Австрії та Угорщини повинні бути здібні до акції.
Президент мінїстрів радо предложить проєкт договору новому парляментови, та не може заручити, чи передтим не виявить ся необхідність довершених фактів. В тім случаю мусить законодавство сповнити свій обовязок.
Розпущенє грецьких резервістів.
АТЕНИ. (Б. Райтера). Рада мінїстрів ухвалила сейчас проголосити декрет, що розпускає дванадцять найстарших річників, які стоять під оружєм.
Російські втрати.
АМСТЕРДАМ. (Ткб.) Кореспондент дневника "Times" доносить з Петербурга, що в тамошних урядових кругах отверто признають, що і Росіяни свої послїдні успіхи мусїли окупити великими втратами.
Співучасть людности в накладаню податків в королївстві.
ВІДЕНЬ. (Ткб.) З воєнной пресової кватири доносять: Начальна команда армії вислала слїдуючий розпорядок до ґенеральної війскової ґубернїї в Люблинї: Після предложених інформацій про податкове законодавство в Польськім Королївстві закони країв предвиджують участь податників при вимірі деяких безпосередніх податків, у сїй формі, що при податкових властях І. і ІІ. інстанції, буде творити ся податкові комісії з кругів інтересованого населеня, які будуть орґанами дорадними або рішаючими, при чім частину членів комісії буде покликувана з вибору. Щоби також і в тій адмінїстраційній области, притягнути населенє до співпрацї, треба примінити постанови краєвих законів. Треба спричинити уконституованє і піднятє дїяльности тих комісий.
Воєнні комунїкати австро-угорського ґенерального штабу з 10. червня.
Війна з Росією. В противенстві до попередного дня вчера знов на цїлім північно-східнім фронтї розгоріли ся незвичайно завзяті бої. Між Окною і Добринівцями відперто в однім місци 8 тяжких атаків, в иншім 5, при чім особливо визначив ся наш шлеський баталїон стрільців ч. 16.
Над долїшною Стрипою значні російські сили по завзятих боях виперли наші війська з східного берега на західний.
На північний захід від Тернополя відперли ми численні наступи Росіян.
В области Луцка йде боротьба на захід від Стиру.
Коло Колків і на північний захід від Чорторийська ударемнили ми зусилє Росіян перейти через ріку.
Війна з Італїєю. Наступи Італїйцїв на кілька становищ нашого фронту між Адиґою і Брентою відперто.
До счисленних доси в области наступу полонених прибуло ще над 1600, в тім 25 офіцирів.
Коло примістка Тольмайн наші війска сильним гарматним огнем знищили засїки й захистили части неприятельського фронту і вернули, взявши 80 полонених, в тім 5 офіцирів, і здобувши машиновий карабін та иншу воєнну добачу.
Війна на Балканї. Над долїшною Вогезою розбито огнем італїйські патрулї.
Воєнні комунїкати нїмецького ґенерального штабу з 10. червня.
Західний терен війни. На західнім березї Мози успішно ведено далї поборюванє неприятельських батерій та укріплень. На схід від ріки наші війска вели далї атаки. В завзятих боях виперто неприятеля з кількох становищ на пасмі горбів на південний захід від форту Дуомон, в Капітульнім лїсї і на горбі Фімен. На захід від форту Во баварські стрільцї і східно пруська піхота здобули приступом сильний неприятельський полевий форт. Він дістав ся в наші руки разом з залогою, що числила ще над 500 жовнїрів, і 22 машиновими карабінами.
Загальне число полонених від 8. с. м. числить 28 офіцирів і 1500 жовнїрів.
На горбі Гартсмансзайлєркопф нїмецька патруля полонила в неприятельських ровах кількох Французів.
Східний і балканський терен війни. В области нїмецьких війск не стало ся нїчого важного. 