◦ ◦ ◦ ◦ ◦

Українська воєнна округа. "Русское Слово" з дня 5 квітня (23 марта) подає телєґраму П. Т. А. з Київа такого змісту: Видано приказ по арміях про переміну київської воєнної округи на українську воєнну округу (до української воєнної округи належать отсї українські ґубернїї: київська, волинська, подільська, харківська, чернигівська, полтавська й курська).
Затвердженнє Д. Дорошенка. "Кіевская Мысль" з дня 7 квітня (25 марта) подає: Товариш мінїстра внутр. справ Щепкин повідомив київського ґубернського комісара про затвердженнє тимчасовим правительством Дмитра Дорошенка на посадї помічника комісара й на правах віце-ґубернатора.
З "Нової Ради"' з ч. 4 з 13 квітня приводить "Дїло" зміст вступної статї з приводу програми Мілюкова. Редакція "Нової Ради" заявляєть ся проти заборчих плянів Мілюкова. Мілюков хоче злуки всїх українських земель в одну цїлість. "Нова Рада" запримічує, що не питаючи закордонних Українцїв, не можна рішати про них.
В иншій статї "Царь чи республика" оповідає Хв. Матушевський коротенько полїтику російських царів супротив України й кличе до народу: Невже ти, український народе, знаючи отсї кривди, які ти за 250 лїіт витерпів, знову захочеш свою голову у московське ярмо всунути? Невже ти захочеш царя вернути? Адже сей царь не твій і нїколи твоїм не був. Народ український нїколи над собою царя не мав, бо Україна споконвіку була демократичною республикою.
Віче українських робітників. У Харкові в театрі "Маяк" відбуло ся віче українських робітників, селян і жовнїрів. На віче всього прибуло 500—600 чоловік. На вічу прийнято всїма таку резолюцію, запропоновану Укр. С.-Д.: Укр. робітники, селяне й жовнїри м. Харкова, зібравши ся на віче через Раду робітничих і салдатських депутатів м. Харкова, витають робітництво всїєї Росії з перемогою над царським правительством і надїють ся, що робітники матимуть силу закріпити за собою і збільшити революційні завоювання. Робітники вимагають, щоб тепер вже всї громадські й державні установи на Українї, як по городах, так і по селах, негайно зукраїнїзовано й щоб національний гнет над українським народом негайно знищено.
У Вільнї відкрито литовську ґімназію (приготовавча кляса й І—VI кл.), на Холмщинї не відкрито досї нїодної української народньої школи. 