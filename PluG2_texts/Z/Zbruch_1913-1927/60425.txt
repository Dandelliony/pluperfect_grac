З театру.

Наша люба пісня злетїла вчора зі сцени "Укр. народн. театру". Прийшли її заспівати: знаменита артистка п. Рубчакова і знаний з часів Стадника оперовий спікак п. Данчак. Комедія "Вихованець" — як відомо — дуже вбога своїм змістом, але на сценї тримає ся вона завдяки музицї і доки можуть її тримати своєю грою — артисти. Отже одно і друге дописало вчора. Нетільки згадана вже пара молодят (Олеся і Семен) але й п. Горак (тупий сват), з клясичним своїм "семинарія", збирали заслужені оплески за свою далеку від усякої пересади й манери, дуже дискретну гру. П. Антонович (Омелько) і п-нї Щиґель (Катерина) відповідно зрозуміли свої ролї. Але гра поодиноких артистів, хочби найлїпша, далеко ще не сама рішає. Та саме треба сказати, що окрім "Романтичних" нї одна річ у нашім театрі не була ще так рівно виведена, як вчорашний "Вихованець". Усї гурти добирали ся і розставляли ся наче в картинах (тільки в ІІІ. дїї Омелько і Олеся через неувагу заслонили свата), на сценї все було повно житя завдяки пустякови Івасеви і розпещеній Наталцї (п-нї Пилипенко і Н. Левицька). Тай між публикою і сценою був від початку вистави правдивий, тїсний контакт і порозумінє. Окрема згадка належить ся п. Садовському. Він встав з ложа поважної недуги, щоби показати публицї свою креацію дяка і заспівати з своїм хором "Радуй ся учителю!" Анї слова, що п. Садовський мав із чим прийти. Не прикидаючи ся блазном, обминаючи карикатурність, зрівноважено вивів артист змученого пяницю, що все таки вивчив декілька поколїнь на селї, а "свою душу згубив і найти не міг". — Коли що заслужило на догану, то орхестра і декорації. — Д. 25. с. м. іде "Невольник" на фонд УСС., а театральна дружина приготовляє дві новинки: оперу "Катерину" і неставлену ще нову драму: "Жертвою?" — Е. У. 