◦ ◦ ◦ ◦ ◦ ◦ ◦ ◦ ◦ ◦

Війна між Нїмеччиною і Китаєм?
ЛЬОНДОН (Ткб). Дневники оголошують отсю депешу з Ню Йорку: Після телєґрами з Пекіну кабінет одноголосно рішив зірвати зносини з Нїмеччиною. Тому спротивив ся президент републики, а кабінет подав ся до димісії.
Бюро Вольфа заявляє, що нїмецький уряд заграничних справ нї китайське посольство в Берлїнї не має про те ніякої відомости.
Воєнні комунїкати австро-угорського ґенерального штабу з дня 7. марта.
Війна на сходї. Без зміни.
Війна з Італїєю. На західнім фронтї в Тироли в кількох відтинках були перепалки, корисні для нашого оружя. Неприятельський віддїл, який рушив на наші становища коло устя потока Мазо, прогнано. Два нічні наступи Італїйцїв на наші становища на Костя Белля розбили ся о завзятий опір наших війск. Пробу неприятельського атаку на Монте Сієф зломано вже нашим замикаючим огнем. Розсаджуванє терену в тій околици, яке мало обняти наші становища, ушкодило тільки становища Італїйцїв.
Війна на Балканї. Без зміни.
Воєнні комунїкати нїмецького ґенерального штабу з дня 7. марта.
Західний терен війни. Над Scarpe, по обох сторонах рік Анкри й Сомми, в Шампанії і на західнім березї Мози панувала вчера значна дїяльність артилєрії. Кілька разів приходило також до перепалок вивідних віддїлів з залогою ровів. Вечером Французи на північно-східнім фронтї Вердена атакували наші становища коло лїса Caurierres. Відперто їх огнем.
Прозорий воздух сприяв дїяльности летунів. В численних воздушних боях скинено 15 неприятельських самолетів. Ми втратили наслїдком дїланя неприятеля один самолет.
Східний терен війни. Між Балтійським і Чорним морем при менших морозах огонь в деяких відтинках став значнїйший. Дїяльність піхоти оставала ще мала.
Македонський фронт: Між Вардаром і озером Дойран і в низинї Струми наші позиції відперли наступи анґлїйських компанїй. 