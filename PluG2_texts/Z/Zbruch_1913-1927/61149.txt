◦ ◦ ◦ ◦ ◦ ◦ ◦ ◦ ◦ ◦

Договір між Нїмеччиною і Туреччиною.
БЕРЛЇН (Вольф.). Дня 11. с. м. в урядї заграничних справ повновласники нїмецької і турецької держави підписали ряд умов в справі управильненя правних відносин міжнародних між тими обома державами.
З Греції.
ЛЬОНДОН (Тбк). Бюро Райтера доносить з Атен: В урядових кругах грецьких зачувати, що приклонники Енїзельоса заняли острів Каріґо.
ПАРИЖ (Ткб.). Аґ. Аваса доносить з Атен, що мирна часть населеленя радісно приняла вістку про принятє ультимату грецьким правительством. Правительство почало перевозити грецькі війска на Пельопонез.
Зїзд парляментарних президій.
БУДАПЕШТ (Ткб.) На вчерашнім засїданю угорської палати послів предсїдатель заявив, що по думцї інїціятиви президента нїмецького парляменту відбуде ся дня 19. с. м. в Берлїнї зїзд парляментарних президій осередних держав.
Вибір польського маршалка коронного.
ВАРШАВА (Ткб.) Після отвореня польської Ради державної вибрано коронним маршалком Вацлава Нємойовського, а його заступником проф. Мікуловського Поморського.
Знесенє компетенції начального вожда в полїтичній адмінїстрації.
Як ми донесли вчера, появив ся цїсарський розпорядок з 9. с. м., який зносить давнїйші цїсарські розпорядки про переношенє компетенції полїтичної адмінїстрації на начального вожда.
Докладно справа представлять ся так:
З початком війни появив ся цїсарський розпорядок з 25. липня 1914., який уповажняв найвисшого коменданта оружної сили в Боснї й Герцеговинї і Дальматії в рамах компетенції полїтичного шефа краю видавати зарядженя і прикази і вимушувати виконуванє їх. Таким чином полїтичного шефа краю з цїлою полїтичною адмінїстрацією підчинено найвисшому комендантові. Дня З1. липня 1914. появив ся такий сам цїсарський розпорядок що-до Галичини й Буковини і деяких полїтичних повітів Шлеска й Моравії. Коли ж вибухла війна з Італїєю, цїсарський розпорядок з 23. мая 1915, надав таку саму компетенцію найвисшому командантови звернених проти Італїї оружних сил на краї Тироль, Форарльберґ, Зальцбурґ, Стирія, Каринтія, Країна, Ґориція, Ґрависка, Істрія і Трієст. Таким чином з виїмком Долїшної і Горішної Австрії, Чехії і деяких повітів Шлеска й Моравії полїтичну адмінїстрацію в цїлій державі підчинено війсковій власти.
Сей стан власне внесено наведеним на вступі цїсарським розпорядком з 9. с м. Краєва полїтична власть є тепер знов залежна виключно від мінїстерств, які конституційно відповідають за веденє полїтичної адмінїстрації.
Воєнні комунїкати австро-угорського ґенерального штабу з дня 16. сїчня.
Війна на Сході. Ґрупа війск Макензена: Вчера пополудни рушив неприятель наперед великими силами зі свого становища на примістку Намольоза над Серетом. Його наступ зломив ся в огни нїмецької артилєрії. Вечером вспів він на поодиноких місцях вдерти ся до наших ровів, але його відкинено безпроволочно протинаступом.
Фронт війск ґенерала-полковника архикнязя Йосифа: Між долинами рік Касіну і Сушіта Росіяни і Ромуни йшли сильними наступами проти становищ боєвої групи полевого маршала поручника фон Руїц. Їх всюди відперто а на одній з гір на південь від Касіну протинаступом. Неприятель полишив в наших руках 2 офіцирів і 200 жовнїрів. Біля тунелю в Мештіканешті ц. і к. стежні віддїли дійшли через неприятельську охоронну лїнїю аж до головного становища російського і привели 20 бранцїв.
Фронт кн. Лєопольда Баварського: Не було важнїйших подїй.
Війна з Італїєю. На фронтї Красу удержує ся дїяльність артилєрії.
Війна на Балкані. Не було зміни.
Воєнні комунїкати нїмецького ґенерального штабу з дня 16. сїчня.
Західний терен війни. Пробу француських віддїлів вперти ся до наших становищ коло Вeuraignes на південь віл Roye відперла залога ровів. Впрочім обосторонна боєва дїяльність з виїмком значної місцями дїяльности артилєрії, держала ся в середних межах.
Східний терен війни. Фронт кн. Баварського: Не стало ся нїчого важного.
Фронт війск ґенерала-полковника архикнязя Йосифа: Також і вчера неприятельські наступи між Касіну і долиною Сушіти були зовсїм безуспішні. Ромунське війско, яке в однім місци вдерло ся до нашого становища, виперто назад зовсїм протинаступом, при чім полонено 2 офіцирів і 200 жовнїрів.
Фронт Макензена. Після нагального артилєрійського приготовленя по обох сторонах Фундені сильні російські маси рушили до наступу. У віддаленю кількасот метрів від наших становищ филї війска, що йшло до приступу, зломано нашим запірним огнем. В нових наступах вечером слабі неприятельські віддїли дістали ся до наших ровів, але їх сейчас відперто назад. Втрати неприятеля є великі.
Фронт македонський: Положенє не змінило ся. 