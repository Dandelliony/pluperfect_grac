◦ ◦ ◦ ◦

Українська загранична місія. Вчера вечером переїздила через наш город загранична укр. місія в числі 60 людий. В склад місії входять також Галичани. З Галичан бере участь доцент київського університету Др. Михайло Рудницький. Місія направилась через Швайцарію в Париж.   Санітарна місія. В Галичину на днях приїздить санітарна місія, яка має урядити в Тернополі шпиталь на 600 ліжок.   Місія по народньому харчуванню. Сими днями приїздить до Галичини місія, яка має видавати в Тернополі по 500 обідів денно для найбіднійшого населення. На обі місії виасиґновано більшу скількість гроша.   Телєграма Станиславів. Найблизше засіданнє поширеної Української Національної Ради відбуде ся 23. січня о 10 год. рано в Станиславові.   Інформацийне Бюро в Київі вислало в Галичину свойого відпоручника для осягнення точних інформацій про стан свідомости селянських та робітничих мас і про діяльність інтеліґенції на полі пропаґанди. Відпоручник приїхав в Тернопіль відки відїде до Станіславова.   З Начальної Команди Україн. Військ. Офіціяльне повідомлення з 13. І. 1919. У ЖОВКВИ: Ми заняли Жовкву, Куликів Дорошів. Ворог утікає на Раву Руську. В Жовкві взято нами: 50 полонених, 5 авт з арт. муніцією і богато муніції. Поляки стягають сили від сторони Рави Руської для протинаступу на Жовкву. Ужито заходів, щоби розбити ворога. Чекаємо сьогодня наступу ворога на Угнів і на Сокаль. З півночі Янівська ґрупа зійшлась у Мшани з ґрупою полк. Коссака.   У ЛЬВОВА: Ми займаємо наші старі позиції від Гряди на південь. При атаку фронта Малехів—Грибовичі ворог в повній паніці утікав. Нами взято 14 скорострілів, 20 верхівців і кавалєрийські списи. Поляки загубили богато раненими, убитими і полоненими. Ми заняли знова Скнилів.   НА ПІВДЕНЬ ВІД ЛЬВОВА: Ми заняли знова Бартатів. Поляки понесли великі страти раненими і убитими. Під натиском стройних сил ворогами залишили Керницю і Черляни. У Хирова ворог сильними стежами на фронті Березів—Чишки перейшов в наступ. Успіха у нього нема. Начальник Штабу Українських Військ Полковник МИШКОВСЬКИЙ   Український Голос 