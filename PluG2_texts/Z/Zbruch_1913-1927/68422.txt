◦ ◦ ◦ ◦ ◦ ◦ ◦ ◦ ◦ ◦

Послїдні вісти.
ВІДЕНЬ 11 липня вечер. (Ткб.) На південь від Днїстра тїсна боєва сполука з Росіянами.
БЕРЛЇН (Вольф). На російськім фронтї 10. с. м. була на загал слабша боєва дїяльність. В околицї Станиславова Росіяни несміло шукали боєвої сполуки з новими нашими лїнїями. Обсадили опорожнену місцевину Галич. Ненадїйні наступи в околицї Космача (?) відперті. Огонь артилєрії тільки в околицї Бережан і Конюхів і на лїнїї Броди-Львів під вечір сильнїйший.
Участь Америки у війні.
(Ткб.) Вільзон видав проклямацію, котрою від 5. серпня втягає до армії національну ґвардію цїлої країни і покликує її до активної служби.
Битва на східнім фронті. 
Звідомленє ц. і к. ґенерального штабу з 11. липня.
Війна на сходї. В Карпатах далї триває оживлена дїяльність боєва. На південь від Днїстра відбули ся рухи союзних війск без перешкоди з боку ворога. Зрештою нїчого важного.
Війна з Італїєю. Над Сочею огонь ворожої артилєрії місцями зростає.
Звідомленє головної нїмецької кватири з 11 липня.
Східний терен війни. Між морем Балтійським і Чорним не було більших боєвих дїлань. Рухи на південь від Днїстра доконали ся доси після пляну.
На македонськім фронтї болгарські підїзди знесли на схід від Дойрану анґлїйські пости. В области Струми анґлїйська артилєрія запалила стрілами кілька місцевостей.
Західний терен війни. Ґрупа війск баварського наступника престола Рупрехта: У відтинку піскових надимок, замятім корпусом маринарки, части знаменитої піхоти маринарки здобула вчора приступом по успішнім подготовленю огневім заложені сильно Французами оборонні заведеня між морем і Льомбардзіде, котрі в останнім часї занимали Анґлїйцї. Ворога відкинено поза Ізеру. Піймано 1250 бранцїв, в тім 27 офіцирів. Втрати Анґлїйцїв на просторі між морем і рікою, котрий був сильно острілюваний, дуже великі. Добичі ще не перечислено.
В области инших армій боєва дїяльність незначна. 