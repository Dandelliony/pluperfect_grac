Новий український доцент. —  Протисербські демонстрациї в болгарськім театрі. 

Новий український доцент. В дни 4. лютого с. р. відбула ся в черновецькім унїверситетї габілїтация д-ра Івана Демянчука з Надвірної, професора української ґімназиї в Станиславові, на доцента клясичної фільольоґії. Д-р Демянчук перебував кілька років на студиях за границею і оголосив друком кілька поважних наукових праць. Читачі Дїла мали нагоду в останних роках кілька разів читати у віддїлї фейлєтонів і лїтератури, науки й штуки коротші й довші замітки й статі д-ра Демянчука — з них найосновнїйшу про язикове питанє в сьогочасній Грециї. Новому доцентови бажаємо, щоб як найскорше міг перенести свою дїяльність з нїмецького унїверситету в Чернівцях на український унїверситет у Львові.
Протисербські демонстрациї в болгарськім театрі. В Софії дня 1. лютого с. р. на представленю драми "Старий жовнїр" прийшло до бурливих демонстрацій. Коли в третій дії, якої зміст узято з війни проти Сербії злученої з Туреччиною, явили ся на сцені сербські жовніри, почала публика, що складала ся головно зі студентів, свистати і кричати "Хай згинуть зрадники". Драму годї було довести до кінця.  