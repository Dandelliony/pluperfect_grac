◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з 19. грудня.
Війна на Сходї. Ґрупа війск Макензена: У східній Волощинї положенє загалом не змінилося. В обох послїдних днях полонено около 1.000 жовнїрів і добуто богато підвод.
Фронт ґенерала-полковника архикнязя Йосифа: У відтинку Мештіканешті два наступи неприятельської піхоти, виконані по сильнім артилєрійськім приготовленю, зломили ми нашим оборонним огнем.
Фронт кн. Баварського: Місцями дїяльність артилєрії скріпила ся.
Війна з Італїєю і на Балканї. Нїчого нового.
Воєнні комунїкати нїмецького ґенерального штабу з 19. грудня.
Західний терен війни. Ґрупа князя Руппрехта: На обох берегах Сомми хвилями огонь артилєрії і метавок мін був сильнїйший. На північний захід і північ від Reims француські віддїли, які після сильного огневого приготовленя рушили проти наших ровів, відперто.
Ґрупа війск нїмецького наслїдника престола: По полудни огнева боротьба на східнім березї Мози збільшила ся. Французи заатакували лїс Fosses. Фільварок Chambrettes, що положений перед нашим становищем, після боротьби з близька, остав ся в їх руках. На всїх инших місцях фронту, на якім ведено наступ, відперто неприятеля.
Східний терен війни. Фронт князя Баварського: На південь від озера Нароч і на південь від зелїзницї Тернопіль—Золочів хвилями артилєрійська дїяльність більшала.
Фронт війск ґенерала полковника архикнязя Йосифа: На Ґутін Томнатику в Лїсних Карпатах відперто російські стежі, а на шляху до Валєпутни наступи одного російського баталїону. 