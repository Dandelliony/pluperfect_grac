В справі убийства в Східницї. — Домаганя орґанїстів і дяків. — Штучне мясо. — Полученє Львова з Рєкою.

В справі убийства в Східницї. З Дрогобича одержали ми нинї автентичну інформацію про убийство у Східницї. Те, що донїс нам вчера наш дописуватель з Дрогобича — на основі відомостий, які подавано собі в містї — показало ся не вповнї правдивим. Убийства доконано не на двох учителях — Левицькім і Лозинськім, а тільки на однім Лозинськім. В Дрогобичи приписувано спершу сьому убийству полїтичний підклад, одначе тепер показуєть ся, що підкладем убийства була любовна афера.
Домаганя орґанїстів і дяків. Нинї явила ся в соймі депутация віча орґанїстів і дяків, що побивають ся за унормованєм своїх відносин. Краєвого маршалка не було, через те не могла явити ся у него депутация, зате приймали її пос. Стапінський та пос. д-р К. Левицький, заповідаючи їм свою підмогу та завзиваючи до спільної працї в просьвітнім і економічнім руху селян.
Штучне мясо. Бельґійський хемік Ефронт винайшов штучне мясо, яке витворив він з ростин. За підставовий материял послужив йому солод, який одержуєть ся в броварах при виробі пива. По ополоканю дає його під прасу, опісля миє в розчинї сїрки і вапна, переводить через фільтри і додає ріжних хемікалїй, яких склад є його тайною. Вислїдом сеї працї є препарат, який має смак мяса, а є від него зовсїм дешевший. Винахідник назвав його "віяндін". Сей препарат є так поживний як мясо, а є від мяса лекше стравним. Ефронт живив ним зьвірята і людий і вислїд сего був дуже вдоволяючий. Можливо, що невдовзї покаже ся се штучне мясо в торговлї та дасть біднїйшій верстві суспільности дешеву і здорову поживу.
Полученє Львова з Рєкою. Ungar. Post доосить, що дотеперішнє зелїзниче полученє межи Львовом а Рєкою буде значно поправлене, бо з днем 1 мая с. р. буде заведений межи Лавочним а Міскольчем поспішний поїзд в одну і другу сторону. 