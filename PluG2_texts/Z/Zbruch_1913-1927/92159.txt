◦ ◦ ◦ ◦ ◦ ◦ ◦ ◦

Останні арештування. Останними днями привезено до Бриґідок отсих наших людей: о. Кучкуду з Перемишлян, о. Прийму, о. Винницького з Залозець, о. Короля з Перемишлянщини, о. Олійника, о. Мохнацького з Теребовлї. Всі вони наразі суть в слідстві; однак з ними гірше обходяться як би зі засудженими. Вони нарікають на судью Золотенького, під котрого пильним наглядом наші переходять чистилище. Приміром карають за подання їжі священникам. Наслідки такого поступовання страшні. От два дні тому захорів о. Олійник на тиф і його вивезено та приміщено на Клепарові як багато иньших. Увязнені сплять без пріч та сінників, нечистота переходить всякі границі. Недопускаєсь їдженя їм, що вже здається границі переходить, всякі, не пускають також на прохід та до каплиці навіть в неділі та свята. Просимо відповідні чинники о поміч та пороблення енерґічних кроків, що до такого поступування.   Зі Самбора вивезено минувшого тижня двайцятьох залізничників. Дня 10. с. м. вивезено о. Ф. Рабія, декана і пароха Самбора. О. Рабій просидів уже три місяці в тюрмі а навіть ставав перед польським полевим судом, де по причині безпідставности обвиненя його увільнено. Тепер знову на доноси темних індивідуїв вивезено сего загально любленого мужа.   Як Поляки приготовляють плєбісцит! Вся служба на желізницях a низша переважно українська мала дістати строгий заказ уживати польської мови. Хто-би важився заговорити по укр. стратить місце. От і прибудуть тисячі "Polaków gr. obrządku" бо "mówiących po polsku". Українцям-латинникам наказують по костелах під строгою карою говорити по польски. Дітям полякам — а то й українським з польських шкіл заборонено вступ до церкви! щоб не заражувалися україньством.   Як Едізон задумує внеможливити війну в будучині? Тома Альва Едізон хоче внеможливити війну при помочі фільми, живого образа. В одному американському журналові пише він, що він уважає екран найкращою школою, а фільм найкращим учителем. Вони поширять справжню культуру. Недалекий час, коли буде можна сидіти в якійсь салі в Ню Йорку, Сан Франціска, Лондону чи Калькути й оглядати на полотні це що діялося попереднього дня на другому боці землі. Та мимоцього щоденний фільм не усуне щоденника, бо часопис це університет загалу. Та фільм буде його найважніщим і найвартніщим помічником. Едізон поручає свойому правительству вибудувати велику фабрику фільмів. Поглядова наука мусить відбуватися при помочі живого образа. Так можна буде прикувати дитину до науки й не буде ні ученика ні учениці, що тікалиб од школи. "Я бажавби собі ще раз бути хлопям — кличе старенький чародій, щоби вчитися з живих образів".   Нова Рада   