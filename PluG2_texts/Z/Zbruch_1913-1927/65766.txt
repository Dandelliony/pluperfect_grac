Ще у справі відокремленя Галичини.

Львів, дня 8 мая 1917.
Справа відокремленя Галичини, хоч від часу проголошеня акту 5. падолиста 1916 р. минуло ледви пів року, переходила вже ріжні фази. Раз голошено, що вона має бути безпроволочно переведена, то знов, що її відложено, — і так все на ново. Тепер знов правительство веде з польським колом переговори, з яких виходило би, що справа вступила в стадію реалізації.
Причиною, яка викликала акт 5. падолиста 1916 р. і спричинила теперішну акцію правительства в цїли реалїзації його, є бажанє розвязати польську проблєму, вдоволити Поляків і таким чином запевнити собі їх прихильність і поміч як у внутрішній так і в заграничній полїтицї. Се бажанє подиктувало оба акти 5. падолиста 1916 р., як що-до утвореня польської держави, так і що-до відокремленя Галичини.
Тимчасом се даремна надїя — сподївати ся тим шляхом осягнути заспокоєнє польських аспірацій, вдоволенє Поляків та їх прихильність і поміч. Характеристична річ, що власне з приводу акції що-до відокремленя Галичини вшехпольська ґрупа польського кола заявила, що усуваєть ся від сеї акції, а людовцї грозять виступленєм з кола.
Не могучи заспокоїти основного польського бажаня, осередні держави старають ся позискати Поляків, роблячи для них те, що лежить в границях їх, осередних держав, спроможности. Сюди належить також справа відокремленя Галичини, яку тепер взяв ся форсувати кабінет ґр. Клям-Мартініца.
Чи сим осередні держави, з окрема Австрія осягне свою цїль?
Один з австрійських президентів мінїстрів, бар. Гавч, подражнений польським неґативним становищем в справі парляментарної виборчої реформи, яку вважав державною конечністю, сказав, що Поляки за свою льояльність до Австрії були дуже добре плачені. Тепер ґр. Клям Мартїніц хоче знов окупити їх льояльність — відокремленєм Галичини, яке означає відданє нас, Українцїв, під повне панованє польської державности, так, що для нас уже не було би Австрії, тільки Польща.
Ми не мали би причини вказувати на се і стягати на себе закид, що хочемо бути більшими Австрійцями від кабінету ґр. Клям Мартініца, як би не те, що тут ходить також о нас. Коло 4 мілїони Українцїв є горожанами австрійської держави і їм не може бути байдужа полїтика держави, бо ж вона відбиваєть ся також на їх положеню. Особливо польська полїтика австрійської держави відбивать ся безпосередно на нас, бо-ж наше положенє в Галичинї є тою цїною, якою австрійське правительство платило доси і отсе знов збираєть ся платити Полякам за їх льояльність до держави.
Тому підносимо сей голос остороги, звертаємо увагу на те, що відокремленє Галичини не осягне тої цїли, яку хоче осягнути австрійське правительство.
Що воно не осягне також другої цїли, якою в: позбути ся українського питаня, примусивши Українцїв погодити ся з Поляками, яких полїтичну силу скріпляєть ся в тій цїли, — сього не потребуємо аж доказувати. Коли хто думає заспокоїти Поляків цїною панованя над нами, — то є се рахунок без господаря. Наш нарід не відступить від свого домаганя, щоб його земля творила в Австрії окремий коронний край, в якім він був би господарем. 