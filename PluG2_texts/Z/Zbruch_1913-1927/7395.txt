До Українцїв міста Львова. — Мурин перед судом. — Проти шпильок. — Осоружний злочин. 

До Українцїв міста Львова. З нагоди сьвяткованя знесеня панщини підуть в недїлю 17. с.м. упрошені панї з пушками і лїстами по домах львівських Українцїв збирати жертви для "Рідної Школи". Ми певні, що Українцї міста Львова радо їх приймуть та ласкавими жертвами причинять ся до працї над освободженєм нашого народу з неволї духової. Жертви для "Рідної Школи" тепер так конечні як нїколи передтим. - Краєвий Шкільний Союз.
Мурин перед судом. В ночи з 6. на 7. марта в програмі "Casino de Paris" одну з точок творив виступ мурина Уілїяма Шова, котрий відповідно до умови перебував в Casino і по представленю. Разом з ним була у Львові і його жінка, котра критичної ночи вертала сама о год. 1. до готелю "Реунїон", де через час свойого перебуваня у Львові мешкала з мужем. Перед готелем зайшло їй дорогу кількох мущин. Один з них Осія Шлямовіч, купець робив їй неморальні пропозициї. Коли вона хотїла втїкати перед настирливими аматорами, побили її палицями по голові. На крик жінки надбіг її чоловік і в оборонї супружої чести хотїв вирвати жінку з рук напасників. Тодї Шлямовіч сягнув по револьвер цїляючи в мурина, але мурин обезсилив його та й ще в додатку завдав йому бритвою тяжкі рани на шиї і на лици. За се ушкодженє тїла відповідав Шоу перед повітовим судом секциї III. Тому, що сьвідки заявили, що мурин дїлав у власній конечній оборонї, судия увільнив його від вини і кари.
Проти шпильок. Управа львівської електричної зелїзницї оголошує: В возах міської елєктричної зелїзницї не вільно уживати при жіночих капелюхах вистаючих шпильок, з незабезпеченими кінцями. Трамваєва служба в інтересї загального безпеченства обовязана берегти сего припису і виключати від їзди особи, що переступають сю заборону.
Осоружний злочин. Показуєть ся, що ноги найдені в день зелиних сьвят в однім з публичних уступів завинені в пакетї, не є, як зразу доносили часописи, аристократичної жінки але належать до тринайцятьлїтного хлопця Отона Клєна. Його якийсь злочинець задусив і покраяв. Тогосамого вечера найшли на почдамськім двірци другий пакет з кадовбом хлопця, котрому бракувало ніг, крім того ствердили, що на хлопцеви злочинець допустив ся сексуального злочину. В кишенях хлопця найшли документи, що потвердили його тотожність. Се 13 лїтний ученик, котрий ще в пятницю пропав з батьківського дому. Як доносять телєґрами з Берлїна, полїция арештувала вже убийника. Називаєть ся Йосиф Рітер, є слугою в одного директора банку. Виказує він полове збоченє і признав ся вже до вини. Каже, що хлопець хотїв зробити на нїм вимушенє, отже побоюючи ся сего, убив його. Рітер походить з Країни 