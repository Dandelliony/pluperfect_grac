◦ ◦ ◦ ◦ ◦ ◦ ◦ ◦ ◦ ◦

Нова російська невдача в Карпатах і в Галичинї.
Війсковий кореспондент "Frankfurter Ztg." пише з головної кватири архикнязя Карла:
У великій загальній офензиві Росіян, яка ведеть ся від 17. с. м. на цїлім східнім фронтї, починаючи від области Луцка по буковинсько-семигородську границю, особливо важкі є карпатські бої тому, що тут союзні війска, не вважаючи вже на завзяті наступи неприятеля, мусять поборювати ще трудности гірського терену, серед якого стоять верхи високі на 1500 до 2000 метрів. Осїнь швидко перемінила ся тут в зиму. Гори вкриті вже першим снїгом, даєть ся діймаючо відчувати гостра студїнь. Зокрема нїмецьким війскам доводить ся у перве вести гірську війну з усїми її новими вимогами.
Росіяни старають ся за всяку цїну пройти граничні Карпати, бо вони знають, що їх вигляди на те з зимою будуть ще менші. Головні наступи звертають ся проти становищ союзних війск в Пантирськім і Тартарівськім провалах; дальше на південь відти хотять вони після добутя гірських провалів коло Кірлїбаби пройти в долину Золотої Бистрицї. Тут вели ся кріваві бої в околицї Ледової Баби (високої на 1600 м.), в области жерел Чорного і Білого Черемоша і над горішною Золотою Бистрицею. З приводу гірського терену наступає російська піхота на вузьких відтинках фронту; прогалини між поодинокими фронтовими відтинками виповнені неприятельською кавалєрією, зложеною з донських, терекських і сибірських козаків. Піхоту скріплено послїдними днями новими, добре виправленими дивізіями. Проте всї наступи тут відперто серед великих втрат російських.
Розмірно мало була в послїдних днях атакована армія Кевеса, що опираєть ся о Карпати. Слабі, більше демонстративні наступи коло Станиславова легко відперто. Головна битва ведеть ся все ще в области нїмецької південної армії Ботмера, де бють ся поруч себе австро-угорські, нїмецькі і турецькі війска. Фронт тягнеть ся тут від Галича на північ, рікою Нараївкою, що вливає ся до Гнилої Липи. Коло Липицї долїшної боєва лїнїя перетинає Нараївку, загинає ся на північний схід, йде коло Потутор через Золоту Липу, зараз на північ від тої узлової точки зелїзничнх шляхів Львів-Бережани-Підгайці і Стрий-Тернопіль. Проти фронтового відтинка від Болшовець до области на схід від Бережан звертали ся російські зусиля послїдних днїв. Тут зібрано дванайцять російських дивізій, сибірські з під Риґи, заамурські, фінські, туркестанські. Наступ піхоти приготовлено сильним артилєрійським огнем, особливо на гору Попелиху, положену на південний захід від Бережан, високу на 440 м. Хвилевий російський успіх ударемнено опісля протинаступом, який виконали головно турецькі війска. Російські втрати були на згаданім фронтї величезні. Їх обчислено на 35.000 люда, на цїлім фронтї архикнязя Карла їх число в серпни виносило більше як 100.000.
Загальна російська офензива ще не покінчена на галицькім та карпатськім фронтї, але її перший, сильний удар вже зломаний. Се принесло Росіянам невдачу, яка рівнає ся програній битві під Свинюхами і Затурцями.
Воєнні комунїкати австро-угорського ґенерального штабу з 22 вересня 1916.
Війна на Сходї. Фронт проти Ромунїї: Положенє не змінило ся, не стало ся нїчого особливого.
Фронт архикн. Карла: Атакова дїяльність Росіян в Карпатах вчера трохи зменшила ся. На північ від Дорнаватри, на південний захід від Лучини і в области Ледової відперто наступи неприятеля. На південь від Бистреця втратили ми знова добутий онодї назад верх Смотрець. Впрочім не стало ся нїчого важного.
Фронт кн. Лєопольда Баварського: В области армії ґенерала-полковника Бема-Ермолї артилєрійська боротьба скріпила ся. На схід від Свинюхів неприятель кидає проти наших контратаків нові кольони війск. Всюди їх відперто.
Війна з Італїєю і на Балканї. Нїчого важного.
Подїї на мори. В південній части Арійського моря один з наших гідроплянів (пільот підпор. фреґати Желядни, глядач пор. фреґати бар. Клїмбурґ) цїльним метом бомби затопив француське підводне судно "Foucault". Цїлу залогу, 2 офіцирів і 27 моряків, серед них богато потопаючих, виратував згаданий лїтак і ще другий (пільот пор. лїнїйного корабля Конйовіц, глядач морський хорунжий Севера) і взято її в полон. Пів години пізнїйше торпедовець забрав бранцїв і висадив їх на сушу, з виїмком двох офіцирів, яких лїтаками відставлено до пристани.
Воєнні комунїкати нїмецького ґенерального штабу з 22. вересня.
Західний терен війни. Крім значних боїв гарматних і на ручні ґранати в области Сомми і Мози нема нїчого голосити.
Східний терен війни. Фронт кн. Лєопольда Баварського: На захід від Луцка не повели ся слабші російські атаки. Коло Коритницї неприятель держить ся ще в малих частях наших становищ. В боях 20. с. м. дістало ся в наші руки 760 полонених і кілька машинових карабінів.
На части фронту між Серетом і Стрипою, на північ від Зборова, нагальний гарматний огонь. Наш огонь унеможливив неприятельські атаки.
Фронт архикн. Карла: Над Нараївкою значний огонь і місцями дїяльність піхоти. В Карпатах шпиль Смотрець знов утрачено. Нові зусиля Росіян на Ледовій Бабі знов остали без успіху завдяки витревалости наших хоробрих стрільцїв. Наступи в відтинку Татарця і на північ від Дорни Ватри відперто.
В Семигородї нїчого нового.
Балканський терен війни. Ґрупа війск Макензена: В Добруджі значні ромунські сили на південний захід від Топрайсар перейшли до наступу. Окрилюючим протинаступом нїмецьких, болгарських і турецьких війск на бік і зади неприятеля відперто Ромунів, які уступили в формі утечі.
Македонський фронт: Боєва дїяльність в кітловинї Фльодріли остала значна, а на схід від Вардару віджила.
Подїї на мори. Один з наших підводних човнів на Середземнім мори затопив транспортовий корабель, наповнений неприятельським війском. Корабель затонув протягом 43 секунд. 