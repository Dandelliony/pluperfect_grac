◦ ◦ ◦ ◦ ◦ ◦ ◦ ◦ ◦ ◦

Занятє галицького вугля. "Воєнна Центральна Торговля" в Кракові заняла (зареквірувала) на підставі уповажненя правительства весь краєвий вуголь, так що виключно через неї можна його набувати. Вуголь сей призначений в першій мірі для міст і громад та о скільки запас вистане, дістануть його торговельні орґанїзації до розпродажі, одначе в тій розпродажи є звязані услівями Централї, прим. не сміють брати иншої цїни, як установлена Централею на той повіт, куди вуголь іде, письменно зобовязують ся не продавати більшої скількости вугля своїм відборцям як 50 q. і т. п. Наслїдком сего сей вуголь труднїйше дїстати, але він за те подешевів — одинокий з артикулів щоденної потреби Члени і орґанїзації "Сїльського Господаря" можуть набувати краєвий уголь через "Краєвий Союз Господарсько-торговельних Спілок" у Львові.
В справі весняних навозїв. Дирекція "Краєвого Союза Господарсько-торговельних Спілок" у Львові, просить П. Т. хлїборобів, щоби безпроволочно донесли Союзови у Львові, ул. Зіморовича ч. 20, яку скількість і яких навозів потребують на весну. Безпроволочні зголошеня суть нам потрібні до виказаня Загальному Звязкови рільничому у Відни запотребовань наших хлїборобів.
Австро-угорський Банк подає до відома: Дня 17. с. м. буде отворена філїя в Земуни. — Філїя в Дрогобичи розпочала на ново дїяльність 3. с. м.
Суд повітовий в Олеську розпочав свою дїяльність з днем 14. грудня 1915.
Тяжко розставати ся. Як відомо, нїмецькі власти видали в Королївстві Польськім розпорядженє, щоби усунути всї написи і вивіски в російській мові і заступити їх польськими та нїмецькими, визначуючи до того реченець 1. сїчня 1916. Мимо того цїлий ряд фірм не піддав ся нїмецькому розпорядженю так, що на пр. в Лодзї мусїла вмішати ся вже поліція і записати — як доносить "Gazeta łodzka" фірми, що не хотять розстати ся з російськими написями.
З українських земель під Нїмеччиною. В Берестю дає тепер вистави нїмецькій театр під управою директора Васермана, що до недавна грав у Варшаві. — У Гроднї виходить 3 рази на тиждень по польськи і нїмецьки "Gazeta Grodzienska — Grodnoer Zeitung".
Цїнне признанє. Підчас великої полїтичної дебати, яка вела ся з кінцем грудня в ромунськім парляментї, признав б. мінїстер Карп у своїй промові, що волоські аспірації на Буковину не мають великого оправданя, бо три четвертини краю належать до Українцїв. 