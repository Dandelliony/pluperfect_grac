◦ ◦ ◦ ◦ ◦ ◦ ◦ ◦ ◦ ◦

Памятник Шевченка у Львові буде уставлений і відслонений 28 червня в часї святочного Сокільсько-Сїчового здвигу. Бронзове погрудє Поета — роботи Ґадевського, дар для Українців м. Львова пок. Володковича, буде уміщене на відповідній підставі з рожевого теребовельського каменя на однометровім курганї, по серединї великої площі перед Національним Музеєм. Кошти уставленя cего памятника, по обчисленю К. Перієрa, виносять 1650 К. "Національний Музей", як фундация дає плошу і приймає на себе обовязок належної консервациї памятника. Члени Кураторії Національного Музея складають від себе на покритя кошторисові квоти 720 К. Звіщаючи про се українську суспільність, Управа Національного Музея просить її надсилати датки на покритє решти у Кредитове Товариство "Днїстер" у Львові. Всї українські часописи зволять подати сю вістку до загального відома. За Управу Національного Музея д-р І. Свєнціцкий.
Українці жертвою катастрофи корабля "Емпрес". Ранїшні віденські часописи доносять, що австрийське мінїстерство внутрішних справ, одержавши вістку про корабельну катастрофу корабля "Емпрес оф Айрленд", зажадало телєґрафічною дорогою інформаций, чи їхали сим кораблем які австрийські горожани і хто з них згинув. У відповідь прийшла лїста жертв, з якої виходить, що в сїй катастрофі згинуло кільканайцять австрийських горожан, між иншими двох Українців: Іван Ковальський і Йосиф Цибуляк з Галичини. Часописи доносять дальше, що вратували ся лише пасажири І. і II. кляси, натомість з пасажирів III. кляси не вирятував ся нїхто. Австрийські еміґранти, як доносять нинїшні часописи, їдуть на Антверпію, а мало хто на Ліверпуль, отже і "Емпресом" їхало австрийських горожан всього кільканайцять.
Погоня за Вільчком триває дальше і полїция сподїє ся, що дістане його в свої руки. Він є поза границями Австриї. Вільнек по дефравдациї виїхав до Відня. Білєт до Прерав купив йому Крулїковський і всадив його до ваґону, даючи йому свою пелєрину і капелюх. Рано приїхав Вільчек до Відня, а відтам відїхав до Франкфурту н. М. Там в готели лишив лист до Крулїковського, котрий з грішми мав за ним приїхати. Арештованє Крулїковського перешкодило стрічі спільників і вивезеню гроший. — Шукають також решти украдених гроший 50.000 кор., полїция сподїє ся, що віднайде їх уже сими днями, знає навіть, де вони є укриті за границею. Спільник Соколовського міг би богато сказати про крадіж Вільчка, але на всї питаня відповідав питанями москвофільських сьвідків з розправи Бендасюка: "Не знаю, не памятаю". Соколовський виробив для Вільчка фалшивий пашпорт.
Реформа війскового судівництва. Наслїдком введеня нової карної війскової процедури наступить надзвичайний аванс в аудиториї. Авдиторият буде складати ся в будуччинї з 31 авдиторів полковників, 44 авдиторів підполковників, 60 авдиторів майорів, 166 авдиторів капітанів, 64 авдиторів поручників і 50 фахових практикантів.
З тов-а укр. наук, викладів ім. П. Могили у Львові. З огляду на незначну фреквенцию слухачів, спричинену лїтною порою, недїльні виклади не будуть вже сього лїта відбувати ся. Заповіджені в теперішній сериї виклади будуть виголошені по лїтних фериях. 