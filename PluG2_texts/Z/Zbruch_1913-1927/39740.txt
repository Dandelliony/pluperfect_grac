◦ ◦ ◦ ◦ ◦ ◦ ◦ ◦ ◦ ◦

Академія для пошанованя 50-лїтних уродин митрополита Андрія Шептицького відбула ся в четвер 29. с. м. у сали старого ратуша при Wipplingerstr. 8 у Відни. Отворив академію привітом о. Лициняк іменем недужого голови комітету, о. Гузара. Головну святочну промову виголосив віцепр. Романчук. Промовляли потім: п. радн. Каранович, далї заступник селянства і репрезентантка жіноцтва п. Цїпановська. Богдан Лепкий виголосив написаний в честь Солєнїзанта вірш, яким викликав могуче вражінє серед присутних. Хор під управою о. Туркевича переплутав промови сьпівами. Серед сьвіву національних имнів розійшла ся численно зібрана українська публика, виносячи найкрасші вражіня з академії і навіяна пієтизмом для далекого Солєнїзанта.
Голова З. Р. Р. д-р Кость Левицький виїхав у второк з Відня до Львова, де забарить ся кілька днїв. Незабаром перенесеть ся до Львова редакция "Дїла" і в першій половині серпня відновить щоденне видаванє "Дїла" у Львові.
До Всечеснїйших Отцїв Парохів і Катихитів шкіл середних, виділових і народних, перебуваючих у Відни і околици. Митрополичий Ординарият взиває отсим всїх Всечесних Отцїв, перебуваючих у Відни і околици, щоби безпроволочно вернули до Архидиєцезиї і в цїли обнятя посад душпастирських зголосились в Митрополичім Ординариятї. Від Гр. Кат. Митрополичого Ординарияту. Львів, дня 23. липня 1915. А. Білецький, офіциял.
Степанівна в неволи. Олена Степанівна дістала ся під Б. до росийської неволі і з полоненими була перевезена до Київа, а опісля до Самари. Воєнний кореспондент "Русского Слова" Сергій Мамонтов в одній дописи ось-як згадує про Степанівну: "Найбільшу сензацию викликала панночка — офіцир в австрийськім мундурі. Кажучи точнїйше, властиво не офіцир, а "аспірант", себто в родї прапорщика, що здав офіцирський іспит і що має право авансу. Чисто-славянське миловидне личко, зовсім дїточі риси, гарна жіноча фіґурка, бистра малоросийська бесїда. Вона Українка, 22 лїт, курсистка висших курсів у Львові, переконана сторонниця самостійности української нациї. На війну проти "Москалїв" пішла з переконаня і не крила перед начальством свого пола. Коли котрийсь з наших офіцирів підозрівав в її вступленю до армії романтичний підклад, вона сильно почервонїла і почала дуже горячо протестувати. Се викликало добродушний сьміх і серед нас і серед її полонених товаришів.".
Паспортовий примус для Східної Галичини. "Wiener Zeitung" оголошує розпорядок цїлого мінїстерства, яким заводить паспортовий примус для мешканцїв округа висшого краєвого суду у Львові (для східн. і сер. Галичини). На основі того розпорядку кождий, хто хоче з того округа удати ся до краківського округа або до инших країв, заступлених в державній Радї, обовязаний є виказати ся виставленим після приписів паспортом подорожі після розпорядку цїлого мінїстерства з 15. сїчня 1916 р. Инші документи подорожі, як лєґітимацийні карти, робітничі книжочки, службові книжочки і перепустки не будуть подорожним вистарчати. В случаях, в котрих вистаранє паспорта є неможливе, начальник краю в порозуміню з територияльним командантом може признати инші урядові папери за вистарчаючі документи.
Галицьким москвофілам селянам, що втекли до Росиї, роздає вже росийський уряд землю на Сибіри для поселеня. Видно, вже втратила Росия надїю, що Галичина верне ся ще в її посїданє.
П. Роман Смаль-Стоцький, син професора Стефана С., одержав 16. с. м. у монахійськім унїверзитетї степень доктора фільософії summa cum laude. 