◦ ◦ ◦ ◦ ◦ ◦ ◦ ◦ ◦ ◦

За з'єдиненє українських земель.
СТОКГОЛЬМ. (Пресове Бюро УПР.) "Утро Россіи" доносить з Київа:
Українці заявляють, що їх задачею на мировій конференції є осягнути з'єдиненє в рамах неподїльної України всїх українських земель.
Знищені війною области України мусять бути відбудовані коштом воюючих держав. А що на париській конференції будуть рішати ся важні справи, то й там мусять бути заступники України.
Клємансо француським премєром.
ПАРИЖ (Ткб). Клємансо приняв порученє утвореня кабінету.
Внутрішна війна в Росії.
СТОКГОЛЬМ (Ткб). Шведське телєґрафічне Бюро доносить: Телєґрафічне полученє з Петроградом від 15. с. м. год. 4. по пол. привернене.
КОПЕНГАҐА (Ткб). Кореспондент дневника "Berlingske Tidende" в Гапарандї доносить: Один Росіянин, який прибув учера з Петрограду до Гапаранци, оповідав, що Керенський також в понедїлок не вступив ще до Петрограду. Загально думають, що він туди нїколи не прибуде. Не є він уже популярний у Петроградї, де всї мають тільки одну думку: Мир!
СТОКГОЛЬМ (Ткб). Дневники містять вісти з Гапаранди оперті на оповіданях подорожних і сягаючі до вторка. Петроград стоїть в огни. В Москві мали бути кроваві погроми, при яких згинуло 2000 людий. Союз кадетів розвязаний. Товпа вдираєть ся до приватних домів. Здаєть ся, що як міщанські елєменти так і соціялїсти революціонери опустили Керенського. Петроградська залога і Балтійська фльота здаєть ся в цїлости стоять по сторонї нового правительства. Ходить поголоска, що Троцький і Лєнїн удалися на воєнний корабель "Аврора". Головна фльота мала знов удати ся до Кронштату.
СТОКГОЛЬМ (Ткб). Останні відомости знов більше говорять про побіду большевиків. Муравєв, шеф оборонної области Петрограду, оголосив відозву, що поголоски про перехід війск на сторону Керенського є брехнею Керенського. Війска вільного російського народу уступили з Ґатчини тільки тому, щоб уникнути непотрібного розливу крови і заняти відповідне дуже сильне становище поза Петроградом. В кінцї відозва стверджує, що в Петроградї панує супокій. Під Петроградом стоїть кілька кружляків і торпедовцїв, які можуть острілювати місто.
Фінляндські ґазети подають, що Керенський понїс пораженє.
Переговори між соціялїстами і большевиками.
ЛЬОНДОН. (Ткб.) Райтер доносить: На час переговорів о утворенє соціялїстичного правительства, відложено страйк зелїзничників. Соціялїсти поставили большевикам такі услівя: 1) розоруженє Червоної Ґвардії. 2) Петроградська залога остає під надзором управи громади. 3) Здержуєть ся війскові операції, коли ті услівя будуть приняті. 4) Безглядна запорука, що війско Керенського не дасть нї одного вистрілу зближаючи ся до Петрограду. 5) Не буде домашних ревізій та арештовань.
Коли на тих умовах заключить ся завішенє оружя, то зачнуть ся переговори в справі утвореня правительства, зложеного зі всіх соціялїстичних партій разом з большевиками. Большевики домагають ся також відвічальности правительства перед новим центральним виконуючим видїлом роб.-жовн. рад.
Мирове предложенє большевиків.
СТОКГОЛЬМ. (Ткб.) "Aftonbladet" довідуєть ся з достовірного жерела, що большевики злучили ся з иншими соціялїстичними партіями, щоби вратувати революцію перед Керенським, Корнїловом й Калєдіном. Нове правительство має предложити нову програму з докладним мировим предложенєм. Здаєть ся, що потверджуєть ся чимраз більше вістка, що змаганя Керенського не вдали ся.
Програма большевиків.
СТОКГОЛЬМ. (Ткб.) Комісія для загр. справ Центр. комітету большевиків оголошує заяву в справі рос. полїтики: Партія стремить до мира, бо не хоче анї на днину продовжати війни. Народи Франції, Анґлїї, Італїї й Америки правдоподібно не схотять брати участи в переговорах. Однак центр. держави заявляють готовість зачати переговори. Рос. пролєтаріят не в силї охоронити Франції Й Анґлїї перед небезпекою, що центр. держави перекинуть свої дивізії. Однак партія большевиків мусїла би вести дальше війну, коли би центр. держави задумали односторонно перед розпочатєм мирових переговорів порішити справу польську, курляндську та литовську. Партія дає всїм народам Росії цїлковиту свободу рішеня, чи хочуть жити з Росією, чи відлучити ся від неї.
Нова кріза в Анґлїї.
РОТТЕРДАМ. (Ткб.) Парляментарний кореспондент "Westminster Gazette" подає: Наколи Лойд Джордж буде обставати при постанові вибрати Париж осїдком воєнної ради, наступить правдоподібно поважна полїтична кріза. Посли говорять вже про нову полїтичну комбінацію. 