Війсковий орґан про відокремленє Галичини.

"Danzers Armee-Zeitung", обговоривши у вступній статї воскресенє польської держави, ось як пише про акт відокремленя Галичини:
"Менше щасливим видаєть ся нам, що сей розумно на будучність закроєний акт числився не з польським народом, на добро котрому він призначений, а з національно мішаною "історично полїтичною одиницею" коронного краю Галичини:таким чином з одної сторони вдоволено 59% Поляків у Галичинї, а за те 40% Русинів (sic!) поставлено в тяжку непевність.
"Тож Русини безпроволочно урочисто запротестували проти відокремленя Галичини — з яким успіхом, не знаємо. Відома річ, що ся надвишка вольностий, якою користувались австрійські українцї в порівнаню з Українцями в Росії, аж до Києва впливала приманюючо й заохочуюче. Не хочемо зрікати ся сеї цїнної моральної зброї проти Росії, — ми хочемо й ще виострити. Хочби навіть ще не вважати українських мрій за зрілі, та хочби стояти на поглядї, що Українцям нинї ще недостає тої міри національної енерґії, яка була би передумовою для здїйсненя їх надїй, — то се була би ще одна причина, щоби плекати українську ідею і дати їй змогу дозріти.
"Польське питанє, українське питанє — се тільки части австрійського питаня. Се головне питанє належало-б розвязати після великих провідних ідей: тільки одна полїтика вказує нам шлях у будучність і в гору: полїтико свободи..." 