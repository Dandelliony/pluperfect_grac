◦ ◦ ◦ ◦ ◦ ◦ ◦ ◦ ◦ ◦

Архикнязь Карло Франц, Йосиф — ґенералом кавалєрії. Воєнні комунїкати австро-угорський і нїмецький з 12. с. м. означають фронт наступника престола як "фронт ґенерала кавалєрії архикн. Карла". З сього оздаченя довідуємо ся, що архикн. Карло Франц Йосиф іменований ґенералом в третій клясї ранґи, а саме з огляду на те, що він більшу часть своєї війскової карієри перебув при кавалєрії, ґенералом кавалєрії.
З нагоди свята уродин Його Вел. Цісаря видасть ся серію почтових карт, на яку складаєть ся 10 образів Монарха в австрійськім, угорськім, нїмецькім уніформі, знятих в найновійшім часї надвірним фотоґрафом Піцнером. Серію продає по цїнї 2 К. бюро воєнної помочи мінїстерства внутрішних справ на дохід урядової воєнної опіки.
Пригадка для українського населеня городецького передмістя у Львові. При недалеких вписах дїтий до шкіл на рік шк. 1916/17, годить ся родичам шкільної дїтвори, поселененим на передмістю городецькім, завчасу подумати, в яку школу на сей рік мають свої діти записати на науку. Шкіл є тут доволї, але рідна є лиш одна школа ім. Б. Грінченка. Лиш сїй школї можуть Українцї свої дїти під опіку віддати. Лиш ся одна школа поведе дїтий в дусї національнім. Особливо дївчат належить посилати до сеї школи. Коли призбираєть ся відповідне число дїтий, то управа постарається роздїлити школу на мужеську і жіночу. Се станеть ся, коли всї українські родичі виповнять як слїд свій обовязок для рідної школи, постарають ся бодай підвисшенєм оплат шкільних і членських, забезпечити дальше її істнованє і заплатять залеглий довг чиншовий в квотї 2.473 К 26 ст. Тодї й сторонні Добродїї споможуть школу, як спомагали й досї, своїми щедрими жертвами. Вписи до нашої школи будуть незадовго прилюдно оголошені. — М.Сіяк.
Максимальні цїни за картофлї. Розпорядком мінїстерства внутрішних справ з 13 серпня с. р. установлено максимальні цїни і цїни занятя бараболь. Розпорядок установлює подвійні цїни для продажі рільниками в скількостях понад 100 кґ. і для дрібної торговлї. Цїн установлених для дрібної торговлї не можуть торговцї переступити навіть при продажі більшої скількости бараболь. Цїни для продажі довершуваної рільниками, яка не відбуваєть ся у формі дрібної торговлї, є такі і за товар вибраний, чистий, величини найменше курячого яйця від 1 вересня 1916 до 15 вересня 1916 К. 12; від 16 вересня 1916 до 28 лютого 1917 К. 9; від 1 марта 1917 К. 11. За невибирані бараболї в першім із згаданих періодів К. 9, в другім К. 7, в третім К. 9. Сї максимальні цїни містять в собі кошти довозу до найблизшої зелїзничої або корабельної стації і кошти заладованя. При купнах Воєнним Заведенєм для обороту збіжем подані цїни будуть примінені як цїни занятя. Для бараболь, які якістю не відповідають услівям цїн, поданих в розпорядку, наступить відповідне обчисленє. При купнї примусовім одержить властитель тільки 80 проц. цїни занятя. Означенє цїн для дрібної торговлї наступить в найблизшім часї зі сторони краєвих полїтичних властий.
Що до реквізиції церковних рїчий. Нам пишуть: Війскові власти взяли ся до реквізиції церковних дзвонів на воєнні цїли. Дїло переведено вже у Львові, а тепер приходить черга на краєві церкви. З огляду на се пригадуємо, що в сїй справі принято слїдуючі засади: дзвони з перед р. 1800 уважають ся старинними і не займають ся на державний ужиток, з забраних же новійших дзвонів здоймають ся фотоґрафії або відтиски написів; при кождій церкві полишаєть бодай одна трета часть дзвонів для богослужебних потреб і добираєть ся їх так, щоби творили гармонію в звуках. Сї засади подаємо на те, щоби наші церкви берегли своїх старинних дзвонів, котрі творять найкращі і найтревалїйші памятники нашої минувшости. Щодо самої реквізиції, то постановлено за кільоґрам перенятого металю платити по 4 К. Знятє дзвонів відбуваєть ся на кошт війскової управи; подібно поносить вона кошти всяких церковних знатоків, коли зістануть скоро зголошені. Про забиранє металевих предметів із внутрішного урядженя церков досї не вийшло нїяке урядове розпорядженє. Однак з огляду на ті предмети можемо вказати, що недавно появила ся пригадка ц. к. краківського консерваторського уряду, котра перестерігає, щоби нїяк не позбуватись церковних річий, котрі мають артистичну або археольоґічну вартість, а в сумнївних случаях поручає навіть, щоби до неї о пораду звертатись. (Адреса консерваторського уряду в Кракові, ул. Лобварска ч. 4). Старинні річи повинні безумовно задержуватись, хоч би не були красиві, або представлялись надпсовані або й непотрібні; бож вартість їх лежить не в красї або в якім ужиткованю, але саме в старинности тих предметів. Очевидно, що не може бути бесїди про забиранє таких річий, котрі для церковного ужитку є конечні.
Кіно воєнної кухнї м. Львова вул. Шашкевича ч. 5. (саля Музичного Тов-а ім. М. Лисенка) дає від вторка 15. до четверга 17. с. м. потрясаючу війскову драму в 3 актах "Жінка шпіон" a крім того: воєнний тижневник, комедію "Моріц виборцем", драму "Два брати" і комічне "Христіян в клопотах".
Кінотеатр "Червоного Хреста", Львів, вул. Академічна 8. дає від вторка 15. до четверга 17. с. м. небачену ще у Львові новість "Голубки", мімічну штуку в 3 актах; далї йде кінематоґрафічна штука в 2 актах "Краса під маскою", воєнний тижневник, наукова знимка з фавни моря і "Дурні жарти Полїдера". 