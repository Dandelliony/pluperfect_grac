◦ ◦ ◦ ◦ ◦ ◦

"Правда", часопись для українських селян буде виходити дальше. Дирекція поліції позволила й уже в пятницю розішлеть ся "Правду" на попередні адреси. Спішіть з передплатою, щоби усталити скількість примірників.   Заміна корон на марки. З огляду на се, що вже обовязує урядовий курс Корон в польських марках, т. є. 100 К = 70 Марок подаємо нашим читачам в нинішнім числі відповідну табелю враз з докладним поученєм що до перемін валюти Коронової на Марки і на відворот. — Вказаним єсть витяти собі ту табельку.   Підписування деклярацій в справі Галичини. Польський комітет "Obrony Narodowej" повідомляє, що до 5. січня обчислено 133.691 підписів на декляраціях, а більше-менше друге стільки остало ще до обчислення. Характеристичне, каже комітет, що найбільше підписів є з громад положених найдальше на Схід (де є розкватироване військо — Ред.). Ще більш характеристичне, що в мішаних громадах побіч Поляків дуже радо підписують деклярацію Українці (чи радо? і чи своїми руками? — Ред.). Також численні підписи надіслали начальства жидівських віроісповідних громад (!!).   "Український Національний Комітет" в Парижі. "Український Прапор" доносить, що галицькі члени париської української делєґації (д-р В. Панейко, д-р Ст. Томашівський і тов.) виступили корпоративно з складу дотеперішньої делєґації "з огляду на варшавську деклярацію Андрія Лівицького з 2. грудня". На місце дотеперішньої делєґації утворив д-р Панейко "Український Національний Комітет". Д-р М. Лозинський не належить до него, а перебуває в Парижі, як то сам в львівських часописях оголосив, в приватнім характері.   Нова Рада 