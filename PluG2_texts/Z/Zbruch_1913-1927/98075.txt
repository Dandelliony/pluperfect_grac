◦ ◦ ◦ ◦

Д-р Бенеш в Парижі. Ч.К.Б. доносить з Парижа: Чехо-словацький міністер для закордонних справ д-р Бенеш був в суботу на авдієнцїї у президента міністрів Мілєрана, з яким обговорив основно справи европейської політики, справу Тешинської области, та російське, польське і українське питання, справу мира з Мадярщиною і середноевропейську політику. Д-р Бенеш виложив становище чесько-словацької республики в цій справі і ствердив повну однозгідність в усіх основних точках. Усі ці справи обговорив д-р Бенеш також з членами ради амбасадорів, а саме з амбасадором Великої Британії льордом Дерби та італійським амбасадором Лянджаре. Польські денники доносять, що д-р Бенеш мав розмову з польським послом в Парижі Більцом, в якій йому заявив, що головною цілю його подорожі до Парижа є доведення до порозуміння з Польщею в справі тешинської области.   Італія-Німеччина-Австрія. "Avanti" обговорюючи ціли закордонної політики Італії приносить сензаційну відомість, що незвичайно велике зближення Італії до Німеччини і Австрії буде в найблищім часі довершеним фактом.   Мирове предложення Фінляндії. К.Б. доносить з Берліна, що фінляндський уряд зробив совітському урядови предложення в справі мирових переговорів, які мали би відбутися в Дорпаті дня 10 червня.   Мадярщина проти Румунії. З Букарешту доносять: Покликання нових річників на Мадярщині та инші алярмуючі вісти з мадярсько-румунської границі викликали в Букарешті велике занепокоєння. Румунська начальна команда видала усі зарядження, в ціли забезпечення краю проти всякого нападу.   Нестійність версальського мирового договору. "Nieuve Courant" доносить а Парижа, що знатоки-фінансісти комісії для відшкодовань зложили звіт, в якому сказано, що господарські умови мирового договору не можна виповнити та то цілий уступ версальського договору, що відноситься до економічних постанов мусить бути змінений.   Радек Собельзон у Варшаві? Польські часописи подають сензаційну вістку, що у Варшаві був або навіть ще є Радек Собельзон. Мав він переїхати дорогою на Познань і взяти участь в тайнім засіданню комуністів, яке відбулося на другий день латинських Зелених Свят.   Громадська думка   