◦ ◦ ◦ ◦

Проти закона. Перед місяцем взято Касіяна Дмитерка з Підберезець до робіт з титулу воєнних чинитьб. Він працю виконував точно. По місяци тої праці, а саме 12. вересня 1920 р. в ночі зізвали його жандарми, щоби він ішов з ними. Його відставлено до староства у Львові, а з відси на цитаделю. Тут довідався він, що буде поставлений перед асентирункову комісію. Не хотячи служити, та будучи як Українець вільним від військової служби в польській армії, він утік та укривається дома в Підберезцях. На часі жандармерія пошукує за ним, як за дезертиром з армії і грозить застріленням на місци, коли його стріне. Дмитерко ночує в лісах, як дикий звір. Мимо виразних законних постанов, що насильно не вільно нікого потягати до військових чинитьб, забрано 6. вересня ц. р. Михайла Куца з ліжка о год. 5 рано та відставлено до збірної стації на цитаделю. Звідси вивезено його 8. вересня ц. р. в невідомому напрямі. Родині сказано, що його вивозиться до Перемишля до робіт. Михайло Куць є мимо свойого молодого віку цілою опорою рідні, бо батько зарібник, старий чоловік, не має як нині заробити на удержання.   Константина Малицька, відома письменниця і управителька виділової школи У.П.Т., вернула після 5-ти літного побуту на Сибірі до Львова. Через цілий час була Шан. Громадянка на засланню в єніссейській ґубернії. Там займалася педаґоґічною діяльністю, провадила українську школу. Через цілий час заслання п-і Малицька кореспондувала зі засланими, сама не падала духом і других підбадьорювала.   Боротьба з лихвою? Дня 14. ц. м. о год. 5.30 веч. віз представник консуму при Руській вул. ч. 13 п. М. Галібей горох для тогож консуми, закуплений у Банку рільничім. Горох везено з маґазинів Банку на гол. двірці. На вул. Сикстуській здержав транспорт поліцай ч. 441 і приставив його до уряду лихви при вул. Рутовского. Дижурний урядник не вважає себе компетентним вирішувати справу, тому задержав горох до слідуючого дня. Дня 15. ц. м. о год. 9-ій рано урядуючий суддя чемно приняв п. Гелібея і негайно приказав видати горох. Все було в порядку, тільки п. Галібей ствердив брак 15 кґ гороху, мусів заплатити за знесення його на візок 30 М. і за дальший перевіз 100 М. Чи таким способом викорінюється лихву? Чи навпаки, кон сум не мусить підвисшити ціну гороху покупцеви, щоби покрити вкрадених 15 кґ. і непотрібних перевозових коштів?   Наглі суди. Перед львівським полевим судом Д.О.Ґ. відбулася дня 16. ц. м. розправа проти Осипа Драґана, обжалованого о злочин шпіонажі в користь армії Буденного та проти російського полоненого Петра Білінкова і Гната Шліхтера за співучасть в злочині шпіонажі. Суд, ділаючи в характері наглого, засудив Осипа Драґана на кару смерти через розстріл, а Білінкова і Шліхтера звільнено. Вечером о 6. год. розстріляно Драґана на тюремному подвірю.   Червінка у Львові. Міський фізикат подає, що від 15. серпня ц. р. занедужало у Львові на червінку 470 осіб. В послідному тижні на 85 недужих померло 24 особи. Не вчислено тут осіб, які приїхали до Львова.   Громадська думка 