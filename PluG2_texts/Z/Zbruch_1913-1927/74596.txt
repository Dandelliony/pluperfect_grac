Земельна реформа

Львів, 18. грудня 1917.
Земельна реформа на Україні і в Росії відбила ся голосним відгомоном у цїлім світі як акт перелогового значіня в історії, особливо-ж в краях, які мають анальоґічні земельні відносини.
Витаючи земельну реформу за кордоном, віденська "Arbeiter Zeitung" пише: "І в нас російський примір мусить сильно відбити ся. Коли впаде приватна власність російських земельних панів, будуть румунські бояри, польські шляхтичі, мадярські маґнати почувати ся в своїм посїданю менше певні. Скрізь повстане питанє, чи земля не є найсвятїйшим дїдицтвом, непродажною власністю цїлого народу. Декрет російського робітницького правительства буде впливати не менше сильно, як ухвала француського національного збору про знесенє февдальних прав".
Про сей вплив земельної реформи за кордоном на инші краї свідчить також заява пос. Удржаля, провідника чеських аґраріїв, у буджетовій комісії австрійської палати послів. Він висловив ся про ту реформу словами найвисшого признака і заповів, що Чехи виступлять у свій час перед компетентним форум також з домаганєм такої реформи.
За компетентне форум Чехи вважають очевидно будучий сойм чеської держави, — бо здїйсненє чеського державного права ставлять вони в сїй війнї як єдине, всеобнимаюче своє домаганє, — одначе коли-б відносини уклали ся инакше, виступлять вони з таким внесенєм певне також в австрійській Державній Радї.
Земельна реформа за кордоном викликала також инші вражіня. Дає їм вислів краківський "Czas" з 15. с. м. в передовици п. н. "Російським слїдом". Навівши заяву пос. Удржаля і статю віденського соц.-дем. орґану, орґан польських земельних панів пише .
"Анї пос. Урджгль анї "Arb. Ztg." не означили ще близше подробиць тої реформи, якої переведеня думають жадати. Можна тільки здогадувати ся, що Чехи вимірять своє внесенє головно проти нїмецької великої власности, сподїваючи ся, що подїл її між чеських хлопів скріпить у Чехії чеський теперішний стан посїданя. В сїй справі знайдуть певне союзників в українських послах зі Східної Галичини, які без сумнїву з анальоґічних причин підіпруть ту думку".
"Отже з двох сторін, — пише "Czas" далї — з Росії і з західних провінцій держави зачне плисти до нас в найблизшім часї аґітація, яка вдиратиметь ся в вид аґрарної реформи і в високій мірі грозити-ме нашим відносинам аґрарним і національним. На треба пригадувати й зазначувати її шкідливости як в селї польськім так і українськім".
Що має "Czas" на думцї, говорячи про українське село, випливає ясно з його попередних виводів. Його мову про польське село ярко освітлює його увага, що "вже в епосї першої Думи, коли перший раз порушено там думку аґрарної реформи в дусї хлопського комунїзму, знайшла вона в деяких сферах королївства досить багато симпатичного відгомону.
Що-до українських послів, мусимо супроти наведених виводів зробити одно застереженє: Ми не потребуємо йти російським слїдом, бо маємо земельну реформу на Українї, задекретовану правительством Української Републики. І не потребуємо приміру Чехів, бо принцип, що земля повинна належати до тих, що обробляють її своїми руками, отже до селянства, лежить в основі аґрарної проґрами як національно-демократичної партії, так і инших українських партій.
Вікова неволя, в якій знаходив ся український нарід, справила, що в нїм почутє суспільности справедливости розвинено богато висше, нїж у инших народів, де його затемнюють інтереси панованя над иншими. Се найлїпше видно, коли порівнати нас з Поляками. Українські дїдичі зрікають ся своєї власности в користь українського селянства; польські соціялїсти виступають в обороні польських дїдичів.
Принцип, що земля повинна належати до тих, що обробляють її власними руками, отже до селянства, є для нас самозрозумілий і всї — прихильники і противники — можуть бути певні, що наші посли, як тільки вважати-муть що прийшов слушний час, виступлять за його здїйсненєм з усею рішучістю, яку може дати провідникам однодушна воля цїлого народу. 