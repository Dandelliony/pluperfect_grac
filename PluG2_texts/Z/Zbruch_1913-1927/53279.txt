◦ ◦ ◦ ◦ ◦ ◦ ◦ ◦ ◦ ◦

Розлом в анґлійськім кабінетї з приводу ірляндської крізи.
ЛЬОНДОН (Ткб.) Державний секретар для справ рільництва Сельборн уступив з приводу ріжницї поглядів в кабінетї в справі homerul-a.
Перед новою війною.
ВАШІНҐТОН (Ткб). Після конференції з Вільсоном вислав секретар Лянсінґ ноту до Мексика. Нота ся домагає ся безпроволочного випущеня на волю полонених в битві під Каррізаль американських жовнїрів. Сполучені Держави жадають скорого виясненя зі сторони мексиканської держави, як вона задумує в будучности поводити ся. Приказ до мексиканських жовнїрів, щоби вони заборонили американським війскам машерувати в иншім напрямі, як північнім, уважає нота наміреним неприятельським кроком.
Русвельт противником Вільсона.
ЛЬОНДОН (Ткб). "Times" доносить з Нового Йорку: Русвельт в листї до поступової партії зрікає ся кандидатури на президента і взиває партію, щоби голосувала на Hugbes-a. Pyсвельт є переконаний, що невдача Вільсона при виборах лежить в інтересї краю. Більша часть поступовцїв піде за радою Русвельта.
Усуненє Каппа з його уряду.
БЕРЛЇН (Ткб). "Vossische Zeitung" доносить, що державне мінїстерство відказало ся затвердити новий вибір тайного радника Каппа на директора східно-пруського господарського ряду.
Позичка Греції у коалїції.
АТЕНИ (Ткб). Донесенє Аґенції Гаваса: Що-би покрити фінансові потреби, які буде мати Греція перед новими виборами, признала її коаліція новий завдаток на позичку, про яку недавно вели ся переговори.
Атак французьких летунів на Карльсруге.
КАРЛЬСРУГЕ (Ткб.) На основі докладних доходжень в справі атаку француських летунів в день Божого Тїла стверджено, що вони загалом кинули 29 бомб. Обох летунів приневолено злетїти на лївім березї Рену і взято їх в неволю. Кинені бомби були начинені якоюсь трійливою матерією, бо ростини близько місця вибуху пожовкли. Матеріяльна шкода не велика. За те страшнїйші втрати в людях. Згинуло 110 осіб, се є: 30 мужчин, 5 жінок, 75 дїтий; ранених є 147 осіб, се є 48 мужчин, 20 жінок і 79 дїтий. Тому, що рани є тяжкі треба числити ся ще зі смертю кількох ранених. Є загальне обуренє з приводу вже другого атаку на місто Карльсруге, який з війскового огляду є безцїльний.
Білорусини кличуть помочи.
ВІЛЬНО (Ткб.) Білоруський дневник "Гоман" звертаєть ся з нагоди нарад конґресу в Льозаннї, на якім заступлені усї народи, угнетені під російським панованєм, з закликом до Білорусинів, живучих в Злучених Державах Америки, щоби вони поучили Американцїв про безнадїйне положенє білоруського народу в Росії і помагали йому в боротьбі за право рішати про себе.
Воєнні комунїкати австро-угорського ґенерального штабу з 27. червня.
Війна з Росією. Коло Якобенів, на північ від Кут і на захід від Нового Почаєва відперто російські наступи. Неприятель понїс усюди великі втрати. Коло Сокола поступає далї нїмецький атак. Зрештою при незміненім положеню не було подїй, які мали би значїнє.
Війна з Італїєю. Скороченє нашого фронту в области наступу між Брентою і Адижою скінчено вчера. Всї відомости про італїйські добичі й инші успіхи, розсївані з сього приводу італїйською стороною, є зовсїм неправдиві. Доказує се отсе представленє, яке з війскових оглядів можна аж нинї подати: В ночи на 25. с. м. почало ся частинне опорожнюванє здобутої нами, одначе некорисної що-до терену, найбільше наперед висуненої лїнїї. Слїдуючого передполудня неприятель далї острілював опорожнені нашими війсками становища. Аж коло полудня італїйські віддїли на окремих частях фронту між Астах і долиною Сутана висували ся боязливо наперед.
В відтинку між Адижою й Астах тягнуло ся згадане острілюванє давно опущених нами позицій цїлий день і слїдуючу ніч, а також місцями ще і вчера рано. Оба сї днї на цїлім фронтї не було боїв. Наші війска не втратили анї полонених анї гармат анї машинових карабінів анї иншого воєнного матеріялу. Тепер зближають ся Італїйцї до наших нових становищ. Аж нинї рано заатакували вони Монте Тесто, де їх відперто, завдаючи їм тяжкі втрати. В долинї Посіна огонь нашої артилєрії змусив кілька баталїонів до утечі. На фронтї Побережа розбили ся неприятельські атаки коло Крна і Мрзлім Врху.
Війна на Балканї. Без зміни.
Воєнні комунїкати нїмецького ґенерального штабу з 27. червня.
Західний терен війни. На анґлійськім і північнім крилї француського фронту прийшло кілька разів до боїв патруль. Численні хмари ґазу й диму посували ся до нас. Не зашкодили вони нїчого нїмецьким війскам, а по части звернули ся на неприятельські рови. Неприятельський огонь звертав ся з особливою силою проти наших становищ по обох сторонах Сомми. Підчас острілюваня Несля Французами згинуло або віднесло рани 23 їх власних земляків. По правім боцї Мози безуспішні були француські атаки на північний захід і на захід від панцирного форту Тіомон, як також на південний захід від форту Во. В лїсї Шапітр заскочено неприятельський віддїл, зложений з кількох офїцирів і кількох тузинів жовнїрів і полонено. В воздушній боротьбі зістрілено анґлїйський лїтак на схід від Арра і полонено їдучих, які були тільки легко ранені.
Східний терен війни. Ґрупа війск Гінденбурґа: Нїмецькі віддїли, які виправили ся на неприятельські становища, привели на південь від Кеккав 26 полонених, один машйновий карабін і одну метавку мін, а на північ від озера Мядзьол 1 офіцира, 118 жовнїрів, 6 машинових карабінів, 4 метавки мін. Неприятельські патрулі відперто. Товаровий дворець в Двинску обкинено численними бомбами.
Ґрупа війск кн. Леопольда Баварського: положенє незмінене.
Ґрупа війск Лїнзінґена: На північний захід від Сокола наші війска здобули приступом російські лїнїї і взяли кількасот полонених. Неприятельські протинаступи не мали нїякого успіху.
Балканський терен війни. Не було особливих подїй. 