Від видавництва.

Що-раз важчі часи переживає преса. Зростаюча дорожнеча вимагає від видавництва узглядненя потреб персоналу. Папір і инші предмети друкарської технїки стають що-раз дорожші, а при тім недостача їх не дасть ся поконати й найбільшими коштами. Почтову тарифу також підвисшено. Все те разом спричиняє, що кошти продукції ростуть у безконечність.
Не вважаючи на се, стараємо ся ми постійно наш дневник що-до змісту улїпшувати, так, щоб він і при малім обємі, вимушенім технїчними трудностями, по змозї найповнїйше заспокоював духові потреби читачів.
Для ілюстрації наших змагань до улїпшуваня змісту дневника наведемо хоч-би те, що й самим читачам мусїло кинути ся в очи, а саме:
З вибухом революції постарали ся ми о як найдокладнїйші вісти з закордонної України. З порівнаня нашого дневника з иншими дневниками — не тільки львівськими або краківськими, але й віденськими — ясно виходить, що нї одна з них не має з тої области, яка інтересує круг наших читачів.
Щоб інформаційну сторону в нашім дневнику поставити на можливо найлїпшій висотї, завели ми нїчне редаґованє, так, що телєґрафічні вісти, які приходять протягом ночи, має читач уже в числї, яке виходить рано.
Чи потребуємо додавати, що одно і друге — і подаванє вістий з закордонної України і нічне редаґованє — вимагає особливих, а при тім значних видатків?!
Щоби всї ті видатки покрити, — як ті, які спричинює зростаюча дорожнеча коштів продукції, так і ті, яких вимагають наведені улїпшеня змісту дневника, — видавництво не має иншої дороги, як тільки підвисшенє передплати. І на сю дорогу мусить піти наше видавництво, сподїваючи ся, що круг наших передплатників і читачів не тільки зрозуміє положенє й потреби видавництва й віднесеть ся до підвисшеня передплати як по природної появи серед теперішних господарських відносин, але, признаючи наші змаганя до улїпшеня дневника, радо поспішить з передплатою і старати-меть ся розширюванєм круга передплатників скріпляти ту матеріяльну основу, на якій опираєть ся видавництво.
В тій думцї, примушені обставинами, підвисшаємо з днем 1 липня с. р. передплату, яка буде виносити з почтовою пересилкою:
на рік — 40 К.
на пів року — 20 К.
на чверть року —10 К.
на місяць — 3 К. 60 с.
Окреме число у Львові 12 сот., на провінції 14 сот. 