Скріпленє кавалериї в Галичинї. — Під загрозою револьвера.

Скріпленє кавалериї в Галичинї. На весну маєть ся значно скріпити кавалерию в Галичинї. До Галичини будуть перенесені два полки кавалериї, але не висилаєть ся відси нїякого полку. Дальше стару станицю кавалериї в Пардубицях маєть ся знести, а тамошний 11. полк переходить до Галичини. Пардубиці одержать ґарнізон артилериї. 18. команду бриґади кавалериї, яка є у Відни, переносить ся до Золочева. Доси є в Галичинї 13 полків кавалериї; на будуче з усїх 42 полків буде в Галичинї 15 полків кавалериї.
Під загрозою револьвера. На львівськім зелїзничім двірци приступав онодї якийсь чоловік до Ваврика Лаша, що вертав до рідного села в бережанськім повітї роботи в Чехії і запропонував йому працю в цукроварни під Львовом. Се був лише підступ бандита. Лащ, не прочуваючи нїчого злого, згодив ся на предложеня, а бандит запровадив його на безлюдне поле коло Клепарова і тут загрозив селянинови, що застрілить його, коли не віддасть усїх гроший, які мав. Переляканий Лащ віддав бандитови 45 кор. заощаджених з тяжкої праці на чужинї, а крім сего зажадав бандит годинника, який Лащ мав в камізольці. Полишивши Лаща без сотика, казав йому бандит чимскорше втїкати, грозячи ще дальше револьвером. Послушний Лащ утїк, а бандит пропав в недалеких корчах. Полїция при помочи Лаща найшла вже виновника сеї грабежи в особі Івана Козака, мнимого економа з Костієва під Львовом. Його арештовано вчера на двірци, де змінивши ґардеробу, плянував мабуть нове оґрабленє.  