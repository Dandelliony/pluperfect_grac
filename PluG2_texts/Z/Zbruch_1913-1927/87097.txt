◦ ◦ ◦ ◦ ◦ ◦ ◦ ◦ ◦ ◦

Земельна справа на Україні.   Міністер земельних справ Архипенко війшов в порозуміннє з земельною комісією Трудового Конґреса і на найблизших засіданнях має вирішити ся в подробицях закон про земельну справу. Принимаєть ся скасуваннє великої земельної власности. Земля передасть ся за викупом трудовому селянству.   Міжнародне робітниче праводавство.   ПАРИЖ, 9. лютого. Виділ мирової конференції для міжнароднього робітничого праводавства зібрав ся вчера в міністерстві робітничих справ під проводом Ґомпарса. За основу до нарад постановив Виділ взяти конвенційний проєкт, для сотворення постійної орґанізації відносно до управильнення робітничих відносин, предложений делєґатами анґлійського правительства. Ґенеральна дебата, яка почала ся над цим проєктом, буде продовжати ся на слідуючих засіданнях.   Свобода морий.   ПАРИЖ, 9. лютого. На нинішнім засіданні мирової конференції виготовлено проєкт свободи моря. Він обіймає дуже важні постанови, котрі вказують на це, що погляди Америки значно ріжнять ся від поглядів Анґлії. Приняттє цего американського проєкту рівняло би ся усуненню переваги Анґлії на морю. Цей проєкт предкладає, що ні один нарід не сміє посідати так великої фльоти, щоб сам міг виконувати контролю на морях. Дальше ограничуєть ся, а взглядно забороняєть ся уживаннє підводних суден.   Доля німецьких кольоній.   РОТТЕРДАМ, 9. лют. На мировій конференції принято плян Вільзона що до будучности німецьких кольоній. Анґлія згодила ся на 5. і 14. точку Вільзона, як також на це, що всі тайні умови, які заключено в часі війни якою небуть стороною мають бути безвзлядно знесені.   Повстання "Союза Народів".   Доносять з Парижа, Союз Народів вже повстав нинішного дня. Комісія, котрою проводив Вільзон покінчила вже перше читаня законопроєкту. Опісля всі представителі заявили згоду на всі точки. Сам законопроєкт оброблений з найбільшою старанносттю, є дійсним шуканим дорогим камінням. В кількох днях Вільзон як презідент Союза народів прийде на повне засіданнє мирової конференції з промовою в котрій подасть він законопроєкт до приняття комісії. — Випрацюваннє законопроєкту, це головна заслуга Вільзона, котрий що денно скликав комісію для обговорення поодиноких точок.   Берненська Соціялістична Конференція.   БЕРНО, 9. лютого. На вчерашнім засіданню комісії порушено справу Союза народів. Перший говорив Томес, секретар Союза Анґлійських залізничників. Він заявив, що вина робітничої кляси усіх країв у спричиненню війни є в кождім раз дуже мала. Для конференції важнійшою є справа будуччини, як минувшини. Конференція мусить заняти становиско, що до Союза народів і забеспечити робітникам належний вплив в тій справі. В Парижі не сміє бути заключений мир між побідниками і побідженими. Небезпеки повторення мілітарної реакції і помирення большевизму може бути усунене лишень тоді, коли в Парижі праця конференції не буде половичною. Товчок до цего мусить вийти з Берна.   БЕРНО, 9. лютого. На конґресі наспіла депеша від угорської соціял-демокр. партії, в якій просить ся, щоб конґрес заняв становиско проти Чехо-Румуно-Сербського імперіялізму. Особливо протестує партія проти брутальному поведінню Чехо-Румуно-Сербських військ.   ПАРИЖ, радіо, з 9. лютого. На соціялістичній конференції в Берні говорив Ренадель при вину німецьких соціялістів у світовій війні. Ренадель вказує на дволичне поведеннє соціял-демократів в Німеччині, які мимо цего, що знали злочинні заміри німецького правительства, підтримували його через 4 роки. Інтернаціонал по словам Ренаделя, має вибирати між німецькими большевиками а меншевиками. На нім. большевиків паде відвічальність за убійство Лібкнехта. Інтернаціонал мусить розібрати сю справу.   Союзники і Німеччина.   БЕРЛІН. Як доносить "Фосіше Цайтунґ" серед союзників слідно зараз дві течії, що до питання воєнного відшкодовання. Одна партія між союзниками жадає стягнення всіх воєнних страт із Німеччини, друга знова, серед якої переважає Вільзон і дипльомати Америки, є думки, що Німеччина повинна платити лиш часть воєнних шкід, які на неї припадають. В Америці є цеї думки, що коли довг Німеччини розложить ся її на кілька десяток літ, так вона буде в силі заплатити більше, чим може вона заплатити зараз.   Український голос 