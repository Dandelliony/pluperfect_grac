Справа мира. — Скутарі здобуте! —  Безуспішні конференциї.

Справа мира. Wiener Allgemeine Zeitung довідуєть ся з дипломатичної сторони, що відповідь балканських держав маєть ся так зредаґувати, що вимагатиме довших переговорів, що найменше двох тижнїв, але великі держави безуслівно не згодять ся на жаданє балканських держав, щоби дискутувати також з ними над питанєм північної і північно-східної границї Альбанїї, бо сю справу великі держави оконечно полагодили.
ЛЬОНДОН (Райтер). Грецьке правительство повідомило великі держави, що згодило ся би на зневтралїзованє цїлого побережа, обсадженого Греками, від Корфу до заливу Ґрамаля, куди має переходити пропонована для Альбанїї границя. Грецьке правительство пропонує, щоби проєктоване ним голосованє населеня на териториях обсаджених Греками, відбуло ся під контролею великих держав, себто при участи делєґатів, присланих великими державами. Грецьке правительство пригадує, що в договорах, котрі відносять ся до відступленя йонських островів Великою Британїєю, містить ся постанова, що Корфу остане невтральною областю, та пригадує що на домаганє Австро Угорщини кріпости на Відо, проти Корфу, знесеть ся. Тому Корфу не може нїколи служити основою для фльоти, як сего побоюєть ся Італїя. Тепер нема на Корфу анї одної новочасної кріпости. Грецьке правительство сподїєть ся, що великі держави ще раз роздумають над справою границь полудневої Альбанїї й еґейських островів.
Париські часописи доносять, що Сербія і Греция заключили з Туреччиною двотижневий розєм.
Скутарі здобуте!
ЦЕТИНІЯ (Ткб.) (Урядово). Чорногорське війско побідно увійшло до Скутарі.
БІЛГОРОД (Ткб.) Відомість про здобутє Скутарі викликала тут велику радість. На домах зараз повивішувано прапори й уладжено бурливу манїфестацию.
В скупщинї президент мінїстрів П а ш і ч повідомив, що сю радісну вістку одержав від сербського посла в Цетинїї. Ухвалено серед голосних окликів "Жівіо" телеґрафічно післати ґратуляциї чорногорській скупщинї з нагоди по-біди чорногорського війска. Опозиция домагала ся, щоби на знак радости замкнено засїданє, але перервано його лише на пів години.
ВІДЕНЬ (Вл. тел.). З Цетинїї доносять: 0-станні бої під Скутарі були дуже кроваві. Чорногорські війска знаходять ся в містї, де панує повний спокій. Король торжественно увійшов до міста в товаристві росийського війскового аташе. Скутарі ізза канонади представляєть ся майже цїле наче в румовищах.
З Риму доносять, що король Микола віддасть здобуту твердиню до диспозициї великим державам.
В дипльоматичних кругах не дуже вірять в се донесенє з Риму і боять ся, що упадок Скутарі може дати привід до нових конфлїктів. Покищо годї предвидїти, які наслїдки мати-ме упадок Скутарі, але нема сумнїву, що австро-угорська дипльоматия знайшла ся ізза нього в труднім положеню.
 Безуспішні конференциї.
Віденські переговори тягнуть ся в безконечність, та не принесли нїякого успіху і не дали якої нсбудь основи для виглядів переведеня виборчої реформи в теперішнім соймі. Мінїстер Залєський, котрий рад би своїм близшим приятелям заощадити неприємности виборів, конферував і з епископами і з вшехполяками і з подоляками і з центровцями, переговорював вчера із послом Стапінськім, та з усїх тих переговорів не вийшло нїчого путнього.
Також і вчерашна конференция подоляків зі Штірком не довела до корисного результату, бо вони не думають робити уступок, а зате бажають, щоб весь край пішов під їх диктат мабуть тому, що за ними стоїть архиепископ Теодорович, сестрінок Давида Абрагамовича, котрий має вірильний голос, як невибираний заступник аж 1300 галицьких Вірмен !
Президент кола Лєо виїздить нинї вечером до Відня і тодї почує від президента мінїстрів ґр. Штірка вислїд конференций ведених досї з опозициєю.
В неділю збираєть ся на наради польська соймова лївиця, а в понедїлок збереть ся соймове коло польське. Значить ся перед тим реценцем не западе рішенє в справі галицького сойму.   