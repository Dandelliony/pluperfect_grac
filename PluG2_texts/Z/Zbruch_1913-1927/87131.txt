◦ ◦ ◦ ◦

Українські справи. За лінією републиканських військ.   До Директорії прибувають численні делєґації з місцевостей, занятих московськими військами з проханнєм визволити їх від напастей і грабіжів совітських військ і властей. Сили московські незначні і людність раз враз пориваєть ся до збройних розправ з грабіжниками. Повстання подавлюють ся лютими розправами. По захопленні місцевости большевики забирають весь хліб, а потім устроюють коммуну. Большевики перекидають на Україну спеціяльно сформовані отряди для вивозу хліба. Грабують теж гроші по банках і накладають контрибуції. Помимо множества ріжних декретів порядок не встановлений. Коли захоплять яку частину, або коли частина перейде на їх сторону, звичайно старшин розстрілюють, а козаків переформовують і зразу посилають на свої фронти. За непослух і заразом провини козака кара одна — розстріл. Надій на остаточну перемогу не мають, бо приходять погані відомости з усіх фронтів і так само з нутра Московщини.   Мирова конференція   ПАРИЖ, 7. лютого. Тардіє, заступник Франциї для розслідження справи Банату і Балкану в тій ціли визначеній підкомісії мирової конференції, заявив, що справа Банату і Темешвару остаточно може бути рішена лишень тоді, коли будуть переслухані і делєґати Угорщини. Серби і Румуни, котрі противлять ся допущенню угорських делєґатів мусять ся вдоволити поки що лишень провізорією. ГАҐА, 7. лютого. Причиною утруднювання нарад Мирової конференції є три тайні договори а це тайний договір між Анґлією, Францією і Італією в справі східного Адрійского берега котрий нарушає інтерес полудневих Словян, а також тайний договір між Анґлією і Японією в якім признано Японії острови на північно Австралійским морю.   В Совдепії.   ГЕЛЬСІНГОРС. В Петербурзі вибухли нові розрухи. Оповіщено цілу лаву страйків. Військові заводи не працюють. Демонстрації, що відбули ся, було розігнано збройною силою. Юрба намагала ся захопити Смольний дворець, але Латиші вогнем відігнали її. Заарештовано силу людий. ГЕЛЬСІНГОРС. Путилівським та Обухівським заводами оповіщено однодневний страйк протесту проти розстрілу мирних демонстрацій в Петербурзі.   Соціялістична комісія в ціли розсліджування большевізму.   БЕРНО, 19. лютого. Постійна інтернаціональна орґанізація висилає комісію до Россії, в ціли розслідження большевізму. До співучасти запрошені Фріц, Адлєр, Кавтський, Чухітер, Маґдональд і Льонґвед.   Прогнаннє совітського посольства з Данії.   КОПЕНГАҐА, 19. лютого. Представитель совітського правительства в Данії Д-р Суриц опустив на бажаннє данського правительства разом зі своїм перзоналем Данію.   Провідник міжн. комісії до Польщі.    ПАРИЖ, 7. лютого. Б. К. Бюро Рейтера доносить, що головою міжнародної комісії, яка їде в Польшу, буде Бота.   Прогнаннє Карла Габсбурґа.    БУДАПЕШТ, 18. лютого. Часоп. "Pesti Hirlap" доносить, що Д-р Реннер заявив бувшому цісареві Карлові рішеннє Парляменту, в якім взиває ся б. цісаря опустити Австрію і перенести ся за границю. Сю децізію парляменту викликала монархістична аґітація висших офіцирів, які гуртують ся кругом Карла.   Злука Австрії з Німеччиною.   БЕРЛІН, Радіо. На відкриттю засідання тимчасового австрийского зібрання 4. лютого, презідент Др. Дінгофер сказав промову, в якій особливо тепло і сердечно вказав на констітуанту німецької Республіки, яка мала відбути ся в Веймарі. Він казав на близьке злиттє Австрійської Німеччини зі старою німецькою родиною, як на звізду, яка світить у темних туманах. Серед великого одушевлення принято таку резолюцію: Німецько-Австрийське тимчасове національне зібраня вітає представників загально-німецького зібрання Німецької Республіки з їх приїздом у Веймар, висилає привіт кождому і з німецьких міст і висказує надію, що делєґати обох частий німецького народу установлять знова сильну звязь, яку розбито 1866 року, як зєднаннє німецької Австриї з Німеччиною на завсігди.   Український голос   