◦ ◦ ◦ ◦ ◦ ◦ ◦ ◦ ◦ ◦

В дожиданю нової російської офензиви?
КАРЛЬСРУГЕ. (Пр. т.) Після дневників від кількох днїв пересувають Росіяни великі війска і довози мунїції на точку Сарни, які мають посунутись в сторону Чарторийська. Думають, що се мають бути приготованя до нової офензиви проти лїнїї Чарторийськ-Ковль.
Повстанє в Китаю.
АМСТЕРДАМ (Ткб.) Один з дневників доносять: Кореспондент анґлїйського дневника "Times" доносить з Пекіну, що повстанє розширило ся. В рядах повстанцїв є 30.000 правильного війска. Повстанцї заняли провінції Іннан і Квайчав. Вождем їх є Чаяйо, офіцир обрахований в Японії, б. війсковий ґубернатор в Іннан. Китайське правительство робить приготованя, щоби в 6 місяцях виставити в поле 100.000 людий.
Болгарський процес о шпіонажу.
СОФІЯ (Ткб.). В процесї о шпіонажу проти москвофілів по укінченю переслуханя свідків виголосив прокуратор Марков кінцеву бесїду, в якій назвав орґанїзацію, що була на услугах російського атташе маринарки, заговорені з наміром державної зради. Прокуратор зажадав кари смерти на підсудних: Зленогорова, Силянова, Прудкина і Сахарова, а кари досмертної вязницї на Писаревського й Квіткова.
Жаданя голяндських моряків.
АМСТЕРДАМ (Ткб). Доносять з Ротердаму, що тамошні моряки рішили не зголошувати ся до пересмотру, поки правительство не видасть заряджень для охорони кораблів. Моряки жадають, щоби воєнні кораблї товаришили торговельним кораблям, щоби перед ними влив корабель до виловлюваня мін і щоби дорога вела довкола Шкоції.
Анґлїйські конфенції в справі війскової служби.
ГАҐА (Ткб). До "Nieuwe Courant" доносять з Льондону: Дневник "Times" доносить, що на конференції в воєннім урядї в справі рекрутації взяли участь Кіченер, Сельборн, Рунсімен, Самуель і Льонґ. Нарада відносила передовсїм до потреби сил до працї в фабриках воєнних матеріялів і недостачі людий на селї a також до гірничого питаня. Покликанє другої ґрупи жонатих відложено.
Під Верден.
АМСТЕРДАМ. (Пр. т.) Після донесень анґлїйських дневників Нїмцї заняли вже позиції перед усїми більшими фортами Верден і можуть тепер взяти самі форти під огонь тяжких гармат. Команда мала дістати приказ поробити всї приготованя, щоби могти в данім часї війска і гармати завернути з під Верден.
Чорногорський король і його капітали.
ЦІРІХ (Пр. тел.). "Neue Zürcher Ztg." містить інформації, чому чорногорський король виїхав з краю. Перед війною стягнув король усї капітали, які мав у Відни й Берлїнї, і умістив їх в анґлїйських і француських банках, де вже й без того мав значні капітали. По упадку Сербії старав ся він видістати свої капітали з Анґлїї і Франції, одначе справа проволїкала ся. По упадку Ловчена анґлїйські і француські банки мали дістати вказівку задержати капітали чорногорського короля як застав на випадок, як би він не хотїв слухати вказівок своїх союзників. Наслїдком того король рішив ся виїхати з краю до Франції. Так вратував він свої капітали.
Італїйський начальний вожд у Франції.
ПАРИЖ. (Ткб.) Кадорна удав ся до великої головної кватири.
Цар про подїї під Верден.
ПАРИЖ. (Ткб.) Начальний вожд Алєксєєв в імени царя вислав до Жофра телєґраму, в якій цар висловлює подив для дїл 20. француського корпусу в битві під Верден. Цар переконаний, що француська армія побє ворога на голову. Російська армія ґратулює француській і тільки жде приказу до атаку на спільного ворога.
Анґлійські клопоти в Єгиптї.
ЦАРГОРОД (Ткб.) Дневники довідують ся з міродатного місця: По анґлїйських невдачах на всїх фронтах, передовсїм в Дарданелях Анґлїйцї стали дуже неспокійні о поведенє мешканців Єгипту. Анґлїйські патрулї по улицях скріплено. Єгипетська рада мінїстрів відкинула пропозицію оголошеня відозви, в якій мало ся заявити, що єгипетське мінїстерство війни погодило ся з анґлїйською начальною командою в справі покликаня резервістів. Анґлїйцї вислали війска на західну границю, щоби успішнїйше виступити проти наступів Сенуссів. Длятого зареквірували всї верблюди. Наслїдком візваня населеня, щоби опорожнило Порт Саід, Ісмаіль і Суез невдоволенє ще більше зросло.
Комунїкат австро-угорського ґенерального штабу з 22. марта.
Війна з Росією. Вчера дїяльність ворога майже на цїлім північно-східнім фронтї стала більше оживлена. Наші становища були в ворожім огни. Над Стрипою і в области потока Кормина російські віддїли піхоти рушили наперед, але їх всюди відперто. В Східній Галичинї в однім з таких наступів російське війско в силї одного баталїону втратило в убитих 3 офіцирів і над 150 жовнїрів, а в полонених 100 людий. У нас було лиш кілька ранених.
Комунікат нїмецького ґенерального штабу з 22. марта 1916.
Західний терен війни. По очищеню побоєвища по наступі з 20. с. м. на північний схід від Авокур, а також по здобутю нових ворожих ровів поза лїсним тереном, число неранених полонених в тім місци зросло на 58 офіцирів і 2.914 жовнїрів.
Гарматні бої по обох сторонах Мози йшли далї з великою силою, слабнучи тільки хвилево.
Коло Оберсепт Французи знов пробували направити пораженє з 13. лютого. Наступаючого ворога відперто і він понїс кріваві втрати.
На північ від Верден в воздушні боротьбі зістрілено три ворожі самолети. Два з них упали на північний схід від Самонє за нашим фронтом, а третій упав у поломінях за ворожою лїнїєю. Тим самим поручник Бельке зістрілив тринацятий з черги самолет, а поручник Паршав четвертий.
Східний терен війни. Великі офензивні акції Росіян ще розширили ся. Прибуло точок, в яких вони атакують. Наступи були в ріжних місцях без перестанку в день і в ночи. Найсильнїйший приступ був звернений знов на фронт на північний захід від Постав. Там російські втрати дійшли до надзвичайної висоти, навіть коли мати на увазї російський спосіб веденя мас до бою. В успішнім протинаступі в малім місци їх наступу полонили ми 11 офіцирів і 573 жовнїрів російських. Але і в богатьох инших місцях: на південь і південний схід від Риґи, коло Фрідріхштадту, на захід і південний захід від Якобштадту, на південь від Двинська, на північ від Відзів, між озерами Нароч і Вишнїв наші хоробрі війска зовсїм відперли ворога, який понїс як найбільші втрати, а крім того в протинаступах полонили ще над 600 Росіян. В жаднім місци не вдало ся Росіянам осягнути який-небудь успіх. Наші втрати всюди малі. 