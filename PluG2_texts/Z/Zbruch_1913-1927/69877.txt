◦ ◦ ◦ ◦ ◦ ◦ ◦ ◦ ◦ ◦

Митрополит ґр. Шептицький не їде до Риму. БЕРН (Ткб). "N. Zürchen Ztg." одержала з доброго жерела таке письмо про подорож митр. ґр. Шептицького: Цїль плянованої подорожи митрополита до Риму була чисто церковна. Випливає се вже з обставин, серед яких подорож мала відбути ся. Несправедливо приписували сїй подорожи з многих сторін полїтичні цїли. Супроти такого зображеня справи виринала поважна небезпека, що присутність митрополита в Римі могла би для його особи і для апост. Столицї спричинити немилї наслїдки. Щоб не збільшити трудностий, серед яких папа в сїм важкім часї виконує свій високий уряд, митрополит рішив ся з важким серцем зректи ся з подорожи до Риму.
Поворот з неволї. Пос. Михайло Петрицький після дволїтної неволї вернув до Відня.
Почтовий рух до Станиславова — як довідуємо ся — отворено з днем 20. с. м.
Народні стипендії і запомоги. Нам пишуть: На засїданях комітету помочі для української шкільної молодїжи в Празї в місяцю маю, червни і серпни, признано стипендії для: Стефана Мудляка, студента полїтехніки у Відни 200 К, Стефанїї Лісковацької, ученицї 3 р. учительської семинарії у Відни 500 К, Миколи Сендецького, студента фільософії у Відни 200 К, Віктора Левицького, студента фільософії у Відни 150, Наталки Целевичівної, ученицї 2. кляси ґімн. у Відни 150 К, для Анни і Ольги Утрисківної, учениць 2 р. учительської семінарії у Відни по 150 К.
Відзначенє. Поручник Богдан Грабовеньський, судовий авскультант, родом із Самбора, був в короткім часї за незвичайно хоробре поведенє перед ворогом чотирикратно визначений — послїдне великою медалею хоробрости 1 кляси. 