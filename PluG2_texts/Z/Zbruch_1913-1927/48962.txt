Начальний комендант УСС.

Відень, 5. марта 1916.
В найблизших днях довідаєть ся наша суспільність з урядового оповіщеня про важну подію в розвитку українського сїчового стрілецтва: на чолї всїх віддїлів УСС. стане висший штабовий офіцир.
Як відомо, доси проводили віддїлом українських сїчових стрільцїв офіцири стрілецькі — майже всї самі тільки резервові офіцири, котрі, відбувши в своїм часї однорічну війскову службу, займали ріжні становища в суспільности, та тільки з мобілїзацією приняли на себе обовязки фахових офіцирів. Одержавши від управи армії придїленє до українського стрілецького корпусу, сї наші стрілецькі офіцири сповнили — і треба відразу сказати: часто світло сповняли — обовязки командантів навіть більших віддїлів, значно більших, ніж до сього їх управляла їх "лїнїйна" ранґа офіцирська: ранґа кадета, підпоручника, поручника. Щоб не шукати далеко, вистане згадати саме війскові заслуги прим. п. Гр. Коссака, котрий — поручник у резерві — поклав стільки заслуг як комендант цїлого І-го полку УСС.
Та з розвитком воєнних і полїтичних подїй і з розвитком українського стрілецтва серед подїй сих уже від довшого часу давалась відчувати в стрілецтві самім і серед суспільности, що глядїла на стрілецьке житє, потреба поставити на чолї українського стрілецького війска офіцира фахового, із знанєм, досвідом і авторитетом відповідним до сього відповідального становища. Говорило ся свого часу про бл. п. майора Кузьму як покликаного до сеї ролї. Він мав одержати відповідний аванс і станути на чолї цїлого стрілецького війска. Одначе заки се стало ся, згинув бл. п. Кузьма в карпатських боях, і справа на якийсь час проволїклась. Ізсунули її вперед — може навіть несвідомо — деякі круги УСС, своїми меморіялами і резолюціями, а на оконечне рішенє вплинули, як сказано, загально полїтичні й воєнні відносини.
На команданта УСС. назначений ц. і к. війсковою управою п. Антін Варивода, підполковник ц. і к. армії, один із штабових офіцирів української народности.
В начальнику сїм знайде українське стрілецтво провідника досвідного, особисто знаменито на се становище квалїфікованого, справі, якій служать українське стрілецтво в рядах армії, цїлим своїм єством відданого. В ранзї майора відбув п. Антін Варивода в поли значну часть теперішної кампанії. Раненого в битві придїлила війскова управа до служби в ц. к. мінїстерстві краєвої оборони. Тепер обійме він нові обовязки — такі важні з погляду національного, полїтичного і війскового. Витаючи начального команданта УСС., українська суспільність може тільки побажати йому навкрасших успіхів на сїм становищи.
Розумієть ся, що назначенє фахового офіцира штабового начальником усього українського стрілецтва не нарушує дотеперішної орґанїзації стрілецьких віддїлів.
З'осібна не зміняє воно відносин у командї І-го полку УСС. Комендантом сього полку останеть ся й далї дотеперішній заслужений командант, п. Гр. Коссак. 