Боротьба о українську мову в черновицькім судї. — Русин чи Полян ? 

Боротьба о українську мову в черновицькім судї. Перед торговельним судом під проводом рад. д-ра Лємана переслухувано 15 с. м. в векслевій справі директора „Руської Каси“ п. Гаврила Гордого, яко сьвідка. Коли предсїдатель поставив йому перше питанє, сьвідок зажадав, щоби його переслухувано в українській мові, бо лише на українські питаня відповідати-ме. На се предсїдатель запитав сьвідка, чи він володіє німецькою мовою, на що дістав притакуючу відповідь. На основі ухвали трибуналу візвав предсідатель п. Гордого, щоби він зізнавав по нїмецьки, бо лише сторонам, які не володїють нїмецькою мовою, прислугує право зізнавати в українській або румунській мові. П. Гордий зажадав запротоколованя сеї ухвали, що і стало ся. Опісля зізнавав п. Гордий в гарній нїмецькій мові.
Русин чи Полян ? Нам пишуть зі Львова: Є у Львові при Руській улици купець церковних річий. На середній части склєпового шильду називав ся „Волод. Устеньский“ (значить Володимир), висилає всїм нашим сьвященикам руські катальоги, в котрих іменує себе вже виразно Володимиром, оголошував ся в анонсах, поміщених в руських ґазетах: „Перша руська торговля і рукодїльня параментів церковних під фірмою Володимир Устеньский, словом: представляв ся руським сторонам Русином. Томущо польске духовенство звикло побирати свої потреби солідарно в своїх з'орґанїзованих складах, опирав ся він головно на руськім сьвященстві і на руській публицї. Однак в дїйсности він Поляк, називає ся на польскій части шильду „Wład.“, значить „Władysław", і так пише ся в урядових виказах, і яко Поляк голосував при послїдних сеймових виборах в четвертій сали (як стверджують сьвідки) на польського кандидата Наймана! Певно кождому (Полякова і Нїмцеви, чи Жидови), котрий лиш має купецьку концесию, вільно торгувати церковними параментами і продавати їх сьвященикам і церквам, однак уважаємо дуже невластивим, щоби хтось уживав таких способів, щоби перекручував своє хрестне імя або будучи з походженя і з переконаня Поляком притворював ся перед руською публикою Русином, лиш на те, щоби її до себе приняти, а не вводити публику в блуд. 