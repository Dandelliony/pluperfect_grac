Письма з краю.

Дрогобиччина. (Франкові днї.) У вересни с. р. відсьвятковано в Дрогобиччині два рази сороклітний ювілей лїтературної праці д-ра Івана Франка. Перший в ріднім селї Івана Франка, в Нагуєвичах, другий в Дрогобичи. В Нагуєвичах зібрав ся нарід і Січи сусїдних сїл на горбку, де стояв дім, в якім уродив ся поет, а де нині господарство його брата Захара. Тут промовив кошовий отаман д-р Витвицький, почім удав ся похід через село на площу, де відбули ся сїчові вправи. Вечером відбув ся ковцерт в новвибудованїм домі читальнї Просьвіти. Крім дрогобичан були также гостї зі Самбора. — Дня 28 відбуло ся таке саме сьвято в Дрогобичи старанєм дрогобицьких українських товариств. Сьвято зачало ся промовою посла д-ра Л. Цегельського про національне значінє Франка, потім співи й деклямация. По академії відбув ся манїфестацийний похід головними улицями міста і тими, при яких мешкав поет, будучи студентом тутешньої ґімназиї. Похід випав величаво. І коли є яка користь — побіч манїфестациї — з таких походів то та, що привикаємо іти карними рядами. А та ціль була осягнена. На площі перед "Народним Домом" розвязав д-р Витвицький промовою похід. Потім народний фестин, а вечером в салі "Народного Дому" концерт. На нього зложили ся: промова д-ра Бирчака, деклямация акад. Лепкого і спів хору львівського "Бандуриста" та сольові співи акад. Дуба. Згодимо ся з тим, що такі концерти причиняють ся, щоби спопуляризувати імя та твори того, в чию честь уладжено концерт, — але признасть се кождий, що властиво тому дають люди концерти, що такий концерт, як і кожда манїфестация, в школою суспільности, є іспитом, який здав суспільність. А як жеж той іспит дрогобицької інтелїґенциї випав дня 28-ого серпня с. р. на концерті? Кромі промови, деклямациї і кількох соль п. Дуба цілий концерт був дїлом львівського "Бандуриста". І мимоволі тиснуло ся питане: невже-ж в Дрогобичи не мож би зложити жадного хору? Невже ж не знайдеть ся в Дрогобичи й повіті кільканайцять співаків, що зложили-б хор? Отже так воно не є! Є люди що й добре співають, але такі вони мало ідейні! Комітет упросив о. Рудницького, щоб він вів хори. О. Рудницький зібрав хор, кождий член хору дав слово (!), що точно ходити ме на проби. Але потім показало ся, що панї, які чейже менше мають часу нїж неодин дрогобицький пан, приходили точно, а більша часть тих, що дали слово, не приходила. Се раз. Але бачили ми ще прикрійшу річ: одного дня приїхав з Тустанович п. І. і запросив ідейних і словних співаків до себе на весїлє. Ну, очевидна річ: що иншого весїлє, на якім даром дають їсти й пити — що иншого проби на Франківський вечерок. Проба передвесїльна була заповіджена на якийсь там день в касинї. Тодї і я пішов з цікавости, подивити ся кілько то зійдеть ся співаків. І obstupui! На проби вечірка приходило мимо даного слова чести, всего вісїм десять люда, на передвесїльну пробу злїзло ся тільки, що ледво змістили ся в кімнатї, яка має щось 36 квадр. метрів. Так приготовляло ся до концерту те місто, в якім І. Франко ходив до ґімназиї, в якім й карано його арештом! Співав отже львівський "Бандурист" — собою заслонював нашу місцеву нужду. Варто зазначити й се, що на вечірку на вісїм судиїв тутешнього суду було всего — двох. І се не спорадичний випадок, бо на тих 8 судиїв належить всего один до касина! Що-ж говорити про наші товариства — коли до касинового товариства боять ся приступити жреці справедливости. Тай як тут говорити про хрунївство низшої братії...  