Громадянська самодіяльність.

Львів, 7. червня 1916.
Війна з природи рїчи як не спинює, то в кождім разї обмежує громадянську самодїяльність. Вже хоч-би тому, що значна — а в теперішній війнї що-раз значнїйша — часть мужеського населеня йде в поле. А також тому, що виїмковий стан, який з конечности потягає за собою війна, обмежує або зносить ті горожанські права, на яких опираєть ся громадянська самодїяльність.
До того в нашім краю прийшов ще залив російської інвазії, який відразу перетяв усї нитки української громадянської самодїяльности. Адже головною задачею російських властий в Галичинї було знищити українське національне житє!
Все те разом спричинило, ще ми по випертю російської інвазії з нашої землї опинили ся мов на згарищах. Наші орґанїзації, наші товариства, словом усї орґани нашої громадянської самодїяльности як не зовсїм зруйновані, то в кождів разї сильно потерпіли. Наших дїяльних людий стало значно менше.
При тім усїм війна витворює такий настрій, що — мовляв — тепер рішають ся такі великі справи і рішають їх такі могучі чинники, що звичайна громадянська самодїяльність мало що може тут заважити.
Все те разом спричиняє, що в области громадянської самодіяльности наш національний орґанїзм не функціонує як слїд, що в порівнаню з станом перед війною стоїмо значно гірше.
Є се хиба, яку як найшвидше треба усунути. Не вважаючи на всї трудности, мусимо старати ся покликати на ново до житя всї наші орґанїзації й товариства і виповнити їх рами справдї житєм. Наш національний орґанїзм мимо воєнного лихолїтя мусить далї жити й розвивати ся, сповняючи всї функії, які є висловом його житя і розвитку.
Се правда, що тепер рішають ся великі справи і рішати-муть їх могучі чинники. Але ще більше правда й те, що перебуде сю війну і здобуде нові основи до житя тільки те, що справдї живе й сильне і що в воєннім лихолїтю викаже свою живучість і силу.
Рішати-муть про основи нашого державно-правного положеня по війнї инші, але як те рішенє випаде, се залежати-ме також від того, скільки живучости й сили викажемо ми підчас війни. Се одно. А друге: Як не випало би те рішенє, дальша доля наша залежить від нашої внутрішної живучости й сили. Над сильними нїхто не зможе перейти до денного порядку — незалежно від державно-правних форм; які ті форми не були би, сильний усе зумів вдержати ся і навіть перемінити їх на свою користь.
Тому в теперішну хвилю — так само як усе, коли не більше — потрібна як найінтензивнїйша праця з долу, в народній масї, праця, яка як найвимовнїйше свідчила би про живучість і силу нашого орґанїзму. Тільки тодї заходи нашого полїтичного приводу можуть числити на успіх, коли за провідниками стояти-ме свідома, зорґанїзована народна маса, і тільки тодї, коли будемо сильним нашою внутрїшною силою національним орґанїзмом, можемо спокійно ждати, що принесе нам війна, певні того, що в кождих відносинах зуміємо оборонити наше право до вільного житя. 