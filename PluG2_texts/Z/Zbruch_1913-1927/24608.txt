Обезпеченє престолонаслїдника. — Американські Українці для голодуючих братів у Галичинї.

Обезпеченє престолонаслїдника архикнязя Кароля Франца Йосифа. Архикнязь Кароль Франц Йосиф при заключеню подружя з княжною Зитою Парменською обезпечив ся у віденськім асекурацийнім товаристві "Якор" в користь жінки. Обезпеченє виносило кругло один мілїон корон. Сю суму зредуковано по якімсь часї на 500.000 корон, так що архикнязь був обезпечений на доживітє на пів мілїона корон. З нагоди переходу престолонаслїдства на архикнязя Кароля Франца Йосифа се обезпеченє продовжено на час 25 лїт і відвисшено до суми пять мілїонів корон. Се обезпеченє є важне на дожитє евентуально пережите. Проти випадку архикнязь доси необезпечений. Архикнязь Кароль Франц Йосиф з нагоди одруженя з княжною Зитою заключив обезпеченя з кількома асекурацийними товариствами, але вони є менші від повисшого. Що сї обезпеченя тепер також змінили ся, се розумієть ся.
Американські Українці для голодуючих братів у Галичинї. Віддїли Р.Н.Союза в Джерзі Сіті (стейт Ню Джерзі) зложили за посередництвом американської Свободи на поміч для голодуючих братів селян у Галичинї 4.600 долярів, а инші українські орґанїзациї і часописи в Злучених Державах і Канадї зложили около 800 долярів, отже ціла збірка виносить менше більше около 5.400 долярів або 27.000 корон. На сих 800 дол. зложили ся такі збірки: 500 дол. зложили канадийські Українці за посередництвом ґазети Канадийський Русин, орґану канадийського грецько-католицького епископа Н. Будки; 200 дол. зібрав нюйорський Центральний Комітет і около 100 дол. зібрав новий Р. Н. Союз за посередництвом своєї часописи Народної Волї та орґан епископа Ортинського Америка (в обох останних зібрано по кількадесять долярів). Сї обчисленя не є ще цілком докладні, а точно будуть вони зіставлені аж по замкненю збірок.— При нагодї треба спростувати друкарську похибку, яка вкралася була до Дїла, що Р.Н. Союз ухвалив від себе дати 100 долярів а не 100 тисяч.  