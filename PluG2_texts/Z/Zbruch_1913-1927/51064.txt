◦ ◦ ◦ ◦ ◦ ◦ ◦ ◦ ◦ ◦

Погроза Вільзона.
ВАШЇНҐТОН (Рейтер). На отвореню вправ воєнних доглядачок президент Вільзон сказав у промові: Нехай Господь боронить, щоби Сполучені Держави коли небудь вмотались у війну, одначе якби таке стало ся, то кождий, хто сумнїваєть ся в духа Нового Світа, зрозумів би, що Спол. Держави все піднїмають голос в імя людства.
Димісія чорногорського премієра.
ПАРИЖ (Ткб). З Бордо доносять, що чорногорський президент мінїстрів Міюсковіц подав ся до димісії.
Росіяни в Марсилїї.
МАРСИЛЇЯ (Ткб). Новий видїл Росіян прибув сюди.
Нові заяви в Антанті.
ПАРИЖ (Ткб.). Заява французького правительства, доручена бельґійському правительству, впевняє, що Франція підіпре бельґійське правительство в мирових переговорах, щоби Бельґію задержала Конґо та щоби одержала винагороду шкід, які потерпіла в кольонїях. Представники Росії, Анґлїї, Італїї і Японїї приступили до сеї заяви. 