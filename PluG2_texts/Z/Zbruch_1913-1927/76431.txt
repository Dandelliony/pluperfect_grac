◦ ◦ ◦ ◦

Для заключення союза України з південним сходом їздили до Катеринодару представники України. Голова південно-східного союза Харламов перед кореспондентом "Утра Россіи" надав великого значіння союзови, завданнєм якого не лише уреґулювати відносини на південнім сходї, але повільно оздоровити й цїлу Росію. Союз на передоднї бльоку з Сибіром.
Привіт полонених секретареви для холмських справ Лоському та проф. Грушевському. "Ми, Українцї-Холмщаки табору Дунасердагель на Угорщинї, вичитавши в новорічнім числї "Вістника" дорогу для нас вістку про назначеннє холмським секретарем Константина Володимировича Лоського, бувшого комісара грубешівського повіту й голови-основника товариства "Просвіта" в Грубешові, висловлюємо нашу радість і отсею дорогого засилаємо наш щирий, сердечний привіт дорогому Константинови Володимировичови, бажаючи витривалости та здоровля в його працї для Холмщини, початої ним ще перед десятьма лїтами, в якій він виказав себе добрим адмініїтратором і орґанїзатором. Нехай живе нам на многая лїта! Слава! Разом з сим засилаємо привіт великому землякови нашому Михайлови Сергієвичови Грушевському, гетьманови нинїшньої Народньої Української Республики. Слава! 