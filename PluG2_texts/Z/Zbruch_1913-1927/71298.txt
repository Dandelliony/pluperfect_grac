◦ ◦ ◦ ◦ ◦ ◦ ◦ ◦ ◦ ◦

За цїлість України.
Пресове бюро У. П. Р. доносить з Стокгольму: На засїданю Української Центральної Ради заступники ґубернїй: харківської, херсонської, катеринославської, таврійської і инших підписали урочистий протест проти відмови тимчасового правительства, щоби згадані українські провінції були безпроволочно прилучені до автономної України. Всї українські дневники приносять безлїч протестів з того ж самого приводу.
Виміна війск між Францією й Італїєю. 
Швайцарські дневники доносять, що між Італїєю і Францією переводить ся частинна виміна війск наслїдком невідповідної дисципліни деяких італїйських віддїлів, що стояли над Cочею. На місце тих віддїлів прийдуть француські доповненя.
Затоплено.
БЕРЛЇН. (Ткб.) В каналї Ля Манш і на північнім мори наші підводні лодки знов затопили 4 пароплави, два вітрильники й одно рибацьке судно.
Евакуація Петрограду
СТОКГОЛЬМ. (Ткб.) З Петрограду доносять, що в часї від 14. до 20. с. м. около 50.000 осіб виїхало зі столицї.
Завданя демократичної конференцїї.
ПЕТРОГРАД. (П. Т. А.) Ізза недалеких зборів демократичної конференції орґан петроградської Ради робітників і жовнїрів Ізвѣстія вичисляє які питаня має конференція полагодити: по перше докладне устійненє середників і способів щирого співдїланя правительственної власти з демократичними союзами, по друге установленє форми правлїня до часу конституанти, по трете рішенє про склад і полїтику правительственної власти.
Присуд в справі Ляйнвебера.
ВІДЕНЬ. (Ткб.) Нинї проголошено присуд в справі Ляйнвебера. Засуджено: старшого управитеня Ляйнвебера на 12 лїт, офіціяла на 10, старшого офіціяла Матіяска на 6, старшого офіціяла Шутку на 5 лїт, офіціяла Pайхa на 6 місяцїв, управителя Ґепмінґера на 6 місяцїв тяжкої вязницї, ст. управителя Макаріюса і однорічного добровольця Муху на 6 місяцїв вязницї. Чотирох обжалованих кару вже відбуло, перебуваючи у слїдчій вязницї. Шаржі війскових урядників і відзначенє підсудимим відобрано. Забрані грошеві дарунки пропадають в користь державного скарбу. Оборонцї зголосили зажаленє неважности.
Кадети уступають з тимчасового правительства.
КОПЕНГАҐЕН (Ткб). З Петрограду доносять, що мінїстер просвіти Карташев просив тимчасове правительство про увільненє його в уряду з приводу, що переважаючий вплив соціялїстів в правительстві виключає всяку можливість утвореня коалїційного кабінету. Се рішенє Карташева мало зробити глибоке вражінє.
Коалїція відмовить?
ЦІРІХ (Прив. тел). "Echo de Paris" довідуєть ся, що відповідь держав антанту на папську ноту виключить всяку дальшу можливість мирової дискусії.
Вибори в Швеції.
ВІДЕНЬ, 26. вересня 1917. "Fremdenblatt" доносить: На 230 виборчих округів до шведського парляменту вислїд виборів знаний вже з 167 округів. Консерватисти, які доси мали правлїнє в своїх руках і зберігали прихильну невтральність супроти осередних держав, здобули 44 мандати; решту мандатів здобули лїберали (49) і соціялїсти (74); які є прихильні державам антанту. Невтральна преса поясняє сей вислїд агітацією, яку викликала арґентинсько-нїмецька афера. 