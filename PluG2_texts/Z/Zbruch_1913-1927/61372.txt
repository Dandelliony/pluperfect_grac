Поворот Рутовського — польським національним святом.

Б. віцепрезидент м. Львова д-р Тадїй Рутовський, який підчас російського наїзду сповняв функції президента міста і був вивезений російськими властями при уступленю з міста до Росії, вернув — вимічений за віденського кореспондента "Hов. Времени" Дмитра Янчевецького, засудженого в процесї Маркова і тов. на смерть, — з Росії до Австрії і задержав ся на якийсь час в Відни, звідки має прибути до Львова.
Його поворот дав Полякам привід до національно-полїтичних манїфестацій, які носять характер польського національного свята. В Відни привитало Рутовського польське коло, як також ріжні польські депутації, між ними польська депутація прибічної Ради м. Львова, а в самім Львові завязав ся окремий польський комітет, який має з приводу приїзду Рутовського до Львова устроїти величавий польський національний обхід.
Урядженє сего польського національного свята є зовсїм зрозуміле. Коли сягнемо до передвоєнних часів, коли вибирала ся та рада м. Львова, в якої склад увійшов Рутовський і з волї якої став віцепрезидентом м. Львова, то пригадаємо собі, що виборчим кличем при тих виборах було береженє польського характеру м. Львова через чисто польський склад Ради. І справдї Рада вийшла чисто польська і свою задачу оберігати польський характер м. Львова манїфестувала дуже енерґічно при кождій нагодї, що пригадаємо хоч би її становище в справі заложеня українського унїверситету у Львові.
Як віцепрезидент з волї міської ради з таким національно-полїтичним характером справляв Рутовській підчас російського наїзду функції президента міста. Як справляв він сї функції, про се вся польська суспільність має однодушний погляд, який "Nowa Reforma", партійний орган Рутовського, характеризує отсими словами: "Всї чули і знали, що там, в тім улюбленім польськім Львові, стоїть на передї патріот з великим серцем і великою головою, який для оборони польськости тої "kresow-ої" столицї і чести тої польськости сам один вистане за армію."
Приїхавши до Відня й відповідаючи на привітні промови. Рутовський проголосив в дусї польського "N. К. N." проґраму розширеня границь покликаної центральними державами до житя польської держави на схід, підносячи "оклик дальшої боротьби, щоби осягнути визначену цїль, щоби неприятеля виперти на схід, за Збруч, за Днїпро і по змозї за Двину".
Словом, полїтичне становище Рутовського в передвоєнних часах взагалї і зокрема на становищи віцепрезидента м. Львова — виконавця волї польської Ради м. Львова, його дїяльність на становищи президента м. Львова підчас російського наїзду і висше наведений його воєнний клич, з поворотом проголошений на віденськім двірци, творять гармонїйну національно-полїтичну концепцію, концепцію відбудованя (і щоденного будованя) Польщі в історичних границях.
Як нам ставити ся до сеї концепції і до її дїячів, не треба виказувати.
Супроти українського елєменту у Львові, — Рутовський на своїм становищи поводив ся — в порівнаню з ріжними Ґрабськими — прилично. Одначе признаючи се льояльно і бажаючи п. Рутовському всього доброго з поворотом до рідного міста, ми не можемо з приводу повороту закривати перед нашими очима тої концепції, якої дїячем, речником і неначе символом вертає до Львова Рутовський. 