◦ ◦ ◦ ◦ ◦ ◦ ◦ ◦ ◦ ◦

Протиавстрийські демонстрациї.
(Ткб.) В італїйських містах відбули ся збори італїйських студентів з протестом проти подїй в Триєстї дня 1. мая. В кількох містах прийшло до перепалок між властию і студентами. В унїверситетї в Римі студенти мали збори, потім вислали до ректора депутацию з жаданєм, щоби хоругов, яка має на будинку, казав знизити до половини машту. Ректор відмовив, потім студенти повибивали вікна. Інтервенювала полїция і виперла студентів.
НЕАПОЛЬ. (Пр. ткб.) Вчера було в унїверситетї віче студентів і професорів в справі демонстрациї в Триєстї. Полїция в Римі сконфіскувала відозву, підбурюючу населенє проти Австриї.
Росия береть ся до Фінляндиї.
ПЕТЕРБУРГ. (Пр. тел.) Специяльне засїданє ради мінїстрів заявило ся за придїленєм до петербурської ґубернїї трех фінляндських округів Теріоки, Никирка і Ківенеб, які доси належать до виборської ґубернїї, а то в інтересї краєвої оборони із стратеґічних оглядів.
Авантури в думі.
ПЕТЕРБУРГ. (Пет. аґ.) На порядку нарад думи був звіт буджетової комісиї про державний буджет на 1914 р. Коли почали ся буджетові наради, мав промовляти президент мінїстрів Горемикін. Ледви вийшов на трибуну, почав ся на крайній лївиці гамір; кричали "досить", "не дамо говорити", вдаряли в пульпіти; не зважаючи на упімненя президента Родзянка, гамір не уставав. Предсїдатель внїс приміненє найвисшого виміру кари, себто виключити 8 послів, членів социяльної демократиї і ґрупи праці з 15 засїдань. Посли сї складали заяви. Скобелеви і Шенкльови відібрав предсїдатель голос і запорядив видаленє послів, заявляючи, що для пошанованя достойности палати засїданє перериває і просить Шенкля, щоби вийшов зі салї. Коли сей не хотїв послухати, всї вийшли зі салї, полишаючи його самого.
Заворушеня в Кольорадо.
ВАШІНҐТОН. (Ткб.) Австро-угорський амбасадор відвідав учера державного секретаря Бріяна, щоби поінформувати ся про положенє на теренї гірничого страйку в Кольорадо; більша часть тамошних гірничих робітників се австрийські або угорські горожани. Зачувати, що піднесеть ся претенсиї відшкодованя за убитих підчас гірничих заворушень.
Війна в Мексику.
ВАШІНҐТОН. (Ткб.) Ґенерал Фонстен доносить, що Мексиканці жадають, щоби їм віддати водопроводні стациї коло Веракруз. Фонстен домагаєть ся інструкций.
ВАШІНҐТОН. (Ткб.) Американський панцирник "Вашінґтон," який їхав до Веракруз, задержано в дорозї приказуючи, щоби відплив якнайскорше до північних побереж Сан Домінґо, бо між чужинцями запанував переполох з причини бомбардованя Пуерто Пляте.
ВЕРАКРУЗ. (Ткб) Відозва ґен. Запати з 1. мая, оголошена позавчера, констатує, що повстанці з полудневого Мексика хочуть заатакувати місто Мексико і видали засуд смерти на Гуерту і ґен. Блянкета.
ВАШІНҐТОН. (Ткб.) Адмірал Майо доносить, що під Тампіко відбувають ся дальше перепалки між союзним війском і прихильниками конституциї. Майо каже, що міг би легко заняти Тампіко своїми силами, коли се було би вказане.
Адмірал Беджер доносить, що Гуерта заборонив цловим урядникам в усїх пристанях полагоджувати цлові формальности з кораблями призначеними до пристаний Злучених Держав, або які відтам прибувають.
ҐАЛВЕСТОН. (Ткб.) Чотири перевозові кораблї є готові до висилки нових війск до Веракруз.
ВАШІНҐТОН (Ткб.) Адмірал Беджер доносить, що в Меля Люіка взято до неволї 13 Американців.
ТОРЕОН (Ткб.) На зазив прихильників Гуерти получити оружні сили для прогнаня Американцїв ґен. Біля відповів зовсїм відмовно. Сказав він, що прихильники Гуерти для власних цілий спровокували інтервенцию чужинців.
Вибух динаміту.
ПАНАМА (Ткб.) В правительственнім маґазинї динаміту в Панамі наступив вибух, причім 8 осіб згинуло, а 17 є ранених.
ПАНАМА (Ткб.) Вибух складу динаміту викликала пожежа лїсів, яка перенесла ся на сей будинок. Більшість убитих вибухом се огневі сторожі.
З горіючого пароплава.
НЮ ЙОРК (Ткб.) Пароплав "Франконїя" доносить з Сабл Айленд, що 13 робітників анґлїйського пароплава "Колюмбіян", котрий в недїлю вечером в дорозї з Антверпії до Ню-Йорку станув в полуміни, взято на поклад "Франконїї". Корабель шукає ще другої лодки, гоненої по мори, яка везе першого і другого офіцира і 17 людий з залоги. 