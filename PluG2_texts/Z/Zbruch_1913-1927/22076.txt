◦ ◦ ◦ ◦ ◦ ◦ ◦ ◦ ◦ ◦

Національний Музей у Львові мав в цьвітни с. р. 118 н-рів приросту до ч. 15420 включно: предметами прибуло: друків галицьких 25, чужих 22; рукописів галицьких пол. XVI.—XIX. в. 7; актів, грамот і документів к. XVIII.—XIX. в. 60; листів XIX. в 126 (в тім 10. листів М. Коцюбинського до Остапа Луцького в Чернівцях з 1904—1909 р. та автоґраф оповіданя "У грішний сьвіт" і 3 листи Б. Грінченка до І. Танчаковського у Львові з 1893. р.); збірка рукоп. викладів богословських і проповідий руських і польських; помяників (суботників) XVIII — XIX. в. 4; ґравюр і дереворитів 16; ікон на дошках XVII.—XIX в 19; хатних образів на шклї 5, на полотнї XVIII.—XIX. в. 3; різьб церковних XVII.—XIX. в. 7; антимінс з 1723. р.; портретів 2; фотоґрафій і клїш 15; карток-видівок 52; альбум сокільського злету в Празї 1912 р.; монет римських 36, иньших 241; медалїв 15; предметів археольоґічних 12 (в тім оловяна печатка князя Данила); предметів етноґрафічних 16+40 писанок; виробів глиняних галицьких гончарів 7; шкляний пугар різаний XVIII. в. і 2 зелїзні била (одно дуже інтересної форми). На приріст сей зложили ся дари: о. крил. Т. Войнаровського. оо.: сов І. Ляторовського, Ю. Дорожинського, М. Льва, Т. Банаха, д-ра К. Богачевського, В. Цебровського, сов. І. Пастернака, Т. Івасика, Ом. Целевича, Наконечного; пп: Д. В. Антоновича з Київа, Остапа Луцького з Черновець, радн. дв. кр. інспектора І. Матїєва, д-ра Л. Озаркевича, І. Танчаковського, М. Дольницького, д-ра М. Боднара, В. Хомина, К. Федика, М. Декайла, Е. Дудикевича, О. Шміґельського, М. Кота, М. Волошина, Матковського, Немиловича, Пришляка, В. Скибінського, А. Трача, В. Войчика, Дудикевича, Г. Гамала, Б. Заклинського, Л. Лапчинського, Е. Корчинського, М. Головчака, Іванчука; пань: Е. Волошинової, Лабійової, С. Матчевої, Ір. Шухевичевої; церковного брацтва в Висоцку і музичної накладні "Торбан" у Львові. В тім часї оглянуло Музей (з двотижневою перервою) 263 осіб, до загального числа 1818 включно. 