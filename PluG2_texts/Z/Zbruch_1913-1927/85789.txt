◦ ◦ ◦ ◦

Оголошення й зарядження властий. Всі оголошеня й зарядження видаєть ся в мові українській, польській і жидівській — до горожан міста Тернополя і повіту. З нинішним днем обіймає всяку власть в місті і повіті Комісаріят Української Національної Ради. Всім Горожанам без ріжниці народності і віроісповідання запоручає ся повне безпеченство особи і майна. Взиває ся усіх Горожан до безглядного послуху Комісаріятови і всім його орґанам, до збереженя як найбільшого порядку і спокою, бо всяке їх нарушеннє буде як стій покаране після воєнних законів. Тернопіль дня 3. падолиста 1918. Повітовий Комісаріят У.П.Р. Алексій Сальвицький   Взиває ся всіх інтеліґентних Українців тернопільського пов. від 18 до 35 р. житя безпроволочно зголосити ся у військової української Команди в Тернополі на площі Собіского. Болюх, командант.   До української інтеліґенції! На стінах нашого города появив ся приказ Української Команди, який заряджує мобілізацію усіх інтеліґентних сил у віці 18—35 р.р. життя і взиває їх до безпроволочного виконання сього приказу. Най же цей приказ не буде тільки приказом, хай ніхто не посміє подумати, що до нього він не відносить ся, бо він вже стоїть на другому пості. Навчім ся карности, до якої ми були звикли в давній австрійській державі і відчуймо, що наша військова влада має таку саму силу, як давня чужа нам влада. Не легковажмо цеї влади, бо витворимо прецеденс до легковаження її членами другої нації. Не доводім до сього, щоби наша молода влада бачила себе зневоленою вхопитись за середники острійші. І тому якщо є ще такі одиниці, що свого горожанського і народнього обовязку не виконали, мусять вони негайно його сповнити. Команда потрібує чимало інтеліґентних сил до проводу і всяких канцелярійних функцій, бо сього роду функції є неменше важні, як служба у боєвих рядах. Так не гаймо ні хвилини, а спішім на поклик, бо тепер не пора на відкладаннє до завтрішнього дня!   Обява. Продажа всякого роду спірітуаліїв з сьогоднішним днем, аж до відкликання припиняєть ся. Від нинішнього дня не вільно нікому опускати міста без відповідних перепусток. Ношеннє оружя без лєґітимацій заборонене. Лєґітимації на ношеннє оружя видає Команда української жандармерії ул. Скарги ч. 16. Тернопіль, 5. падолиста 1918. БОЛЮХ командант   Осторога. І досі не перевели ся в нашім місті грабежі, крадежі й торгованнє краденими, або зрабованими річами. Чимало таких одиниць, що промишляють подібним ремеслом, сидить вже під ключем, та це не відносить бажаного успіху. Поінформовані з урядового жерела, подаємо до відома, що не тільки самі виновники злодійства, але і співвиновники, про яких власти знаменито поінформовані, усі ті, що такі річи купують, підпадуть як найострійшим карам, поминувши вже це, що набуті предмети будуть у них сконфісковані. Подаємо це до відома загалу, щоби потім, коли ревізії викажуть чиюсь вину, ніхто не нарікав, що він не був відповідно поінформований.   На поміч столиці. Львів, 4. падолиста 1918. Найскорша підмога прибула з Черновець У.С.С., за нею прибула поміч з Золочева й Руської Рави. Крім того заповіли цеї ночі підмогу нашій столиці ще міста: Коломия, Снятин, Тернопіль, Щирець і Комарно. Серед тих поважних рухів війск українського народу, що з усіх сторін сунуть на Львів, лучаються також незвичайно помічні випадки. І так цілий обоз (трен) У.С.С. заїхав в ночі серед завзятих битв в цілім Львові — просто перед сам Головний штаб Укр. Війскової Генеральної Команди не стративши ні одного чоловіка, ні одного воза, ні одного коня, ні одного мішка з мукою. Так добре "розігнався".   Голос Поділя 