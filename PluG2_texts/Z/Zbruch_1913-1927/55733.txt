◦ ◦ ◦ ◦ ◦ ◦ ◦ ◦ ◦ ◦

Гінденбурґ про Анґлїю й Росію.
Росія — ворог.
БЕРЛЇН (Прив. тел.). З приводу іменованя Гінденбурґа воєнний кореспондент соц.-дем. дневника "Vorwärts" оповідає отсе:
Д. 19. грудня 1915 р. воєнні кореспонденти на східнім фронтї були приняті в кватирі Гінденбурґа і Людендорфа. Кілька днїв перед тим приняв був Гінденбурґ одного заграничного кореспондента, перед яким висловив свою нехіть до Анґлїї. Се почато використовувати в пресї в тім напрямі, що нїбито Гінденбурґ уважає головним ворогом Анґлїю, а Росію на його думку треба до певної міри щадити. Коли я з сього приводу запитав Гінденбурґа, чи його слова про Анґлїю мають полїтичне значінє, він відповів: "Нї, я не є полїтик, я хотів зазначити тільки моє особисте відношенє до Анґлїї". Опісля додав, що нема сумнїву, що війну треба завдячити Анґлїї. Се сказав він також як свою особисту думку. Далї завважив, що небезпека для Нїмеччини лежить в будучности на сходї, та що Нїмеччина мусить бути забезпечена проти Росії. Свої уваги Гінденбурґ закінчив: "Я не кажу, що ми мусимо видержати, тільки основно побідити".
Нове угрупованє східного фронту.
Кн. Лєопольд Баварський на місце Гінденбурґа.
Вчерашні комунїкати союзних воєнних управ подають до публичної відомости нове угрупованє східного фронту, викликане наслїдком іменованя Гінденбурґа шефом ґенерального штабу.
Отже ту часть фронту від Риґи аж до армії Бема-Ермолї включно, яка творила фронт Гінденбурґа, називають вчерашні комунїкати фронтом кн. Лєопольда Баварського. Кн. Лєопольд Баварський, який обняв команду тої части східного фронту, вславив ся в сїй війнї здобутєм Варшави. Є він братом баварського короля Людвика III. і зятем нашого цїсаря. Тепер має 71 лїт.
Далї йде незмінений фронт наступника престола архикн. Карла, а відтинок фронту проти Ромунїї фіґурує як окремий фронт проти Ромунїї.
Під чиїм проводом остає сей фронт, покищо невідомо. З того, що нїмецький комунїкат про нього не згадує, виходило би, що бють ся на нїм тільки ц. і к. війска.
Про ромунський фронт доносить з ц. і к. воєнної кватири під датою 30. серпня воєнний кореспондент "Berliner Tagblatt" ще отсї подробицї:
Новий важний момент, спричинений воєнним виступом Ромунїї, не може остати без впливу на веденє війни і справи команди центральних держав. Як іменованє Гінденбурґа шефом нїмецького ґенерального штабу дає запоруку повної одноцїльности фронтових операцій на Сходї й Заходї, так наступить також управильненє команди над війсками на ромунськім фронтї на основі наперед виробленого пляну під одноцїльним і покликаним проводом. Сей плян заздалегідь передбачав те відсуненє семигородської армії від границї, яке тепер відбуваєть ся — мимо посуваня Ромунів — в повнім порядку.
Греція під владою антанту.
Сарай бере в охорону зревольтованих проти короля національних добровольцїв, бере в полон вірний королеви ґарнїзон грецького війска і займає останні форти Солуня.
СОЛУНЬ (Ткб). В ночи на 1. вересня окружили жандарми касарнї національних добровольцїв із Солуня, які не хотїли співдїлати з жандармами. Вони перетяли водотягове полученє до касарнї і не допустили на довіз поживи.
Коло години 4 рано пробувало 60 людий вийти з касарнї, щоби спровадити туди поживу. З обох сторін були стріли. Згинуло два жовнїри один жандарм, два добровольцї ранені. На інтервенцію Сарая в користь революціонерів грецький ґарнїзон здав ся Французам під отсими услївями: Розоружені війска будуть інтерновані поза містом, офіцири задержать шаблї під словом чести, що нїяк не виступлять проти революціонерів. Касарнї, поки що будуть обсаджені Французами. Також залога цїлого форту Каребурну, окружена, здала ся Французам. Зачувати, що комітет революціонерів обнїме контролю над управою тої части Македонїї.
ГАҐА (Пр. тел.). Держави антанту мали звернути ся до Греції з ультиматом, в якім жадають, щоби Греція, на основі договору з Сербією, доставила антантови 100.000 війска. 