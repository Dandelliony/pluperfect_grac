◦ ◦ ◦ ◦ ◦ ◦ ◦ ◦ ◦ ◦

Нарада президента мінїстрів з Українцями.
ВІДЕНЬ (Ткб.) Вечером президент мінїстрів відбув нараду з президією українського клюбу, яка сформулувала подрібно жаданя Українцїв.
В понедїлок президент мінїстрів дасть відповідь Українцям. Ві второк відбуде ся плєнарне засїданє комісії парляментарної українського клюбу, на якій западе оконечна ухвала про голосованє над провізорією.
Евакуація Реваля.
ПЕТРОГРАД (ПТА.) "Новое Время" доносить: Дня 16. с. м. ізза небезпеки, яка настала для міста Реваля внаслїдок висадженя на сушу Нїмцїв на Езель, розпочала ся евакуація того міста. Мешканцї переносять ся в глубину краю.
Анархія в Росії.
ПЕТРОГРАД (Ткб.) Великий виконуючий видїл роб.-жов. Ради приняв ухвалу, в якій сказано, що розрухи і нелад в останнім часї обняли цїлий край і що держава без ратунку котить ся до анархії. Ухвала взиває роб.-жов. Ради в повітах, щоби без пардону, навіть при помочи армії, нищили всякі змаланя до заворушень і поручає творити в тій цїли окремі видїли.
Нова нїмецька партія.
ВІДЕНЬ. (Ткб.) Члени нїмецько-національного зєдиненя, які перед роком заложили нїмецько-національний союз, постановили для береженя інтересів нїмецького народу на усїх областях державного і національного житя заложити національну партію і віддати тимчасову його репрезентацію пп. Добернїнґови, Ерлєрови і Сильвестрови.
Справа мира в анґлїйській палатї громад.
ЛЬОНДОН (Ткб). В палатї послів один з членів запитав, чи правительство в інтересї релїгії і в інтересї загальнім в порозуміню з союзниками поробило кроки, щоб висловити осуд для мирових переговорів, везених Ватиканом або за його посередництвом. Льорд Цеціль відповів, що таких переговорів не було. На дальше питанє, чи правительство завважило, що підчас ферій ходили непокоячі вісти, ніби то були такі переговори, Цеціль відповів, що правительство є раде нагодї заперечити всї такі поголоски. На дальше питанє сказав, що ясна й сильна відповідь Вільзона не була вислїдом порозуміня з союзниками. Льорд Тревелян питав, чи правительство признає урядово відповідь за власну відповідь на ноту папи. Цеціль заперечив. На дальше питанє, чи правителство думає відповісти на ноту папи, казав собі те питанє предложити на письмі. В відповіди на инші питаня заявив, що на бажанє російського правительства відбудеть ся нарада союзників для означеня воєнних цїлий. Більше про се анї не може анї не було би бажаним сказати.
Вибори до конституанти.
РОТТЕРДАМ (Ткб). "Daily Telegr." доносить з Петрограду: Вибори до конституанти назначено на день 25. падолиста с. р., отворенє конституанти буде 13. грудня. Большевики мають намір скликати на 15. падолиста загальні збори роб.-жовн. рад, Добачують в тім плян викликати замішанє. Та сама часопись доносить, що в Харкові і Тамбові були погроми.
Конґрес поневолених народів.
ЛЬОЗАННА. Як доносить "Times" з Вашінґтону, в Ню-Йорку має відбути ся конґрес "Лїґи поневолених народів", який буде тривати три днї. Між иншими будуть присутні на конґресї відпоручники Греції, Альбанїї, Індій, Ірляндії, Кореї, Литви, Польщі, України, Румунії, Сербії, Фінляндії, Ельзасу й Льотаринґії.
Перед важними подїями на італїйськім фронтї.
ЛЬВІВ. До віденських дневників доносять з Льондону на основі звітів воєнних кореспондентів, що на італїйськім фронтї небавом пічнуть ся воєнні операції, які будуть мати рішаюче значінє. Анґлїя і Франція доставила Італїї потрібних технїчних васобів і війск. На днях на італїйськім фронтї мають розгорітись великі бої.
Кабінетова кріза у Франції.
ЛЬВІВ. З приводу послїдного виступу мінїстра Рібо у француськїй палатї послів кабінет Пеплєва остав ся без абсолютної парляментарної більшости. Як відомо Рібо в своїй промові про воєнні цїли Франції заявив, немов би Нїмеччина дала до пізнаня, що вона віддала би Ельзас і Льотаринґію Франції, коли би Франція вступила з нею в мирові переговори. Той уступ промови Рібо звернув загальну увагу полїтичних кругів, одначе в стеноґрафічних протоколах він не Появив ся, бо Рібо велїв дотичну фразу в протоколї счеркнути. З того приводу соціялїстичний посол Маєрен поставив в палатї послів інтерпеляцію до правительства, щоба воно вияснило поступок Рібо. Палата тільки малою случайною більшостю ухвалила відложито дискусію над інтерпеляцією.
"Lokalsnzeiger" доносить на основі інформацій "Matin-a", що передвчера відбула ся в Парижи мінїстерська рада, яка рішить про розвязку кабінетової крізи.
Заворушеня в Одесї.
ЛЬОНДОН (Райтер). "Times" доносить з Одеси: В Бесарабії вибухли знов несупокої. В сїльських округах прийшло до погромів. В ріжних містах прийшло до поважних заворушень ізза браку засобів поживи. 