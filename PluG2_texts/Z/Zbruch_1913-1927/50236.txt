◦ ◦ ◦ ◦ ◦ ◦ ◦ ◦ ◦ ◦

Відзначенє. "Wiener Zeitung" оголошує: Цїсар надав Найвисшим письмом з дня 3-го цвітня в признаню особливо патріотичного й повного посвяти поведеня супроти неприятеля греко-католицькому парохови Ілїі Чорнодолї в Залїщиках золотий хрест заслуги з короною на лентї медалї хоробрости. — П. Михайло Таранько, учитель з Вістови коло Калуша, фельдфебель, відзначений срібним хрестом заслуги з короною на лентї медалї хоробрости.
Допущенє приватних пакетів до Триєсту і Побережа. Після рескрипту ц. к. мінїстерства торговлї з 23 марта с. р. ч. 7176/ІІ допущено від тепер до Триєсту і до урядів почтових Побережа приватні пакети до максимальної ваги 10 кґр. при чім подана евентуальна вартість не може переходити 100 кор. Долученє кореспонденцій до пакетів або поміщуванє її на пересилкових адресах заборонене.
Ц. і к. Команда 2-ої армії розпорядком з 18. марта 1916. підвисшила максимальну цїну старого зелїза на 4 корони за 100 кґ. Змінені максимальні цїни, поміщені в виказї удїленім згаданою ц. і к. Командою, і близші уваги можна переглянути в III. департаметї маґістрату щоденно в часї від години 9. рано до 12. вполудне. — Ц. і к. Команда 2. армії уладила в містї Львові станицю становленя клич, де також клячі приватних властителїв безплатно, евентуально за заплатою дрібної належитости можуть бути відстановлювані. Дозволу на встановлюванє кляч удїляє ц. і к. Команда міста на основі предложеного свідоцтва здоровля клячі, виставленого через ветеринарійного лїкаря.
Концерт молодїжи в честь Тараса Шевченка у Відни. Молодїж семинарійних курсів у Відни відсвяткувала память нашого Кобзаря концертом, який відбув ся в недїлю 10. с. м., в святочній салї віденської реальної школи VIII Bez. Albertgasse, де містять ся також ті курси. Концерт випав — як на сили молодїжи — дуже симпатично як уложенєм так і виконанєм програми. Хор семинаря під управою проф. Івана Левицького відспівав Стеценка: "Заповіт" і "Сон" Людкевича "Ой морозе, морозеньку" і вивязав ся зі своєї задачі зовсїм вдоволяючо, хоч композиції ті доволї трудні. Вічно нову і невянучу "Цвітку дрібну" В. Матюка та Дениса Сїчинського: "Бабине лїто" нацїховане питомим йому глубоким лїризмом, відспівала п. М. Музиківна приємним своїм сопрановим голосом. Також фортепянове сольо панни Свистунівної і деклямації малого ученика Галущинського та п-и Софії Турянської випали зовсїм бездоганно. Впроваджені проф. Левицьким від кількох лїт збірні скрипкові соля на семинарських концертах повели ся і сим разом добре та з одної сторони вказують на успішну працю молодїжи, а з другої вироблюють у виконавцїв більшу музикальність та певного рода артистичне вдоволенє. Фортепяновий супровід спочивав в руках пп. Д. Левицької та І. Марітчаківної. Житє і значінє Шевченка пояснив в короткім нїмецькім рефератї уч. Вітошинський, а свято закінчив промовою по-українськи і нїмецьки директор семинарійних курсів о. д-р Захтирець. Відспіванєм австрійського і українського гимну та живим образом, що представляв апотеозу Шевченка, докінчило ся свято. Мимо гарної недїльної погоди саля була наповнена українською публикою, яка з вдоволенєм опускала салю. 