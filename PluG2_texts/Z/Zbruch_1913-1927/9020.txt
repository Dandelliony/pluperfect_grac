В справі подїй на віденьскім унїверситетї. – Третий зїзд прикарпатских Нїмцїв  – Як крапля води побідила силача?  – Проти шпильок в жіночих капелюхах. – Борба проти мух.

В справі подїй на віденьскім унїверситетї. Академічний сенат віденьского унїверситета видав відозву в справі недавних подїй межи нїм. народними а жидівскими студентами. В відозві сказано, що сенат осуджує т. зв. ухвалу з Вайдгофен, яка відмовлює жидам сатасфакциї чести. Сенат уважає всїх студентів без ріжницї народности і віроісповіданя за рівноправних академічних горожан і осуджує заміт нечести під адресою жидівских студентів з причини їх віроісповіданя. Однак сенат осуджує також і самопоміч і бійки студентів.
Домаганю жид. студ. що до розвязаня тих нїм.-нар. товариств, які стоять на становищи Вайдгофеньскім, сенат не може вдоволити з причини некомпетенциї. Сенат осуджує визиваня обох сторін і заявляє, що виїмкові зарядженя будуть цофнені щойно тодї, коли обі сторони дадуть запоруку постійного супокою. Вкінци сенат порушує думку заложеня академічних судів чести.
Третий зїзд прикарпатских Нїмцїв відбув ся підчас лат. Зелених сьвят у Віднї під проводом проф. Кайндля з Черновець. На зїзд прибуло значне число заступників угорских, семигородских, галицких і буковиньских Нїмцїв. Рівночасно відбули ся також збори нїмецкого шкільного товариства (der deutsche Schulverein). Товариство мало минувшого року 1,415.000 К доходу, удержувало 51 власних шкіл з 107 клясами, 108 захоронок з 125 віддїлами, запомогло грішми і книжками 431 шкіл, відбуло 1794 зборів і приєднало поверх 10.000 членів.
Як крапля води побідила силача? Яку силу має крапля води, досьвідчив на собі недавно один віденьский силач. Пішов він в заклад з одним Американцем, котрий уперто твердив, що і найсильнїйший чоловік не може довго видержати, як на єго руку капає поволеньки вода, крапля за краплею. Сьміяв ся з него силач, за жарти се уважав і заложив ся з тим Американцем, що видержить навіть цїлий лїтер води. Налито лїтер води до бляшаної посудини і так її уладжено, що вода спливала в малих краплях з висоти двох стіп. Наставив силач свою сильну долоню і почав ся заклад. 300 крапель лишень впало а єго лице вже почервонїло, а з болю затиснув аж зуби. По 420-тьох краплях таки не видержав. Ціла долоня сильно почервонїла, а на тім місци, де падали краплї, навіть скіра пукла і показалось мясо. Ті, що тому приглядали ся не могли вийти з дива, та найбільше зачудований був силач, що програв заклад.
Проти шпильок в жіночих капелюхах. Коли з заходу приходили вісти, що полїциї в Берлїнї, Віднї та в инших великих містах виповіли війну небезпечним шпилькам в жіночих капелюхах, то неоден Львовянин подумав собі: Коли то стане ся у Львові? Але що з Відня до Львова є всего 12 годин їзди зелїзницею, тому і ся „шпилькова борба“ прибула до нас скорше, чим можна було сподївати ся. Приїхала, розуміє ся, зелїзницею. Мінїстерство зелїзниць видало розпорядок не впускати до возів пань з необезпеченими шпильками при капелюхах, а що елєктричні трамваї вчисляють ся до зелїзниць, то розпорядок пересїв ся і на трамвай у Львові. Дирекция трамваю приказала кондукторам не допускати до їзди женщин, котрі пришпилили собі капелюх шпилькою без охоронної кабзлї. Кондуктор має зажадати витягненя шпильки з капелюха або наложеня кабзлї, в противнім разї кондуктор має попросити власничку небезпечної шпильки, щоби вийшла з трамваю. Здало би ся, щоби львівска полїция за приміром віденьскої заборонила ще ходити по улицях з неосмотреними охоронячем шпильками. О нещастє втрати ока від такої шпильки легко передовсїм при касах, де буває більша глота.
Борба проти мух. Міский департамент здоровля у Віннїпеґу візвав до енерґічної борби проти мух і вказує у своїх приписах на небезпеки, які мухи зі собою приносять. Муха складає свої яєчка в сьмітю і усякій иншій нечистотї. Коли отже усуває ся нечистоту, то тим самим відбирає ся мухам нагоду множитись, а також перешкаджає ся переношеню небезпечних недуг. Тому поручає департамент здоровля отсї міри обережности: 1) Належить завивати у папір усї відпадки, які кидає ся до ведра з нечистотою. 2) Належить заосмотрити ся у відповідну скількість замикаючих ся ведер на складанє відпадків, щоби їх не розносили і не розкидували собаки, що волочать ся по улицях. 3) Належить покроплювати відпадки і ведра призначені для них десінфекцийними середниками, як нафта. 4) Вікна і двері належать заосмотрити в добрі, густі сїтки. 5) Всї страви, а особливо молоко, належить держати в шафках, забезпечених від мух. 6) Належить купувати средства поживи лиш в торговлях, де їх держить ся чисто і в забезпеченю від мух. 7) Овочі і ярини належить обмити перед ужитком. Є обовязком кождого віддати ся зовсїм обовязкови борби з мухами, тими найнебезпечнїйшими ворогами людского здоровля. 