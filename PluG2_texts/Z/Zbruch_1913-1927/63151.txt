Стипендії для шкільної молодїжи.

Галицький Краєвий Видїл оголосив конкурс в цїли наданя стипендій, які остають під його управою. Поданя про ті стипендії треба адресувати до Краєвого Видїлу і вносити їх на руки тої шкільної власти, якій підчинена особа, що стараєть ся про стипендію. До поданя треба долучити: 1) метрику уродин, 2) свідоцтво убожества, виставлене компетентними властями; в свідоцвах убожества мають бути поміщені докладні дати про майно і дохід особи, яка стараєть ся про стипендію, і її родичів або осіб, обовязаних до її удержуваня та про родинні відносини (число членів ріднї, число незаосмотрених братів, сестер). Недокладні свідоцтва убожества не мають нїякого значіня, 3) докази наукових поступів (свідоцтва шкільні, з іспитів, семинарів, кольоквіїв), що найменше за перший піврік cего року шкільного (1916/17), студенти унїверситету і тих заведень шкільних, в яких шкільний піврік ще не скінчив ся, мають предложити свідоцтва за другий піврік шк. р. 1915/16, 4) коли хто стараєть ся про стипендію, привязану до окремих услівій, які не слїдують вже з документів під 1—3 наведених або про стипендію з титулу спорідненя, чи шляхоцтва, має предложити докази, що має ті особливі услївя, отже: нпр. метрики в цїли доказаня спорідненя, цертифікат шляхоцтва, доказ сирітства і т. и.
Що-до форми подань треба придержувати ся отсих вказівок: І. Поданє з титулу спорідненя треба заосмотрити на рубрум в горі написом: з титулу спорідненя. II. Хто стараєть ся про стипендії з кількох або більше фондацій, може внести тільки одно поданє. III Наведенє назви фондації потрібне лише тодї, коли ходить про спорідненє або першенство. Поза тим є злишно наводити назви фондації і вистарчить загальне прошенє про "яку-небудь шляхоцьку стипендію", або "про яку-небудь нешляхоцьку стипендію".
В долученім до конкурсу виказї наведені між иншими отсї стипендії: о. Івана Должанського на 500 К для студентів лїкарського видїлу в краківськім унїверситетї, української народности; петент має зложити заяву, що обовязуєть ся як лїкар лїчити не тільки альопатично але і гомеопатично; Максимілїяна і Франца Сємяновських на 400 К для студентів обох галицьких унїверситетів і полїтехнїки; Карла Соботи на 460 К для студента рільничої Академії в Дублянах; Лєопольда Ролянда на 370 К для учениць львівських жіночих семинарій; Абрагама Оранжа на 220 К для незасібних учеників середних шкіл; Івана Артимовича на 90 К для учеників середних шкіл в першій мірі для споріднених з фундатором і його ріднею: Антоном Артимовичем, Марією Сиротинською, Василем Артимовичем, Миколою Артимовичем, Василем Леонтовичем, Петром і Катериною Леонтовичами, Лукою Гахівським, Павлом Леонтовичем, Іваном Волосом; Климентини з Рудницьких Бронєвської 2 по 100 К для учеників середних шкіл уроджених в громадах: Баличі підгірні, Баличі подорожні і Дїдушицї малі жидачівського повіту; Івана Альойзія Любич Сеферовича 2 по 200 К, і на 140 К для учеників середних, синів урядників і слуг почтових; Андрія Устенського 2 по 100 К для учеників яких небудь шкіл, в першій мірі для споріднених з Титом і Лєонардом Устенськими, Осипом і Сидонією Войнарами, Генриком Бурешом, Альфредом і Карлом Місьонґевичами. 