◦ ◦ ◦ ◦ ◦ ◦ ◦ ◦ ◦ ◦

Цісар недужий.
ВІДЕНЬ (Ткб.). Про стан здоровля цісаря доносить Korrespondenz Wilhelm нинї отсе:
Ніч на стільки була лїпша, що в першій її половині сон був добрий і мало перериваний. Друга половина ночи була заколочена почасти кашлем. Апетит, стан сил і загальний стан як учера.
Доповняючі вибори.
ЧЕРНІВЦІ (Ткб.) Вчера були доповняючі вибори до сойму. Вибрано офіцияльного кандидата української партиї господаря Павлюка.
Летництво і його жертви.
ВІДЕНЬ (Пр. тел.) Летун Раймонд Пічман піднїс ся вчера на полях Асперн до першого етапу в летї за нагороду Шіхта. Долетїв до Шветль; тут сильний вітер перевернув його апарат, апарат упав, а Пічман потерпів такі сильні рани, що в дорозі до шпиталю помер. Його пасажир, брат Іван Пічман віднїс тяжкі рани.
РИМ (Пр. т.) Летун Відмер з Триєсту, котрий полетїв з Триєсту до Риму, окружив кілька разів Ватикан. Папа приглядав ся з великим зацікавленєм еволюциям лїтака.
З летництва.
ЙОГАНІСТАЛЬ (Ткб.) Летун Базер піднїс ся в ера з товаришом Клюґе до лету до Відня, відки полетить дальше через Букарешт до Софії.
Жертва автомобілевої катастрофи.
ВІДЕНЬ (Пр. т.) Теодор Дрегер, син члена палати панів, котрому приключив ся випадок з автомобілем, помер наслїдком віднесених ран.
Вибух Везувія.
НЕАПОЛЬ (Пр. т.) Позавчера почав ся сильний вибух Везувія, супроводжений кількома землетрясенями. З кратеру вулькана добувають ся великі маси плинної сїрки і трійливих ґазів. Ґази були такі сильні, що мешканці Резіни і Пулїяни потерпіли від них. Підземний гук чути було цілий день. Утворили ся два нові кратери, а старий трохи засипав ся. З обсерваториї Везувія заявляють, що нема причини до побоювань.
По побутї анґлїйської королївської пари в Парижи.
ПАРИЖ (Ткб.) Анґлїйська королївська пара і сер Ґрей виїхали до Льондону. Президент Пуанкаре відпровадив їх на дворець.
БЕРЛЇН (Пр. т) Бюро Вольфа доносить з Парижа, що анґлїйський король дуже довго розмовляв з нїмецьким амбасадором. Ся розмова звернула загальну увагу.
БЕРЛІН (Пр. т.) Berliner Zeitung доносить, що анґлїйський король на перегонах в Нелї виграв значну суму. Виграні гроші дав префектові Секвани для роздачі між убогих Парижа.
ЛЬОНДОН (Ткб.). Daily Chronicle висловлює вдоволенє з коментарів преси тридержавного союза про зїзд в Парижи. Прихильні відносини між анґлїйським урядом заграничних справ і урядами у Відни і Римі, а послїдними часами також в Берлїнї зовсїм не загрожують тридержавному порозуміню, противно, рівночасне плеканє може найбільше причинити ся до з гармонїзованя всїх великих держав і до вдержаня мира.
Незатвердженє посадника.
БУДАПЕШТ (Ткб.) Часописи доносять, що цісар не затвердив вибору нового посадника Рєки Замельзея. 