◦ ◦ ◦ ◦

О. д-р Конрад арештований. З Тернополя доносять, що арештовано там бувшого Ґміндського духовника, тепер катехита ґімназії в Тернополі, о. д-ра Конрада.   Тютюн далі дорожіє. Польське правительство наміряє знову піднести значно ціни тютюну з дн. 1-го падолиста.   Нема паперу, не буде часописей! Вчера відбулася конференція видавців львівських дневників, на якій стверджено, що вже в найкоротшім часі з причини недостачі паперу львівські дневники перестануть виходити. Рішено вислати окремого делєґата до Варшави з домаганням помочі.   Арештування. Дня 30. жовтня ц. р. арештувано в Бродах і околиці понад 30 Українців, котрих вивезено відтак до Львова. Між ними є донька пароха Бродів, п. Марія Демчинська, управ. школи Чередарчук, залізничник і багато инших осіб.   Віденські дневники супроти недостачі паперу. Австрійське правительство розпорядило, щоби дневники у Відни виходили значо поменшенім обємі. Ранішнє видання матиме лиш шість сторінок, вечірне дві. Причиною недостача вугля і застій фабрик паперу.   До відома тим, що хотять їхати в Румунію. Урядово доносять: Звертається увагу тим, що стараються о пашпорти, зглядно о дозвіл на виїзд в напрямі Румунії, що документи того рода мусять бути візовані через румунський конзулят в Варшаві, без котрої то візи подорожні не будуть рішучо перепущені через румунську границю. Подорожні документи мусять бути візовані в Коменді тактичної ґрупи майора Ярусельського в Коломиї.   Нова Рада 