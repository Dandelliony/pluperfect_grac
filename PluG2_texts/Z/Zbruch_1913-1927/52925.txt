◦ ◦ ◦ ◦ ◦ ◦ ◦ ◦ ◦ ◦

В справі пашпортів і потверджень тотожности осіб. Дирекція полїції у Львові подає: Від 19. с. м. дирекція полїції буде видавати потвердженя тотожности осіб не в будинку дирекції, а у великій сали Палати Торговельної при вул. Академічній. В інтересї швидкої полагоди справи належить принести фотоґрафії на картонах, чистих з відворотної сторони. Картони мусять мати бодай формат візитовий. До їзди в дальшій области воєнній треба тільки звичайних потверджень тотожности або навіть передавнених пашпортів з фотоґрафією. Пашпорти буде видавати ся дальше в бюрах дирекції полїції, вул. Браєрівська Бічна.
Приверненє міської автономії. На днях явила ся у мінїстра внутрішних справ князя Гогенльоге депутація польського Кола, зложена з послів д-ра Лєа, д-ра Стесловича, д-ра Ґросса, Марієвського і д-ра Діяманда з домаганєм, щоби привернено дїяльність міських рад, застановлену на час війни. Мінїстер пообіцяв реактивувати міську раду в Кракові, за те в других містах того імовірно не буде можна перевести тому, що розвязані ради у тих містах не внесли проти розвязаня рекурсу.
Збірка металевих знарядів. Вістник державного закона оповіщує мінїстерський розпорядок в справі остаточної збірки металевих знарядів. Відбираючі комісії пічнуть свою дїяльність коло половини липня.
Засїданє апровізаційної Ради. Дня 10. с. м. відбуло ся у Відни в присутности мінїстра внутрішних справ перше засїданє прибічної Ради апровізаційної. 