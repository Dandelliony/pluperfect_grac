Відбудова галицького промислу

Позички на відбудову промислових підприємств.
Галицьке воєнне кредитове Заведенє в Кракові удїляє інвестиційних позичок до висоти безпосередних воєнних шкід на відбудову і адаптацію промислових будинків, на направу старих і закупно нових машин. Поданя треба вносити просто до Заведеня, а відпис поданя до ц. к. намісництва. В поданю треба подати висоту і цїль жаданої позички та її обезпеченє і представити маєтковий стан петента. До поданя треба долучити посвідку якости і висоти безпосередної воєнної шкоди, виставлену староством або повітовим видїлом, фахово вироблений проєкт і кошторис необхідних інвестицій, а вкінци документи на власність, вартість і обтяженє предметів, які мають служити забезпеченєм позички, а саме гіпотечний витяг, ґрунтовий аркуш, асекураційну полїсу і отаксованє судовими знавцями або посвідку каси, яка дала позичку на першу гіпотеку.
Те саме Заведенє удїляє також оборотового кредиту на закупно знарядів, товарів і матеріялів до висоти понесеної в них безпосередної воєнної шкоди. Поданя вносити треба на руки дорадного комітету для промислу, ремесла і торговлї при місцевім ц. к. старостві, на друках, які видає сей комітет. До поданя треба долучити подрібний виказ воєнних шкід в товарах, потверджений староством, спосіб ужити позички, поруку. Порука може бути гіпотечна або особиста. Поданє о кредит інвестиційний і оборотовий можна вносити разом.
Оборотової позички на направу посередних воєнних шкід має удїляти Міське воєнне кредитове Заведенє в Кракові.
Заки будуть полагоджені поданя о позичку, може Централя для господарської відбудови Галичини удїляти зачетів на позичку. В сїй цїли треба внести до Централї відпис поданя о позичку і відписи залучників, та подати, чи петент вирахував ся вже з зачету на позичку, одержаного в Заведеню, чи зажадав дальшого зачету та чи примінив ся до вимогів ревізорів Заведеня що-до веденя відбудови.
Коли б Галицьке воєнне кредитове Заведенє або міське Заведенє відмовило позички з огляду на вимоги свого статута, або коли-б удїлені позички не вистарчали на відновленє або розширенє підприємства, тодї ц. к. намісництво — Централя для відбудови Галичини може удїлити доповняючої позички. До поданя треба їй додати залучники, як до поданя о позичку, а крім сего треба подати данї, на скільки через розширенє підприємства збільшить ся продукція, та чи вона буде мати на стільки збут, щоби розширенє оплатило ся. Також треба долучити кошторис потрібних інвестицій.
Позички удїляєть ся на довжний скрипт під отсими умовами: До двох років буде вона безпроцентова, від третього року опроцентовуєть ся на 3 прц.; сплата в 10 квартальних ратах.
Як би перед сплатою позички виплачено пошкодованому воєнне відшкодованє або винагороду за воєнні чинитьби його підприємства, а одержана квота перевисшала би довги петента у воєнних кредитових Заведенях, то ся надвишка мала би піти на їх сплату. Тому петент має до поданя о позичку долучити також заяву, що годить ся на виплату воєнного відшкодованя і винагороди за воєнні чинитьби до рук ц. к. намісництва.
Позичка буде забезпечена на недвижимости петента і на машинах. Підприємство має бути обезпечене до висоти своєї вартости. Відбудова має бути ведена скоро і по вказівкам ц. к. намісництва, яке виплачує позичку дворазово або постепенно в міру поступу робіт до рук петента або до рук фірм, які ведуть відбудову.
Якби петент ужив позички на иншу цїль нїж на відбудову, або не доповнив умов, то намісництво має право стягнути позичку.
Намісництво має також право закуповувати вироби фабрики, до якої відбудови допоможе, по уміркованих цїнах, визначуваних намісництвом. Які мають бути цїни виробів в першім роцї, пропозицію подасть властитель підприємства, що одержав позичку на відбудову.
Достава матеріялів.
Крім позичок на відбудову можуть промислові підприємства старати ся також о доставу матеріялів. В сїй цїли треба звертати ся до Бюра сирівцїв в торговельній і промисловій палатї у Львові.
Для улекшеня транспортів матеріялів зелїзницею можна вносити поданя до намісництва — Централї для відбудови секція III., заосмотрені у фрахт, а Централя вистараєть ся в дирекції зелїзниць в Кракові о транспортовий дозвіл.
Робочі сили.
Коли на місци нема відповідних робучих сил, то для підприємств, що працюють для цїлий війскової управи, можна їх дістати через мінїстерство війни віддїл 10. О полонених треба подавати до намісництва.
Реклямації від війска.
Поданя о реклямацію треба вносити через полїтичну власть першої інстанції до властивої війскової власти, а відпис поданя подавати намісництву — Централї для відбудови з просьбою о підпертє.
Опуст зарібкового податку.
Підприємства, що стояли якийсь час без роботи, можуть дістати опуст зарібкового податку за той час. Просити о се треба фінансову власть першої інстанції.
Акція в користь гарбарського, кушнїрського і шевського ремесла.
Щоби прийти в поміч згаданим ремеслам, які наслїдком війни попали в тяжке положенє, особливо через недостачу сирівця, ц. к. намісництво — Краєва Централя для господарської відбудови Галичини поробило представленя в мінїстерствах війни, торговлї і публичних робіт, щоб для піднесеня тих галузий краєвого господарства придїлити їм відповідну скількість сирівця і допустити їх, особливо кушнїрство, до видатнїйшої участи в війскових доставах. Наслїдком сих заходів мінїстерттво війни рескриптом з 17. грудня 1916. ч. Е/ІІ. 34. 216/16 рішило: 1) Сирі шкіри роздїляти рівномірно між всї гарбарнї, відповідно до їх продукційної здібности, ствердженої комісією. Наскільки яка гарбарня чуєть ся покривдженою при роздїлї шкір або в чім иншім, нехай внесе зажаленє через ц. к. намісництво — Краєву Централю для господарської відбудови Галичини до ц. к. мінїстерства війни, яке тодї справу розслїдить і видасть відповідне зарядженє. 2) Мінїстерство війни зі своєї сторони не ставить нїяких перепон що до відданя відповідної скількости війскових достав галицьким кушнїрам, та ся справа належить в першій мірі до компетенції мінїстерства публичних робіт.
Наслїдком сього виясненя зарядило ц. к. намісництво — Краєва Централя для господарської відбудови Галичини провіренє справности краєвих гарбарень, як також зібранє їх бажань і зажалень. Рівночасно звернуло ся намісництво до Краєвого промислового Союза о піднятє акції що до кушнїрських достав для війска; ся акція буде зі сторони намісництва — Краєвої Централї для господарської відбудови Галичини в мінїстерстві публичних робіт відповідно підперта.
Крім того повстає при помочи намісниства — Краєвої Централї для господарської відбудови Галичини при Краєвім промисловім Союзї "Центральне бюро для шкіряного промислу", якого задачею буде приготовити піднесенє сеї галузи краєвого промислу.
__________
Отсї інформації про поміч правительства для відбудови промислу в Галичинї подаємо до відома українських промислових кругів. Великого промислу в нас, що правда, нема, але є поважне число середних і дрібних промислових підприємств, які повинні старати ся як найбільше користати з сеї помочи, особливо, що війна найбільше зруйнувала власне українську часть Галичини.
При сїм звертаємо увагу, що наші промисловцї повинні старати ся о сю поміч в порозуміню з "Українським Товариством для підпирання ремесла і промислу" у Львові, вул. Зїморовича ч. 20, II пов. До сього Товариства треба звертати ся о поміч і пораду в сих справах і повідомляти його про внесенє подань о грошеву і всяку иншу поміч. 