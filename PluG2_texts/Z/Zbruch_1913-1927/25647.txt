Українські Сїчові Стрільці під охороною міжнародного права. — Львів і війна.

Українські Сїчові Стрільці під охороною міжнародного права.
Як відомо, на основі цісарської постанови з 3. с. м. мінїстер краєвої оборони уповажнив ц. к. намісника Галичини під певними точно означеними умовами дати дозвіл на переміну істнуючих в краю стрілецьких товариств як польських так і українських на стрілецькі корпуси, які можуть бути придїлені до загального ополченя, отже стати під охороною міжнародного воєнного права.
Постанови, які дають охорону міжнародного права добровольцям, в артикулі 1. другої конвенциї першої мирової конференциї в Газї з 29. липня 1899 р. Ся конвенция оголошена в Вістнику державних законів, ч. 174 з 1913 р. Згаданий перший артикул, який носить назву: "Означенє воюючої сторони", звучить:
"Закони права і обовязки воєнні відносять ся не тільки до армії, але також до міліцій та добровільних корпусів, на скільки що до них істнують отсї умови:
1) щоби провід над ними мав хтось, хто за своїх підчинених відповідав,
2) щоби носили видні з далека відзнаки,
3) щоби явно вживали зброї і
4) щоби у всїх воєнних операциях зберігали права і звичаї війни.
В краях, де мілїция і добровільні корпуси творять армії, або складову часть самої армії, підпадають вони під понятє армії".
Українські Сїчові Стрільці, сповнивши означені мінїстерством краєвої оборони умови, стануть під охороною наведеного артикулу другої конвенциї, ухваленої на першій мировій конференциї в Газї, значить, будуть уважати ся воюючою стороною і користувати ся всїми правами, які на основі міжнародного воєнного права прислугують воюючій стороні.
Сколє. Львів і війна.
(с) Ринок. Сумерк. Рух слабий. А прецїнь рано був той ринок ареною дипльоматичних торгів і пертрактаций та полем завзятого бою між подразненими максимальною тарифою львівськими перекупками і нашими господинями, кухарками, слугами й иншими матерями ґракхів... А бій вів ся з всїми акцесориями й подробицями. Полїциянт взяв кількох до неволї, між двома сусїдками (обі продавали сметану) прийшло до рукопашної боротьби, а маґістратський достойник акомпанїював тому всьому глухим довготревалим лоскотом барабана, що був інтродукциєю до якогось оповіщеня про робітників.
Западає вечір. На тлї спущеної ролєти книгарнї стоїть громадка людий, серед них достойна постать популярного Себастияна з замашистими вусами з погасаючою люлькою в зубах. Говорять про війну, антропоґеоґрафічне положенє Винник, говорять про другий асентерунок, про здоровлє цісаря й дорожнечу, про вловленого в комині шпіона, про здобутє Варенжа, спаленє Кристинополя і збомбардованє Сокаля та про арештованє якоїсь їмости, у котрої найшли скомпромітований папір...
— Чорногора?! Та що Чорногора? Нїби хто то є?.. Таже пруський король писав до італїйського, а італїйська королева, то донька Микити. Та вона лише напише лист: "Тату, пощо ви пхаєте ся тай нїби з чим?" І вже нема Чорногори...
— От злодїй Москаль; він лїзе під Сокаль, нехай йде до Перемишля там йому зараз зроблять кінець!...
А потому приходить до слова Себастиян і поясняє, чому між Хорватами і Кроатами вже від давна така незгода, чому жиди симулюють ся більше до Поляків, чим до Українців, чому Пруси просили Бельґію о натуральність, чому Райх замикає о 9-ій і т. д...
Бє десята година. Гурт розходить ся. Скрегоче ключ в брамі "Просьвіти". На ринку пусто. Лиш сьвітять ся (у відповіднім віддаленю від ратуша) лїхтарнї, сьвітять ся дискретно, щоб їх лучі не передерли ся через брудні маґістратські шиби та не осьвітила Найманової господарки... 