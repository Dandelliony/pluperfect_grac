Мир з Україною.

Україна не воювала з центральними державами. Російський царат вступив у війну з центральними державами проти виразної волї українського народу. Не міг український нарід стояти за війною, коли воєнною цїлю царського правительства було освободженнє з національних здобутків австрійських Українцїв, коли на російських Українцїв від перших днів мобілїзації впали найстрашнїйші переслїдування. Війна після намірів тих, хто її з російського боку розпочинав, мала зготувати таку долю для цїлого українського народу, якої він зазнавав на протязї двох з половиною віків під російськими царями, і раз на все положити край нашому національному відродженню.
Але не так стало ся, як ждало ся. Царат побито у війнї. Вибухла революція. Стрюхлявілий державний орґанїзм імперії царів почав розпадати ся. Всї старання російської демократії піддержати його при життю довели лише до горожанської війни й анархії та до натурального розпаду держави на її складові частини. З вибухом революції український нарід дістав змогу говорити й дїлати. З елєментарною силою прокинулась у нього воля до самостійного полїтичного життя. З початку неясно, потім все виразнїйше кристалїзувала ся його національно-полїтична думка й дійшла в своїм розвитку до власної державности.
Показало ся під час революції, що відношеннє лїберальної і революційної російської демократії до національних змагань українського народу ріжнило ся тільки на словах від відношення до сього царського правительства. На дїлї цїлий російський (московський) нарід став у ворожу позицію супроти Українцїв і се визначало для них лїнїю полїтичного поведення в питаннях внутрішньої і міжнародньої полїтики. Не зриваючи з Росією, балансуючи між загальними задачами російської революції і переведеннєм своїх власних національних плянів, Українцї всю вагу поклали на орґанїзацію народнїх мас і утвореннє власної військової сили, під своїм власним прапором, для осягнення власних цїлей.
Записував ся сей прапор в протягу революції ріжними написями, а коли власть в Росії опипила ся в руках терористів і демаґоґів, які з найбільшою брутальністю почали душити все, що репрезентує культуру та правдиву свободу, на національнім прапорі лишилась лишень одна єдина напись — повна державна самостійність України, нї від кого незалежної. Сталось се вже в часї мирових переговорів у Берестю унїверсалом Центральної Ради з дня 24 сїчня, коли показалось, що большевицькому правительству Лєнїна-Троцького найменше ходить про приверненнє миру, лише про запаленнє цїлої Европи огнем бунту й анархії та про покореннє тих народів Росії, які користають з права націй на самоозначеннє.
З завішення зброї на фронтї большевики скористали передовсїм для того, щоб кинути на Україну здеморалїзовані анархічною аґітацією банди реґулярного війська й червоної ґвардії. Поширили вони баламуцтво серед українського населення, розстроїли його зорґанїзовапі ряди, плюндрують матеріяльний доробок трудового українського народу й покоряють Україну під нозї Бронштейна. І се власне довершило дїло проголошення незалежности України й окремого миру її з центральними державами, з якими Україна з власної волї не воювала, не хотїла й не хоче воювати та з чистим сумлїннєм могла привернути з ними мирний стан сама одна, коли нїхто инший не хотїв сього разом з нею зробити. Бо перед нею стояла альтернатива — або втрата здобутих кровю свобід і відновленої державности, або скорий мир, мир за всяку цїну, мир окремий, коли не може бути, не з її вини, загального миру.
І мир прийшов. Прийшов мир і звертає Українї загрожені польською експанзією, окуповані центральними державами українські землї Холмщину, Підлясє, Волинь. Прийшов мир і приносить австрійським Українцям надїю на кращу будуччину, на визволенє їх зпід польського панування в рямах австро-угорської монархії. Прийшов мир і уводить Україну в сїмю европейських народів яко самостійну, суверенну державу. Дістає український народ в мировім договорі з дня 9 лютого те, що йому по праву належить ся. Але чи зуміє сей здобуток утримати, чи знайдеть ся у нього досить сил і єдности, щоб мертві букви мирового договору перетворити в живе тїло?
Відтепер доля нашого народу тїсно звязуєть ся з долею нїмецької нації. Були між Українцями такі, що надїяли ся на "американського вуйка", але вуйко далеко десь за морем і наша доля для нього цїлком байдужа. Мабуть вірнїйше оцїнювали ситуацію ті, хто з побідою нїмецької зброї звязував здїйсненнє нашого національного ідеалу, хто навязував нитки приязни з тою нацією, яка не тільки не загрожує нам нїде й нїчим, але в інтересї якої лежить, щоб Україна була самостійною, з огляду на спільність деяких ворогів. І нас наповняє вдоволеннєм обставина, що ми були першими піонїрами сеї гадки в часї війни, що наша орґанїзація — Союз визволення України — не тільки виставила прапор державної самостійности, але й відважила ся пійти з тим прапором у ворожий табор. І тепер ми дожили до побіди нашої орієнтації, до жили до жнив з нашого посїву. Але чи знайдуть ся женцї, чи зуміють по господарськи походити коло поля?
Мировим договором з дня 9 лютого ще не все осягнено й не все зроблено. Границї визначено лише від заходу й лише тут устала війна. З півночі дальше сунуть на Україну большевицькі банди. Заволодїли вони майже всїма центрами України й поробили великі спустошення в умах і серцях українського населення. Чи витримає наш народ сей іспит, чи видобуде з себе стільки сили, щоб скинути з себе большевицький намул і увільнити Україну від нової татарської навали та визначити й укріпити її державні границї від півночі та сходу?
А. Жук 