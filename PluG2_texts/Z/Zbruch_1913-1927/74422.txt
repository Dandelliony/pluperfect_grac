◦ ◦ ◦ ◦ ◦ ◦ ◦ ◦ ◦ ◦

До всїх інвалїдів УСС. Нам прислано таку відозву: З огляду на се, що державне забезпеченє долї всїх інвалїдів неофіцирів смішно мале, як і тому, що Центральна Управа УСС мимо четвертого року війни не ввела досї в житє статута "Фонду інвалїдів УСС." і не відомо, що з тим статутом дїєть ся, та де сей фонд, який він є і чи взагалї істнує на світї — просить ся всїх висудцїв-інвалїдів УСС. подати свої точні адреси, а також кореспонденційною карткою відповісти на питаня: 1) Чим є в цивільнім станї; 2) коли вступив до УСС; 3) подати день раненя, супровіту і видаленя з коша УСС; 4) де перебуває досї; 5) чим тепер занимаєть ся і як живе та 6) чи може приїхати ще в сїм місяци (грудні) до Львова в цїли спільного обговореня свого безрадного положеня. По отриманю такої відповіди рішить ся, чи зїзд відбудеть ся, і відповідно до сього назначить ся реченець нарад. Письма належить слати на адресу: Львів, вул. Панська ч. 11/ІІ. "Академічна Громада". (На руки Т. Бобкова).
Кореспонденція полонених. Двотижневник, посвячений виключно для посередництва між воєннополоненими і їх вітчиною подає статистичні дати про кореспонденції полонених з своїми в ріднім краю. Після тих дат перейшло через спеціяльну цензуру в першим півроцї 1917 59,714.239 кореспонденцій, а були вони після мови в отсих числах: в мовах балканських 87. 024, чеській 6,088.497, нїмецькій 14,081.852, француській і анґлїйській 260.000, еврейській 73.687, італїйській 9,809.900, хорватській 3,277.203, польській 3,016.930, ромунській 793.408 російській 16,390.798, сербській 1,881.028 словацькій 753.337, словінській 473.601, українській 2,079.927, мадярській 677.957. Управа австрійського Червоного Хреста нарікає, що почта в Росії приходить дуже неправильно, бо часами по кілька днїв з ряду не дістає анї одного мішка листів. і так за липень була почта лиш через 14 днїва в 441 мішках, за серпень лиш в 13 днях в 339 мішках, а в вересни лиш в 5 днях в 186 мішках. Тим можна витолкувати собі, чому кореспонденції так рідко від і до полонених приходять, що часами ледви на пів року приходить лиш 1 картка, хоч кождий з наших полонених в Росії висилає найменше стільки кгрток, скільки йому вільно. В Росії пр. офіцири наші мають ограничену кореспонденцію. Вільно їм на тиждень висилати 2 картки і 1 лист. Одначе не всї кореспонденції, які приходять до цензури, доходять до рук адресатів. Кожда кореспонденція переходить через руки ріжних цензорів, а ті — як звичайно — много конфіскують, лиш рідко коли засмаровують чорною фарбою небезпечні для держави стрічки. В кождім случаю треба собі представити, якого апарату потребує почта і цензура, щоби ті мілїони кореспонденцій перечитати — посортувати і доставити. Кореспонденція для полонених є безплатна, але державу коштує вона великанські суми.
З Союза Українок. В суботу дня 15. с. м. відбудуть ся членські сходини тов. "Союз Українок" в комнатах "Бесїди" о год. 6 попол. На порядку дневнім дуже важна справа, тому просить ся о численну участь не лиш членів але і панї з поза товариства. О год. 5. того самого дня засїданє видїлу "Союза Українок".
З огляду на віднову Товариства "Української Академічної Помочи" у Львові, за яку взяв ся сьогорічний Видїл, проситься всїх довжників Товариства, щоби негайно прислали позичену квоту. О гріш для многих людий сьогодня не трудно, а наше одиноке академічне позичкове Товариство, яке в теперішних часах відіграє першорядну ролю в житю бідної студіючої молодїжи, не може сповнити як слїд свого завданя. Видїл сподїєть ся, що не буде приневолений взяти ся за остаточні средства в цїли стягненя довгів і що сей його зазив не остане тим разом без відповіди. Гроші просить ся слати на адресу: Земельний Банк іпотечний у Львові, Підвалє ч. 7, з виразним зазначенєм: "на рахунок Академічної Помочи". Рівночасно просить ся повідомити о висилцї гроший наше Товариство, яке містить ся при вул. Панській ч. 11а.
Мораторія для Галичини буде продовжена. В мінїстерстві судівництра відбула ся анкета в справі мораторії для Галичини. Анкету замкнув мінїстер судівництва заявою, що правительство не приступить до зміни теперішної мораторійної системи та що мораторія мусить бути продовжена до 1. липня 1918 р. Особливо для Східної Галичини мораторія мусить бути задержана в цїлій повнотї.
Поворот з неволї. Д-р Данило Стахура, бувший парляментярний посол, полїтичний орґанїзатор Самбірщини, вернув з російської неволї і передвчера в переїздї задержав ся у Львові. Радіючи поворотом заслуженого громадянина, бажаємо йому дальших успіхів в його патріотичній роботї. 