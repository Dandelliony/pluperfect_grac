Арештованє "прикарпатських Росиян".

В пятницю 7. с. м. арештувала жандармерия з Вишневчика о. Вас. Томовича, пароха в Мозолівці, декана зарваницького, відставила його до Підгаєць до судових арештів, а з відси тогосамого дня почтовим поїздом о 3-ій попол. до Львова до війскового суду. В суботу о 4-ій рано арештувала жандармерия в Голгочах Володимира Навроцького, канд. адвокатури з Журавна і відставила до судового арешту в Підгайцях. Староство в Луганцях розвязало в четвер 6. с. м. істнуючі в повітї москвофільські товариства, як читальнї Качковського, дружини, каси при читальнях Качковського. Було їх в повіті кільканайцять, майже всї вони істнували тільки на папері.
Від Турки пішуть нам, що тамошні проводирі москвофільські, звітривши завчасу небезпеку війни, втекли також до Росиї. Адвокат д-р Сохоцький утїкав — однак — як зачувати — власти граничні перехопили його і арештували, та сидить тепер в Кракові. Адвокат з Боринї д-р Сьокало, що оженив ся в Петербурзї і там перейшов на православє, утїк рівнож з жінкою і не чути де обертає ся. — Сеї ночи арештовано о. д-ра Д. Дорожинського, гр-кат. катехита при нїмецькій ґімназиї у Львові. 