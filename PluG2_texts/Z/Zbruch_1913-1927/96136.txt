◦ ◦ ◦ ◦ ◦ ◦

Буджет львівського маґістрату на 1920 рік. Львівський маґістрат починає укладати свій буджет на 1920 рік. Всіх видатків і приходів львівський маґістрат ще не знає. Буджетова комісія поволи веде свою працю, частинами розбирає та ухвалює потрібні позиції загального буджету. На останньому засіданню ухвалено 7,882.752 К, на консервацію доріг, вулиць та плянтацій. Ця сума в порівнанню з виданими на цю ціль в 1919 році 1.725,444 К являється дуже високою, але коли зважиться, що від 1914 року ніхто не направляв цих вулиць та доріг, то й ця хоч, як висока сума покажеться ще невистарчаюча. На каналізацію та водні будови призначено 2.283.000 кор., з чого буджет предвиджує як дохід суму 1,459.000 кор. На цьому буджетова комісія маґістрату хотіла вже перервати свою працю та нагадала собі, що її батьки потрібують супроти доріжні підвишки своїх платень. Тому й не полагоджуючи других точок буджету, як найскоріще ухвалила піднести платню президента Наймана як найстаршого батька маґістрату на 70.000 К. річно, а чотиром віцепрезидентам признала по 54.000 кор. річної платні. На цьому патріотичному труді умучена перервала свою працю.   Український щоденник в Америці. Від 1. лютого ц. р. почав виходити в Новім Йорку український щоденник п. н. "Українські щоденні Вісти".   На кількасот присудів лише один справедливий. Знаємо, що галицька краєва Рада шкільна стрінула досі між сотками т. зв. "регабілітаційних" актів лише один случай, де вчителеви й його жінці закинено кародостойний вчинок і на цій основі не принято його в службу. Всі прочі присуди повітових комісій Ради шкільної краєвої, — силою яких не допущено кілька соток українського вчительства до праці над вихованням дітвори свого народа, — основуються на ріжних варіянтах мотиву, немовби щирий патріотизм українського вчительства і неколідуюча з вселюдським розумінням етики й законності національно просвітна і суспільно-політична праця вчительства за часів української влади становила для функціонарів теперішньої влади вистарчаючу причину до усунення українського вчительства з посад. Треба надіятися, що повітові "чрезвичайки" стратять голос а переслідуваному вчительству буде дана сатисфакція й рекомпензата.   Нечуваний засуд! Анатоля Штерна засуджено на рік твердині за якесь богохульство, висказане підчас відчиту в Вільні. Аж до затвердження засуду полишено його на вільній стопі.   Хліб. Від дня 7 марта до 13 марта ц. р. включно міські й рейонові склепи і консуми продаватимуть хліб на картки ч. 3. Хліб буде житній, 800 ґр. ваги в ціні 4.60 корон за бохонець. Тому що хліб буде видаваний у належній скількости, припиниться цього тижня видачу муки на хлібові карти.   Зі Станиславова. "Gazeta Poranna" подає: Будинок Інституту Непорочного Зачаття П.Д.М. в Станиславові, в якому поміщаються каварня, кіно, реставрація і т. п. мав купити відомий львівський лікар д-р Б. Овчарський.   10 нових трамваєвих возів ухвалила купити львівська елєктрична комісія. Може то причиниться до скоршого курсування трамваєвих возів хоч на лінії Л. Д.   Вперед! 