Мандрівка "росийсько-народної партиї" до Відня.

Відень 19. червня 1914.
(ос) Присуд, який запав у процесї С. Бендасюка і тов., зелєктризував і старикурсних русофільських могіканців, які нагадали собі, що коли їх конкуренти так доять росийських патронів, то не завадить попробувати надути віденських бюрократів, представляючи себе за спасителїв Австриї в Галичинї. Ось так уже цілий тиждень вибиває мінїстерські пороги у Відни депутация "росийсько-народної" партиї, в якої склад входить партия бувшого посла о. В. Давидяка д-р Лев Павенцький, д-р Заяц, о. Давидовим, о. проф. Костецький. За проводиря на віденськім ґрунтї служить руссофільським прохачам радн. двора Герасимович.
Старокурсні русофільські ґенерали без війска все ще уважають себе одинокими управленими речниками галицьких руссофілїв, уважаючи "русско народную организацию" Дудикевичівців гуртом відщепенців, котрі своїми яркими виступами тільки демаскують себе перед австрийським правительством. Руссофільські старики, зґруповані коло так "визначного" полїтичного дїяча, як предсїдатель "Народного Дому" проф. Костецький, не заперечуючи національної і культурної єдности з "русскими" в Росиї, запевнюють одначе нам. Коритовського і центральне правительство, що вони вірні греко-католицькій церкві та льояльні супроти держави і династиї. Видавці ставропигійського "Временника" з царославними елюкубрацаями Бендасюка словом і письмом запевнювали мінїстрів про свою льояльність, ремонстрували проти замітів, які впали в делєґациях на руссофілів, жируючись за мнимих речників галицько-руського становища, обходячи мінїстрів, відбули русофільські старики також паломництво і до мінїстерства для Галичини, добиваючись підмоги для вимираючої "партиї" старокурсників. З окрема ж побивали ся вони о упривилейованє русофільської позициї в кураториї фундациї "Народного Дому", де вже нам. Коритовський признав їм незаймані чотири місця.
З виїздом русофільської депутациї розійшлось по пресї чимало вісток. М. и. пішла чутка про спільну акцию русофільських "стариків" з митр. Шептицьким. З уваги на се, слїд сконстатувати, що ексц. Шептицький виїхав з Відня ще в недїлю до Риму, де має зїхати ся з еп. Ортинським. Нїчого й казати, що "старики" своїми католицькими запевненями хотїли би надужити для своїх цілий митрополита, числячи головно на його становище в будучій управі "Народного Дому". Для замиленя очий публичної опінїї пущено також в однім з віденських дневників чутку, буцім то старокурсники задумують при надходячих виборах наблизити ся до... Українців. Сю баламутну звістку слїд зі всею рішучостию здементувати.
Офіцияльний комунїкат про "хожденія" старокурсників по віденських бруках принесе нинїшне Русское Слово, яке остало ще в руках старокурсників по упадку Галичанин-а.
По при полїтичну акцию побивали ся відпоручники старокурсників як учасники Ставропіґії ще в справі скасованя veta віденських консерваторів, які не дозволяють на те, щоб при реставрованю каплиці "Трох Сьвятителїв" у Волоській церкві руйнувати старовинні памятки. В сїй справі були вони і в мінїстерстві просьвіти секц. шефа Ферша та старали ся о поміч ґр. Лянцкоронського, був перше віцепрезидентом центральної комісиї для зберіганя історичних памяток а тепер став гофмайстром. Крім сього виступав о. Давидович в мінїстерстві просьвіти як речник дяківської орґанїзациї. 