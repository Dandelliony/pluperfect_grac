◦ ◦ ◦ ◦ ◦ ◦ ◦ ◦ ◦ ◦

Вибори в Фінляйдії.
ГЕЛЬЗІНҐФОРС (ПТА.) На основі кінцевого вислїду виборів до сойму 95 мандатів припадає на соціяльну демократію, 65 на буржуазний бльок, 18 на шведську партію, 22 на партію господарів. На соціялїстів віддано 316.922 голосів, на буржуазні партії 213.502.
Реґенційна Рада Польського Королївства одержала право амнестії.
ЛЮБЛИН (Ткб). "Дневник розпорядків ц. і к. війскової управи в Польщі" оголошує отсей розпорядок:
На основі уповажненя Його Цїсарської Величности, даного в Найвисшім приказі, на бажанє Тимчасової Державної Ради заряджуєть ся в областях Польщі, підчинених австро-угорській війсковій управі, отсе:
Реґенційна Рада має право затвердити присуди смерти, видані королївськими польськими судами, і помилувати особи засуджені на смерть тими судами. Коли засуджений є підданим австро-угорської або нїмецької держави, ті прислугують ґенерал-ґубернаторови. Перед рішенєм треба вислухати суду, який видає присуд. Сей розпорядок входить в житє з днем установленя Реґенційної Ради.
Акція нїмецької фльоти проти Фінляндії?
ЛЬВІВ, 10. жовтня 1917. Вістку, подану нами вчера в телєґрамі Українського Бюра з Стокгольму, приносить італїйський дневник "Secolo", який в телєґрамі з Петрограду доносить, що в російських війскових кругах числять ся кождої хвилї з акцією нїмецької балтійської фльоти проти фінляндського побережа. В петроградськім заливі заострено російські патрулї, а боєві сили російської фльоти стягнено в однім місци, щоб вони могли з моря виступити проти нїмецького наступу.
Японсько-американський договір.
БЕРЛЇН, 8. жовтня 1917. "Lokalanzeiger" доносить з Копенгаґи: "Newyork Amerikan" займаєть ся закінченєм американсько-японських переговорів в Вашінґтонї і стверджує, що заключено договір, який має тайну і явну часть. Тайна часть відносить ся до полїтичних, а явна до морських, господарських і фінансових відносин Японії, яка в переговорах не тільки вдержала своє великодержавне становище, але може його основно укріпити і розширити свій вплив в східній Азії. Господарські, морські і фінансові переговори означають так само повну побіду Японцїв. Ґазета стверджує, що японська небезпека мимо всїх гарних слів треває дальше і набрала більшого значіня.
Америка думає ще довго воювати.
ВАШІНҐТОН. (Райтер). Правительство думає видати 330 мілїонів долярів на будову переслїдувачів торпедовцїв. Будова має бути виконана протягом 8 місяцїв.
Переговори правительства з польським колом.
ВІДЕНЬ (Ткб.) 16. жовтня. "Poln. Nachrichten" доносять: Нинї о год. 4. по пол. почало ся в кабінетї д-ра Зайдлєра продовженє конференції з польським колом в присутности мінїстра скарбу Вімера, зелїзниць Бангавза і д-ра Твардовського. З президії польського кола прибули на конференцію: урядуючий віцепрезес кола бар. Ґ. Окоцїмський та посли Латинський, Ґломбінський, Кендзьор і Зєлєневський. Тригодинні наради не довели до кінця. Наради будуть вести ся далї завтра по засїданю буджетової комісії.
ВІДЕНЬ (Ткб.) Після донесень "Poln. Nachrichten" з посольських кругів — зачувати, що правительство займає супроти польських жадань принципіяльно становище прихильне.
Партійний склад нового кабінету.
ПЕТРОГРАД (Ткб). Після партий новий кабінет має такий склад: Премієр, мінїстер комунїкації і мінїстер рільництва є революційними соціялїстами; мінїстер внутрішних справ, мінїстер справедливости, мінїстер публичних робіт і мінїстер апровізації є соціяльними демократами; мінїстри: війни, маринарки й просвіти є незалежними соціялїстами; мінїстер скарбу є радикальним демократом; мінїстер торговлї, віроісповіданя і опіки та державний контрольор є кадетами; мінїстер заграничних справ і президент господарської ради не належить до нїякої партії.
Страйк зелїзничників.
ПЕТРОГРАД (Ткб). 9. жовтня. Вчора не зайшла зміна в страйковім руху зелїзничників. Полученє з заграницею є правильне.
На засїданю ради мінїстрів мінїстер руху Верховський заявив, що страйк зелїзничників, який був вже досить обмежений, хилить ся до кінця. 