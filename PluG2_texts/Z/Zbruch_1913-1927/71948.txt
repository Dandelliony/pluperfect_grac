◦ ◦ ◦ ◦ ◦ ◦ ◦ ◦ ◦ ◦

Похорон бл. п. посла о. Йосифа Фолиса відбув ся нинї в Скнилові при великій участи народу, духовенства і значного числа львівської публики. Похорон провадив о. офіціял Білецький зі всїми членами Капітули та численними священиками з львівського деканату і міста Львова. Слово в церкві виголосив о. Іванець, сотрудник при Волоскій церкві у Львові. Над могилою пращали Покійника о. Т. Лежогубський іменем всїх наших товариств, яких або членом або основателем був Покійний, посол д-р Цегельський іменем парляментарної репрезентації, о. Гр. Гірняк з Винник іменем орґанїзації Львівського повіту, п. Добрянський іменем Сокола III і громадянин Скнилова іменем парохїян. З послів брали участь у похоронах президент Романчук, о. Онишкевич і д-р Бачинський.
100. роковини смерти Косцюшка обходили вчерашної недїлї Поляки у Львові, Кракові й инших містах Галичини, як також в ц. і к. окупації Польського Королївства.
Українстві технїчні сили при відбудові краю. Тов. "Сїльський Господар" у Львові предложило 8. вересня Краєвій Централї відбудови спис будівляних майстрів і інжинєрів, відбуваючих війскову службу; тих майстрів мала Централя, після обіцянки президента А. Гербста, виреклямувати від війска, щоб ужити їх при відбудові краю. У відповідь на своє предложенє одержав "Сїльський Господар" поясненє, що Централя сама реклямувати не може; натомість громади, в котрих інтересовані майстри мешкають, можуть потрібних робітників в приписаній дорозі реклямувати, а Централя обіцює підперти таку реклямацію, скоро Товариство її о тім повідомить. Се поясненє іде дещо в розріз з обіжником Централї з 11. червня с. р. (ч. 4349), котрим вона поручає начальникам Експозитур предложити до 14 днїв спис концесіонованих і сїльських майстрів з округа, щоб їх виреклямувати та заняти при будові. Інжінери, котрі хотїли би вступити до державної служби при відбудові, мають, після письма Централї, особисто внести поданя о принятє і переведенє реклямації, подаючи рівночасно найдокладнїйші дати уродженя, приналежности студій і теперішного характеру війскового. Технїчна комісія при "Сїльськім Господарі", подаючи ту відповідь Централї до відома всїм, що до неї зголосили ся, повідомляє заразом, що в найблизшім часї переведе дальші стараня в тій справі. 