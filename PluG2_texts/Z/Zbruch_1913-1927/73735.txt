Лицемірство польських соціялїстів.

Львів, 27. падолиста 1917.
В польських соціялїстів обізвала ся зла совість. Домаганє влученя як найбільших просторів української землї до польської держави, — домаганє, яке в польськім колї чи не найенерґічнїйше заступає п. Дашинський — не є анї демократичне анї соціялїстичне. Але зректи ся українських земель, — нї, се для польської душі, яка всю могучість Польщі опирає тільки на панованю над иншими, неможливе, і тому польські соціялїсти взяли ся свою злу совість — зацитькувати.
В їх краківськім органї появила ся статя п. н. "Rusini wobec Polski". Взорець лицемірства! "Naprzód" проливає гіркі сльози над нашою долею, яка нас засудила на відірванє від матїрного пня і належанє до польської держави, каже польській суспільности розуміти й шанувати наш біль, — але способу на відверненє тої долї від нас не бачить нїякого. Ось пробка сього лицемірства:
"Галицька Україна дїлить долю майже всїх граничних країв з мішаним населенєм. Така гранична полоса мусить належати до одної або другої національної держави і в обох випадках мусить бути кривда: або одній або другій національній меншости. Сеї долї Східної Галичини, зготовленої їй ґеоґрафічним положенєм і етноґрафічним помішанєм населеня, не зуміють відвернути анї Поляки анї Українцї. Галицьким Українцям дїєть ся безперечно кривда через прилученє сього краю до Польщі. Але через прилученє його до України стала ся би однакова кривда Полякам, — що правда, менше численним, але зате творячим культурний елємент великої вартости для народу, стала ся би кривда польським містам. Отже кривда стоїть проти кривди".
На се "Naprzód" не бачить нїякої ради, як тільки, щоб ми пішли за приміром Поляків на закордонній Українї, які, мовляв, погодили ся з тим, що мусять належати до української держави, і так само погодили ся з конечністю належаня Східної Галичини до Польщі, а Поляки знов щоб нам облекшити те наше відірванє від рідного пня, даючи нам змогу національного розвитку. Сю свою задачу — каже "Naprzód" — Поляки зрозуміли, чого доказом є польський проєкт устрою відокремленої Галичини, вироблений Бобжинським, Білінським, Діямандом і Дашинським; сей проєкт давав нам свободи, яких нїде в світї не має нїяка національна меншість.
Стільки зробив соціялїстичний орґан для заспокоєня своєї злої совісти. Бо чей-же польські соціялїсти розуміють ріжницю між Поляками на закордонній Українї і Українцями Східної Галичини. Там Поляки творять 2—5% (як в яких місцевостях) зайшлого елєменту на українській землї; тут Українцї творять 70% автохтонної більшости на своїй споконвічній землї! І вони мали би зрїкати ся приналежности до матїрного пня, годити ся на польську державність — щоб не було кривди польській меншости!
Инакше говорив колись п. Дашинський. В 1899 р. на соц.-дем. конґресї в Бернї моравськім він заявляв, що Українцї оплачують цїлу польську культуру на сходї, — а тепер хотїв би він сей стан увіковічнити!
Від сеї лицемірности польських соціялїстів як біле від чорного відбиває заява п. Стапінського, який в своїй промові підчас останної дебати в парляментї про прилученє Галичини до Польщі сказав: "Чи Поляки мають виступити проти того, щоб Галичина мала бути прилучена до Польщі? Сього чейже не можна сподївати ся. Ми кажемо тільки: Українські околицї, в яких земляки Українцїв є в більшости, повинні бути прилучені до України". А запитаний пос. Сїнгалевичем, чи говорить се в імени польського кола, відповів: "Говорю в імени 279.000 виборцїв, які при останних виборах голосували на мою лїсту".
П. Стапінський представляє польське селянство і для нього Польща там, де море селянства є польське. Польські оази по містах не є для нього міродатні. За те польські соціялїсти, які представляють міський елємент, мають те спільне з міською буржуазією і бюрократією, що хотїли би панувати над селами. І тому для пп. Дашинського і Діяманда на рівнї з п. Гломбінським Польща сягає доти, доки сягає спольщенє міст.
Та п. Стапінський є в польськім таборі білим круком, — який зрештою готов почорнїти; вже були хвилї, коли він виступав проти Українцїв як вшехполяк. Мусимо числити ся з тим, що всї Поляки йдуть навалою на українські землї. І мусимо з нашої свідомости й сили збудувати зал, о який та навала розбила ся би.
Під Польщу не підемо, від матїрного пня не дамо відірвати ся! 