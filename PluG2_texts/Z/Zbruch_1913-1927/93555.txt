◦ ◦ ◦ ◦

Нема науки в українських школах. Український коедукаційний семінар на вул. Набєляка, здержав шкільну науку на час необмежений ізза недостачі опалу.   Наша школа. Староство в Станиславові замкнуло приватні народні школи Українського педаґоґічного Товариства. Те саме вчинило староство в Золочеві ще в вересни подаючи причину, що шкільні убікації є невідповідні і що кружок У.П.Т. не зголосив учительських сил ні наукового пляну. В будинку Укр. ґімназії в Станиславові був в одній печи ручний ґранат. Щастє що будинку не висадило. В Яворові, ще досі не отворено публичної мішаної народної школи ім. Т. Шевченка, що має свій власний будинок. В наслідок того більше, ніж пів тисячки молодіжи не користає з науки. Будинок Укр. ґімназії, положений в середині міста, занято там під шпиталь епідемічних і венеричних недуг. — У.П.Т.   Довги Львова. Львівські письма підчеркують фатальний фінансовий стан Львова. В часі війни місто задовжилося на 37 міліонів, з передвоєнним довгом на 77. Міністерство скарбу дало місту на його просьбу о поміч 6 міліонів одноразової субвенції.   Три ваґони коксу пропали? Недостача опалу у Львові є причиною загально впрочім ствердженою, що без хабаря не мож його ні звідки добути. Університет у Львові, який видістав для себе три ваґони коксу а хабаря не заплатив, тепер з військовою помічю шукає — вітра в полі. Три ваґони коксу пропали безслідно з товарової стації у Львові   Маґістрат грозить. Мійська рада обурена на критику своєї апровізаційної діяльности, рішила скинути з себе дальшу відвічальність (супроти пустісіньких комор) і зложити мандати. Передтим однак поїде до Варшави радний Влодзімірські подати там крайний реченець правительственної помочі, з загрозою, що рада міста не бере відвічальности за це, що в місті може статися.   Нова Рада 