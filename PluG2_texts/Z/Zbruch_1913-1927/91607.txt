◦ ◦ ◦ ◦ ◦ ◦ ◦ ◦ ◦ ◦

  Огляд світових подій.   14. серпня. Нота голови австрійської делєґації в справі дозволу окуповати західню Угорщину. Румунська відповідь Антанті. — Румуни остаються в Будапешті. В Будапешті увязнено б. президента ради народних комісарів Ґарбая.   15. серпня. Утворено новий угорський кабінет без соціялістів. — Заворушення робітників в Люксенбурґу. В Ню Йорку відкрито большевицький заговір. Шах перський покинув Персію — протекторат над цею країною обіймає Анґлія. В Ревелі повстало нове російське правительство на чолі з Карташовим.   16. серпня. В Будапешті увязнено всіх большевицких комісарів, які не вспіли втікти. Кріваві заворушення в Еспанії. Найвища Рада признала Буковину Румунії. Ґенеральний штрайк на Шлеську.   17. серпня. Повстання Поляків і спартакістів на Шлеську. До Кракова прибув харчовий диктатор, сенатор Гувер.   18. серпня. Знесення виняткового стану в Чехії. Презідент Мексики візвав анґлійського посла, щоби той покинув негайно Мексику. В Туреччині вибухло повстання. Сутички між Німцями і Уграми в зах. Угорщині.   19. серпня. Бій між анґлійською і большевицькою фльотою в фінській бухті. В Будапешті заведено виняткові суди. Румунський кронпрінц зрікся, в імені своїм і своїх дітей, права на румунський престол.   20. серпня. Налет анґлійських літунів на Кронштадт, місто стоїть у вогні. Зірвання німецько-польських переговорів в Берліні. Загострення конфлікту між Китаєм і Японією. Угорський кабінет подав в одставку.   Воля   