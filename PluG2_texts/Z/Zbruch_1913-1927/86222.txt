◦ ◦ ◦ ◦

Протест Директорії проти нападів большевиків.   Директорія У.Н.Р. вислала радіо телєґраму до Ради народніх комісарів у Москві. В телєґрамі містить ся вимога до Уряду Совітської Республіки ліквідувати всі самовольні напади большевицького війська на Україну. Опріч того, Директорія пропонує негайно відновити мирні переговори.   Земельний закон.    2-го і 4-го січня в кабінеті міністра хліборобства відбуло ся кілька нарад у звязку з розробленням земельного закону. Після розроблення земельний закон буде перенесений до ради міністрів, а потім на затвердження Директорії. Оповіщення закону сподівають ся в найближчі дні.   Представники Анґлії у Київі.    Як повідомляє "Н. Путь" сими днями, переїзжаючи з Росії до Одеси, в Київі пробули кілька день представники анґлійського посольства з Росії з п. Черчілем на чолі. Під час свого побуту в столиці Анґлійці знайомили ся з діяльністю нової української влади. Урядовець мін. закордонних справ п. Талп, котрий відпроваджував членів англійської місії до Одеси, переказує що побут у Київі зробив на. Анґлійців дуже гарне вражіння.   Звільнення єпископів.    З наказу Директорії єпископи: Антоній, Евлогій і Нікодим звільняють ся з посад.   Становище Анґлії супроти Россії.   Становище Анґлії супроти російського проблему — як інформує "Daily Telegraph" — є і на дальше цілковито невияснене. Політика Анґлії в східнім питанню на найблищу будуччину не є певна, а то тому, що пора року не позволяє на акцію фльоти. Мілітарна ситуація і зараз дуже замотана. Франція противить ся рішуче висилці війск, якіб мали бити ся з большевиками. Також Анґлія не займає в сій справі ясного становища, бо анґлійське правительство єще не висказало ся в тім напрямі. Непевна також і постава Америки. Супроти сього панами в Россії є нині большевики. Союзники можуть осягнути бажану ціль через плянове підпираннє і скріпленнє інших партій, евентуально через обсадженнє Москви або Петрограду. Що до перебування бритийської "експедиційної" армії в Архангельску то можна сподівати ся, що буде вона стягнена назад, бо відпали вже причини її вислання, головно присутність в Фінляндії Німців.   Ліквідація махновців.   Катеринослав, 11—1. Большевицьку банду під проводом Махно остаточно зліквідовано. В губерніяльній вязниці находить ся 240 Махнівців, які піддають ся під воєнно—польовий суд. Утворюєть ся Комісія для збору коштів на утвореннє ґрандіозного монументу 14 козакам, які загинули в боротьбі з Махновцями.   Експерт по економічному питанню Парижської місії У.Н.Республіки.   Київ, 10—1. Професор Туган Баранівський призначаєть ся членом Парижської місії Української Народньої Республіки як експерт по економічному питанню. На чолі Української Дипльоматичної місії, яка командіруєть ся до Льондону, як повідомляють буде стояти Антонович.   За кордоном.   Київ, 10—1. По повідомленню анґлійської ґазети "Таймс" — З утворених на Закавказю республік, союзники признали лишень Грузію і Арменію.   Смерть Рузвельта.   Ню-Йорк, 10—1. Помер б. президент Північних Спол. Держав Америки Теодор Рузвельт. Похорони відбули ся 10—1. 1919.   Український Голос 