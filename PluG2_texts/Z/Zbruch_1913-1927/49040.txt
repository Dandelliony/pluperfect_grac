◦ ◦ ◦ ◦ ◦ ◦ ◦ ◦ ◦ ◦

Полїтика Ромунїї.
БУКАРЕШТ (Ткб.). На засїданю консервативної партії голова партії Марґільоман зазначив, що консерватисти стоять за цїлковитим переведенєм ухвали коронної ради, в котрій заявлено, що Ромунїя мусить забезпечити свої границї не тілько з одної границї, але у всїх напрямах. Не можна годити ся з полїтикою федерації, бо в сей спосіб Ромунїя зріклаб ся Бесарабії.
Проф. унїверситету Аріон сказав, що Pомунїя повинна звернути свої очи в сторону долїшного Дунаю, не треба одначе думати, що відповідний успіх осягнеть ся без війни.
На засїданю лїберальної партії одноголосно згоджено ся на полїтику кабінету Братіяну. Один із безсїдників сказав, що полїтична праця Братіяну охоронила край перед катастрофою.
Новий росїйський амбасадор в Японїї.
ПЕТЕРБУРГ (Ткб.) Російського посла в Китаю Крупенського іменовано амбасадором на японськім дворі.
Люцатті про француські втрати.
МІЛЯНО (Пр. т.) Бувший мінїстер Люцатті оголошує в "Сorriere della Sera" статю, в якій пише, що в неприятельських руках находять ся 3,250.000 мешканцїв Франції на поверхнї о 2 міл. гектарів, між тим перейшло в руки неприятеля 10 мілїярдів недвижимих маєтків, більше нїж 10 мілїярдів промислових, дуже вартісні машини й сирівцї, 60% всїх копалень вугля, 55% металевого промислу і около 40% цїлої фінансової сили Франції. Мимо сього одначе француський патріотизм не захитав ся і понїс дальші тяжкі матеріяльні жертви, щоби уможливити побіду й помогти угнетеним народам.
Перегляд ополченцїв 1898 р.
ВІДЕНЬ 15. с. м. (Ткб.) Небавом оголосить ся покликанє до перегляду річника 1898, котрий 1. сїчня 1916 став обовязаний до загального ополченя. Буде се оголошене на Угорщинї вже нинї, а в Австрії за кілька днїв. Перегляд відбудеть ся в обох державах монархії в часї між 14. цьвітня і 3. мая 1916. Близші подробицї, що відповідають загально дотеперішному звичаєви, подасть оповіщенє.
Антант приказує Греції...
ЛЬОНДОН (Ткб.) До "Morning Post" доносять з Атен, що делєґати почвірного порозуміня заборонили Греції заосмотрювати в поживи Додеканезу, заявляючи, що на будуче робити се буде Італїя.
Подорож Пасіча до Риму й инших столиць антанту.
ЛЮҐАНО (Ткб.) "Giornale d'Italia" доносить, що сербський премієр Пасіч в товаристві підсекретаря стану уряду заграничних справ і шефа канцелярії кабінету прибуде до Риму, а в кілька днїв потім прибуде також сербський наслїдник престола Олександер. Звідти удадуть ся вони до столиць инших держав почвірного порозуміня. Дневники пишуть, що цїлию подорожи є дістати гроші і довідати ся, чи коли, в який спосіб і на якім терені мають бути ужиті упорядкувані тепер останки сербського війска. "Giornale d'Italia" запевнюя Сербію про симпатію і вірність Італїї.
Війна з Росією.
Залога мостового шанця на північний захід від Устєчка відперла сильні атаки. Зрештою нїчого нового.
Війна з Італїєю.
Атаки Італїйцїв на фронтї над Cочею ідуть далї. Вчера по пол. ведено завзяті бої на горбі Подґорі. Ворога, який там місцями вдер ся, наше війско в рукопашнім бою відперло.
Так само безуспішний був нічний протинаступ ворога, звернений по кількагодиннім гарматнім підготовленю проти простору на південний захід від Сан Мартіно. Коло тої місцевости ще з боїв попередних днїв лежить над 1000 ворожих трупів.
В кількох инших місцях фронту в Побережу були оживлені бої на гармати й міни.
В граничній области в Каринтії наш відтинок над потоком Феля, а в Тироли область Коль ді Ляна стояли в досить сильнім ворожім огни.
Італїйські летуни кинули бомби на Трієст, не роблячи шкоди. 