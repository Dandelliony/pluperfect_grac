◦ ◦ ◦ ◦ ◦ ◦ ◦ ◦ ◦ ◦

Свято мира і української державности у Львові, котре зачинаєть ся в недїлю 3. марта с. р. архієрейською Службою Божою в церкві св. Юра о год. 9 рано, а відтак промовами на площі св. Юра о год. 11 і походом до Ринку, є зовсїм инше від приготовлюваного окремим комітетом свята проголошеня Української Народної Републики, котре відбудеть ся пізнїйше — мабуть в лїтї. В святочнім обходї 3. марта с. р. повинна взяти участь вся без найменшого виїмку українська львівська громада і наше селянство з львівського повіту — та нїкому не вільно усунути ся від участи в сїм всенароднім святї. Всї мусимо явити ся того дня найпізнійше в год. 10 перед пол. на площи Юра, де впорядчики уставлять учасників в окремі групи та зорганїзують манїфестаційикй похід, в часї котрого не вільно нїкому виступати з рядів і ставати на хідниках, щоби з відси приглядати ся походови. Інтелїґенцїя львівського повіту і поблизших сїл инших повітів має подбати, щоби наше селянство того дня явило ся у Львові як найчисленнїйше по можности з національними прапорами і відзнаками. Нехай кождий дбає в своїм крузї, щоби перша українська всенародна манїфестація в часї теперішної війни випала як найвеличавійше. — За Народну Канцелярію д-р Ст. Баран.
До всїх державних і автономічних урядників і функціонарів Українцїв. Заходом Товариства українських правників відбудуть ся дня 1. марта 1918 p. (в пятницю) о 6-ій годинї вечером в сали Ставропиґійського Інститута при ул. Бляхарській ч. 9 великі наради всїх державних і автономічних урядників і функціонарів української народности без огляду на становище і полїтичні напрями з отсим дневним порядком: 1) Справа краєвої орґанїзації і статистика всїх державних і автономічних урядників і функціонарів Українцїв. 2) Справа береженя прав української мови. 3) Справа участи в святї 3. марта 1918 року. З огляду на се, що ті наради мають дати почин до тривкої і карної орґанїзації урядників і функціонарів Українцїв, повинні всї урядники і функціонарі безумовно взяли участь в тих нарадах. — За Товариство українських правників: проф. д-р Станислав Днїстрянський.
Що на се ц. к. намісництво? Чому від кількох місяцїв Українцї міста Львова одержують карти хлїбові, мучнї і т. п. друковані лише в польській мові? Чому ученики і ученицї промислової школи ім. Міцкевича у Львові не мають свого українського катехита? Чому змушена є ся молодїж учитись польської релїґії, а декотрі зовсїм не побирають нїякої науки релїґії?
Кураторія наукоконституованої фундації "Народний Дім" у Львові розписує отсим конкурс на управителя канцелярії з речинцем до дня 15-го марта с. р. Кандидати на сю посаду мають ввести поданя удокументовані доказами відповідної квалїфікації на сю посаду в означенім реченци до канцелярії кураторії ул. Вірменська ч. З. II. п. Близші услівя будуть уложені при договорі. Від кураторії фундації "Народний Дім" у Львові дня 26. лютого 1918. Д-р Кость Левицький, предсїдатель; о. Теодозий Лежогубський, секретар. 