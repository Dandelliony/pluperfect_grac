◦ ◦ ◦ ◦ ◦ ◦ ◦ ◦ ◦ ◦

Нехтованє прав української мови. Нам пишуть є в місточку Жидачеві п. староста Світальський, що рішучо не признає української мови і заєдно звертає громадським урядам українські письма мотивуючи тим, що "urzędowa mowa" є польська. Навіть такі чисто українські села, як Пісочну і Черницю уважає згаданий п. староста за польські і приказує громадським писарям виповняти по польськи усї друки, хоча друки є в трьох краєвих мовах. Се дїйсно скандал, щоб українські села мусїли приноровлювати ся до забаганок польського старости! Треба зазначити, що в Черници є писарем і дяком (!) Поляк (тамошний гр. кат. парох толєрує се!), що іде на руку панови старостї і висилає усї письма в "urzędowej mowie", мимо cего, що сам нїколи не говорить по польськи, бо не має з ким. Може би наша П. Р. вглянула в ту справу і поручила правничій комісії поробити відповідні кроки у висших властий, які научили б панів старостів в родї п. Світальського шанувати права українського народу на його землї.
Велика зелїзнича катастрофа на лїнїї Львів-Краків. Вчора рано зударив ся поспішний поїзд ч. 10, котрий ішов до Відня, на стації Тшдяна під Ряшевом з поїздом ч. 9 котрий ішов до Львова. Наслїдки катастрофи були тяжкі. Згинуло 6 жовнїрів, 10 цивільних, один зелїзничник. Ранених є кількадесять осіб.
Полїтика і торговля худобою. Ц. к. Намісництво подало до відома т-ву "Сїльський Господар", що від дня 1. сїчня 1918 р. аж до відкликаня стають торговельніми орґанами ц. к. Заведеня обороту худобою: 1) "Краєвий Союз" для збуту худоби у Львові на повіти: Цїшанів, Добромиль, Дрогобич, Яворів, Лїско, Мостиска, Перемишль, Сянїк, Сколе, Старий Самбір і Турка. 2) Галицька Спілка для збуту худоби і безрог у Львові часово в Кракові на всї повіти західної Галичини, а також на повіти: Березів, Рудки, Самбір, Ряшів.
З полону пишуть: Роман Коцик з села Щитовець, Залїщицького повіту, живе тепер в Росії, м. Балта, Под. губ. вул. Средне Русская, дім Луки Муравкина. Просить знайомих і товаришів відізвати ся.
Підвишка цїни денат. спірітусу. Наслїдком значної підвишки цїни денат. спірітусу, походячого із нової кампанії через спірітусову Централю почавши від дня І.XII.1917. Міський Уряд господарчий повідомлює мешканцїв міста, що денат. спірітус буде від тепер продаваний у рейонових склепах нафтових по цїнї 2 К 10 с. за 1 лїтр зглядно по 53 сот. за ¼ лїтра за відтятєм відповідних купонів лєґітимації на побір денат. спірітусу, а то за місяцї грудень 1917 і сїчень 1918. Побиранє висшої цїни чим висше наведена буде строго каране після обовязуючих постанов. Міський Уряд господарчий. 