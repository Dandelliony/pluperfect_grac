◦ ◦ ◦ ◦

    Важне для пошкодованих випадками воєнними. Комісарят Головного Уряду Ліквідаційного подає до відома, що до вношення зголошень і воєнних пошкодовань в оціночних комісіях визначено такий преклюзійний речинець, після котрого не будеться приймати деклярацій — в Дрогобичі по день 26. вересня, в Бібрці, Бережанах, Яворові, Коломиї, Самборі і Станиславові по день 30. вересня, в Перемишлі, Старім Самборі по день 5. жовтня, в Рогатині по день 7. жовтня ІІ р. включно.   Судова розправа проти б. посла Т. Старуха і радн. Масляка назначена на понеділок, дня 28. червня ц. р. Боронитимуть адвокати д-р Филип Евин, д-р Іван Волошин і д-р Лев Ганкевич.   Мазурські кольоністи в Рикові. В селі Рикові золочівського повіту розпарцельовано між Мазурів двірську землю, більше як 1000 морґів. Морґ продавано по 4.200 К з тим, що власти зобовязуються вибудувати кождому купуючому мешкальні і господарські будинки за гроші призначені на відбудову краю. Між українських селян не розпарцельовано ні одного кусника. Крім того наложило золочівське староство на село Риків обовязок достарчення 40 підвод до безплатного перевезення родин мазурських кольоністів в цілим майном зі стації Золочів до села Рикова.   Микола Вороний у Львові. Відомий український поет Микола Вороний по дорозі до Варшави загостив на короткий побут у Львові. Вороний назначений аташе української місії у Варшаві. Всі дотеперішні перевороти пережив поет у Київі.   Грицько Чупринка в концентраційнім таборі. Талановитий український поет, ровесник Олеся, Грицько Чупринка перебуває тепер в концентраційнім таборі у Москві. Запроторили його туди большевики яко "контрревольоціонера".   Безплатне щіплення віспи відбувається кождого дня о 10. год. передполуднем в поліклініці (вул. Ліндого 5) і в амбуляторії жидівського шпиталю (вул. Рапапорта) і що вівтірка, четверга і суботи о 5. год. пополудни в І. дільниці при вул. Зеленій ч. 10 і в поліклініці; для II. дільниці в амбуляторії жидівського шпиталю; для III. дільниці при вул. Замарстинівській ч. 48. і площа Голуховських ч. 9; для IV. дільниці при вул. Личаківській ч. 101; для V. дільниці при вул. Рутовського ч. 15; для VI. дільниці при вул. Льва Сапіги ч. 30. Щіплення і свідоцтво щіплення першого і другого є безплатні. Примусовим є щіплення дітей від 1–7 року. Без свідоцтва щіплення віспи не будеться приймати цего року дітей до шкіл.   Громадська думка 