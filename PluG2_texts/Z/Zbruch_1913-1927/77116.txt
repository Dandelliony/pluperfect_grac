◦ ◦ ◦ ◦ ◦ ◦ ◦ ◦ ◦ ◦

Зарядженя духовних властий. Епископи Галицької провінції відбули в днях 20. і 21. лютого с. р. спільну конференцію, на якій між иншим рішено відправити в недїлю 3. марта в катедральних храмах торжественне богослуженє з подякою за мир, як і за весь український нарід, за українську державу і Галицьку Україну; таке саме богослуженє відправить ся у всїх церквах. Епископат поручає по відправі внести многолїтствіє всему Українському Народови і Великій Української Державі. Епископат поручає відспіванє народного имну, "Боже великий єдиний Русь-Україну храни". Инші имни і патріотичні піснї (як пр. "Ще не вмерла Україна") не можуть бути співані в церкві (?!), бо їх слова не виражають молитви і нїчого не мають спільного з храмом і молитвою. Епископи постановили також видати кождий в своїй епархії розпорядок опускати при Службі Божій на великім входї і на ектеніях слово "православний", не заступаючи його иншим.
Почта у Львові. З днем 16. лютого с. р. заведено в урядах почтових Львів 11 (вул. Супінського), Львів 13 (вул. Глубока), Львів 16 (площа Бема) і Львів 17 (площа Ґосовського) приниманє пакетів приватних, яких службовий віддїл був в згаданих урядах часово здержаний. В паковім руху надавчім істнують тепер обмеженя, що урядови почтовому не вільно приняти від одного надавця більше нїж 5 пакетів денно і що найвища вага поодинокого пакету не може переступити 10 кґ.
Вже воскресла Україна. Кождий Українець чи Україна повинні носити відзнаку "Соборної України". Металева відзнака з пружкою (шпилькою) 1 кор. 20 сот. При більших замовленях опуст. Адреса замовлень: "Вісти з Запорожа" Львів, вул. Руська ч. 20.
Орґанїзація українських залїзничників у Львові. Дня 21 лютого відбули ся в сали "Сокола ІІІ." загальні збори українських зелїзничників в силї около 360 учасників, на котрих постановлено утворити осібну орґанїзацію, оперту на централї у Відни, в якій гуртували ся би укр. зелїзничники від найвисших ранґ до робітника. На збори прибув з Перемишля тов. інж. Крутїй, котрий пояснював значїнє орґанїзації в теперішню пору, та своєю промовою так переконуючо промовив до учасників, що ті, коли прийшла мова про прапор, сейчас зложила понад 300 кор. на його закупно а понад 200 кор. на видаванє тижневника "Зелїзничник".
Відтак вибрано видїл з головою тов. Лїсковацький. Видїл відбув вже засїданє, на котрім рішено ряд важних справ, як офіціяльну участь орґанїзації в походї 3. марта з своїм прапором, ношенє членами орґанїзації осібних відзнак і ин. Загальне одушевленє велике. Просить ся загал зелїзничників вступати в найбільшім числї в члени орґанїзації, так щоби не було зелїзничника, котрий не належав би до орґанїзації, бо лиш тодї будуть наші сусїди з нами числитись. Вписи приймає і близші поясненя удїляє секретар тов. Остап вул. Городецька 131, або дижурний в сали "Сокола ІІІ." вул. Городецька 95 від год. 6—8 вечером. — За видїл орґанїзації Остап. 