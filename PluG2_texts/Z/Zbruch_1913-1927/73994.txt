◦ ◦ ◦ ◦ ◦ ◦ ◦ ◦ ◦ ◦

З Народного Комітету. На черговім засїданю Народного Комітету 1. с. м. рішено на внесенє д-ра Степана Барана скликати надзвичайний Народний Зїзд до Львова на дни 25. й 26. с. м. з денним порядком: 1) полїтичний звіт управи сторонництва й нашої делєґації послів в Укр. Парл. Репрезентації і наше теперішне полїтичне положенє, 2) потреба земельних реформ і 3) відбудова краю. Дальше рішено узнати Ukraische Korrespondenz у Відни за орґан Народного Комітету і візвати українську суспільність в краю до масового предплачуваня сего нашого орґану в нїмецькій мові. Вкінци принято до відомости полїтичний звіт голови д-ра Костя Левицького про послїдні полїтичні подїї.
З Народної Канцелярії. З причини відзисканя Східної Галичини і повороту збігцїв і виселенцїв до краю звинено у Відни Народну Канцелярію і всї акти та аґенди сеї канцелярії переслано до Народної Канцелярії у Львові, Ринок ч. 10, куди тепер виключно належить звертати ся у всїх народних справах. З’окрема в справі висилки протестів проти прилученя українських земель до Польщі належить звертати ся до Нар. Канцелярії у Львові, котра вишле відповідні друки і куди належить надсилати виповнені аркуші з підписами.
Митрополит Шептицький у цїсаря. Д. 1. с. м. приняв цїсар на окремій авдієнції митр. Шептицького. Того самого дня був принятий також намісник Галичини ґр. Гуйн. 