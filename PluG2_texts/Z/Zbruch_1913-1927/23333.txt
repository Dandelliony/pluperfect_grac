◦ ◦ ◦ ◦ ◦ ◦ ◦ ◦ ◦ ◦

Здержанє еміґрациї до Канади. З еміґрацийного департаменту в канадийськім правительстві розіслано таку телєґраму: "З причини фінансових трудностий в цілім сьвітї і зменшеня деяких інвестиційних робіт наслїдком сего, рішило правительство Канади, що в краю тепер число ремісників і робітників є достаточне — для дальшого веденя всяких проєктованих на 1914 рік робіт — і відповідно до сего радить, щоби особи сего рода занять і бажаючі виеміґрувати до Канади відложили сей намір, аж начнуть знова нормальні відносини.
В Задушну суботу зібрали ся учениці У.П.Т. і ґімназиї СС. Василиянок о 11 годинї на личаківськім кладовищи, де на гробах визначних дїячів та померших учениць відправив о. сов. Т. Лежогубський панахиди. Співали сполучені хори учениць У.П.Т. і ґімназиї. Варто, щоби про се памятала й укр. мужеська молодїж, як про се памятає польська молодїж в задушний день латинського обряду. Нехай молодше поколїнє плекає у своїм серци память робітників національних і в своїм житю йде за їх приміром.
Для фізичного вихованя. Від довшого часу давав ся відчувати брак товариства, котре гуртувадо би українську академічну молодїж у Відни в ціли фізичного плеканя тїла. Не бракувало й зусиль, котрі одначе — на жаль — з многих причин не мали успіху. Все таки підготовили вони відповідний ґрунт під заснованє такого товариства, котре недавно під назвою "Хортиця" увійшло в житє. На загальних зборах 2. червня вибрано отсей видїл: голова: Іван Остапяк, заст. голови: Корнило Стовбик, писар: Степан Романовський, касиєр: Юрій Лукач, біблїтекар: Тео Видинївський, господар: Тит Черський, заступники вид.: Василь Керназ, Ярослав Чехович, контрольна комісия: Микола Хомишин, Володимир Мавр, Степан Яців.
Майно по Редлеви. Вчера відбула ся під Віднем продажа недвижимого майна по шпіонї Редлеви. Продано там дім разом з ґрунтом, які Редль закупив був для свого слуги.
Побитє ред. Домбського. В недїлю відбуло ся в Уєздї (Ясельщина) віче польського людового сторонництва групи Piast-а. На вічу ухвалено довірє ред. Домбському, а недовірє пос. Стапінському. По вічу прихильники пос. Стапінського під проводом послів Босака і Мадея напали в Крайовіцах на ред. Домбського, провідника PSL., який реферував на сїм вічу. Обкинули Домбського і товаришів камінєм, та почали бити колами. Домбський утїк до селянської хати, а селянка замкнула за ним двері. Нападаючі загрозили силою, тому жінка отворила двері і впустила їх до хати. Домбський утїк вікном. Хлопи пігнали за ним з колами, а один з них ударив Домбського колом в голову, завдаючи йому рану на 10 цм. довгу, инший зломив йому ніс. Потім непритомного ще довго били колами. Таксамо поступили з товаришами Домбського. Коли Домбський прийшов до себе, доволїк ся до потока, обмив ся з крови, а о 1. год. в ночи вернув до дому до Ясла. Там його товариш Каня застав непритомного на порозї мешканя. Справу вже віддано прокураториї. У Домбського була судово-лїкарська комісия, яка заявила, що мусїти-ме лежати кілька тижнів.
В справі обманств при звільнюваню з війскової служби арештовано у Львові Жигмонта Харса, директора фабрики переносних домиків, його сина Берка Харса і тестя сего послїдного Нафталє Лємпарта. Їх обжаловують, що спільними силами увільнили Берка Харса з війска. По переслуханю в полїциї, арештованих, які випирають ся вини, відставлено до арештів карного суду. 