◦ ◦ ◦ ◦ ◦ ◦ ◦ ◦ ◦ ◦

Відозва депутатів російської армії.
ПЕТРОГРАД (Ткб.) Конґрес депутатів з фронту приняв одноголосно слїдуючу ухвалу: Армія в стрілецьких ровах заявляє, що є конечною річю хопити ся всяких заряджень, щоби так скоро, як се тільки є можливе покласти конець світовому проливови крови і заключити мир без анексій і відшкодовань на основі права всїх народів рішанє про себе, при чім рівночасно висказує принцип, що хто хоче мира, сей мусить зброїти ся до війни. Російська армія борола ся доси серед умов, які є рішучо гірші нїм умови союзників. Треба її заосмотрювати в більші припаси мунїції і у все потрібне, передовсїм у більшу скількість сталевих гармат, а в меншу скількість жиру для гармат. Для того звертаєть ся армія до кождого з візванєм, щоби станув по сторонї ради робітників та жовнїрів і провізоричного правительства, до яких армія має довірє, які не пустять ся на авантурничі річи, анї не допустять до сього, щоби армія не стала навозом на чужі поля.
Воєнні комунїкати австро-угорського ґенерального штабу з дня 31. мая.
Війна на сходї і на Балканї. Не було зміни.
Над Сочею вчера протягом дня були тільки артилєрійські бої. В ночи під San Giovani на південний схід від Монфальконе відперто два наступи Італїйцїв.
Воєнні комунїкати нїмецького ґенерального штабу з дня 31. мая.
Західний терен війни. Ґрупа кн. Руппрехта: Значна артилєрійська дїяльність під Іперн і в луцї Wytschaete триває дальше. На південь від Скарпи відперто кілька анґлїйських кампаній, які вечером ненадїйно напали на наші рови. Вони понесли значні втрати. По скріпленім артилєрійськім огни в ночи також між Monchy і Guernappe наступили атаки АнґЛїйцїв. В завзятій боротьбі з близька західно-пруські полки відперли неприятеля, який кількакратно напирав.
Ґрупа війск нїмецького наступника престола: Здовж гірського хребта Шмен де Дам і в західній Шампанїї артилєрійська боротьба досягла значнїйшої сили. На південнім березї Ени післа великих розсаджень терену війска з західних надремських країв добули приступом кілька француських ровів і привели, вертаючи 40 бранцїв і кілька машинових крісів.
На схід від Auberive части полку з надренських країв виконали стежну виправу, в якій 50 бранцїв попало ся в наші руки.
Протягом ночи також на західнім березї Мози вивязала ся значна огнева дїяльність.
Ґрупа кн. Альбрехта: Нїчого нового.
Східний терен війни. На східнім фронтї загальне положенє не змінило ся.
Балканський терен війни. Фронт Македонський: Успішні бої в области перед становищами, з яких стежні болгарські і нїмецькі віддїли в луцї Черни і на західнім березї Вардара привели ряд бранцїв. 