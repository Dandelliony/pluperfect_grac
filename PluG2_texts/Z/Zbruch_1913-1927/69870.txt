Quousque laudem?

Вчера, в недїлю опорожнили війскові власти Полякам знов одну ґімназію — IV. Побіч технїки і віддадуть її до ужитку для школи. Українцї мають у Львові одиноку власну ґімназію, котру війскові власти заняли на резерв. шпиталь. Ще в маю на конференції учительській збір віднїс ся до Шкільної Ради, щоби подбала о відданє будинку при вул. Сапіги для школи, і підчеркнув, що в Народнім Домі з оглядів гиґієнїчних, наука неможлива, однак доси не дістав відповіди. Ми просимо Ексцеленцію намісника піти і подивити ся, де і в якім будинку заставлені учити ся українські дїти, заставлені свої сили зуживати українські професори: кляси брудні, світла нїде нема, про воздух нема й мови; до того є на І поверсї кухня обивательська, вся пара, весь сморід несеть ся і нести ся мусить на гору, де находить вся українська ґімназія. Часто густо доводило ся менї на сходах до кухнї стрічати рештки їди, а то й людські відпадки. Під час своєї працї в минувшім році я нераз в школї не міг говорити, так мене брак воздуха, порох і пара забивали. Невже не найдеть ся яка сила, котра возьме рішуче в оборону і молодїж і учительство? Впрочім і лученє філїї з головним заведенем, нащо нині знов заносить ся, є з педаґоґічних оглядів дуже невідповідне. Один директор, хоч би і як він був би "спренжистий", не може і не в силї є дати раду двом таким заведеням. Зачала ся в нас дискусія на тему, щоби філїю змінити на реальну школу і тим раз на все запобігти лученю проводу заведень в одній руцї та полєміка з'їхала на просту сварню, яка не помогла хиба цїлій справі. Апелюймо щераз до публичної опінїї та просимо не збувати сеї справи самим лишень перечитанєм апеляції та висловами співчутя!
Ус. 