◦ ◦ ◦ ◦ ◦ ◦ ◦ ◦

400 родин в землянках. 400 родин з надходячою зимою в землянках — і то не в центральній Африці, але у нас у східній Галичині, в селі Куропатниках, бережанського повіту. Кромі Куропатник ще 8 дооколичних сіл не має ні одної хати.   Сироти вертають! З Ґая дістали ми таку телєґраму: "В пятницю відійшов транспорт наших сиріт з Ґая. До Львова прибуде правдоподібно сьогодні-завтра. Наші залізничники являться громадно, щоби помагати при виладуванню.   Страйк польських залізничників у Львові почався в суботу рано, 25. жовтня ц. р. Найгірше плачені робітники варстатів покинули працю і, відбувши збори на залізничій площі масово демонстраційним походом пішли до дирекції залізниць, щоби запротестувати проти страшного покривдження. Уряд запропонував підмогу в сумі 500 корон для робітників а 1.800 корон урядникам, які й так мають більшу платню. На це негодяться залізничники і грозять страйком. Домагаються теж поправи нещасних апровізаційних відносин і нових службових мундурів, яких не в силі нині самі купити.   Старухова на свободі. Жінку бувшого українського посла Тимотея Старуха освободили польські власти як невинну. Вона повернула вже до своїх дітей.   Ще український літак. Дня 1. жовтня мусів осісти на галицькій території український літак, який летів з Камянця подільського. На літаку відбував подорож Федір Наконечний, відпоручник госп.-селянського Союза, який їхав на закупно рільничих машин. Всі пасажирі вийшли ціло з опресії.   Українські жовнірі у Франції. Як нам доносять, у Франції перебуває тепер більше як 20.000 українських жовнірів і робітників. Вони утворили свою орґанізацію, що старається сама всіми силами дістати дозвіл повороту до краю.   Замкнення церков на Підляшу. В Більськім повіті на Підляшу польські власти замкнули всі православні церкви і славний Яблочинський манастир.   Вперед! 