Директор театру кінєтофонїчним підприємцем. — Що буде з афонською републикою. — Службова присяга безконфесийних.

Директор театру Гелер кінєтофонїчним підприємцем. На Львів і Краків завязала ся кінетофонїчна спілка, до котрої належить також директор львівського міського театру Гелер і богато осіб з полїтичних польських кругів. Ся спілка вже незадовго буде у власних театрах давати кінетофонїчні "вистави".
Що буде з афонською републикою. Росийський посол Серафімов, який від довшого часу перебував на Горі Афон, заявив грецьким черцям, що управу Афону мусить ся віддати всїм православним державам, а не самій Грециї, бо сюди сходять ся прочани з цілого православного сьвіта. Первісний плян, щоб утворити Афонську републику під протекторатом екуменїчного патриярха, Порта відкинула. Остав отже лише зінтернаціоналізувати Сьвяту Гору. Кариє буде й дальше осїдком церковної управи, офіцияльною мовою буде грецька мова, а жандармерия складатиметься з Болгар, Сербів і Чорногорців. За теж грецькі монастирі, яких на Афонї є подавляюча більшість, рішучо відкидають росийський проєкт і домагають ся злуки з Грециєю. В сїй справі вислали вони торжественну резолюцию. 28. с. м. прибула до Атен комісия шістьох заступників монастирів, яка передала королеви і правительству резолюцию, щоби Афон був під грецькою суверенностю.
Службова присяга безконфесийних. Податковий асистент в Новім Бидзові Осип Гофман мав зложити зараз по іменованю службову присягу, до якої обовяваний кождий державний урядник. Будучи безконфесийним, він відмовився від присяги, але натомість хотїв зложити "торжественне приреченє". Коли на се староство не хотїло згодити ся, тодї Гофман заявив, що він присягне, але під умовою, що в протоколі буде зазначено, що складанє присяги противить ся його внутрішному переконаню, переконаню безвіроісповідного й атеїста, та що присягу складає лише під примусом. Всї інстанциї, вкінци й мінїстерство фінансів рішили, що така клявзуля в протоколї в недопускаєма, та що Гофман мусить зложити присягу без нїяких замітів. Проти сього рішеня внїс Гофман рекурс до адмінїстрацийного трибуналу, але й ся інстанция відкинула відклик, як неузасаднений.  