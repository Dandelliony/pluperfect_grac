Армія, народности і інтерновані.

Засїданє палати послів з 15. липня.
(Ткб.) Управитель мінїстерства краєвої оборони пор. Чап відповідав на наглі інтерпеляції, поставлені на вчорашнім засїданю. В розпорядженню, в якого справі поставлено інтерпеляцію, не ходить о се, щоби дотичні особи були ужиті на фронтї. Вони мають бути ужиті до помічничої служби в етапах. Суть акції виміни полягає на сїм, що через ужитє людий, що належать до найстарших річників, або таких, що є цїлковито нездатні до служби на фронтї, звільнюєть ся для фронтової служби людий здатних на фронт, яких досї уживано в етапах або в краю. Се зарядженє не звертаєть ся проти нїякої нації, є воно спричинене чисто війсковими вимогами.
Далї приступлено до справозданя буджетової комісії про резолюції в справі інтернованих, конфінованих і війскових, означених як полїтично підозрілі.
По промові п. Сінгалевича говорив мінїстер внутрішних спраз Тоґенбурґ. Інтернованя й конфікованя є конечні в цїли оборони. Вправдї поповнювано при тім блуди й помилки, одначе людий, які від рядів лїт були знані як сї, що симпатизують з ворогом, або й є готові отверто дїлати по його сторонї, мусїло ся зробити нешкідливими на час війни, — сього вимагали найпримітивнїйші інтереси вітчини. Тяжку долю інтернованих старано ся все облекшити. Переведено докладну люстрацію таборів інтернованих і стацій конфінованих. Звільненя відбувають ся заєдно. І тепер зарядив мінїстер загальну ревізію, при чім поставлено принцип, що тільки сї мають бути далї інтерновані, які з огляду на свою небезпеку ізза своїх зносин із свояками, які утїкли до неприятеля, далї ізза дїйсного підозріня о шпіонажу або врештї з инших причин могли би поважно загрозити інтересам війни. — Справа повороту інтернованих до місцевостей, що лежать у вузшім воєннім теренї, належить до команди армії. Правительство буде при тім руководили ся людяністю. Одначе справа фінансового відшкодованя може бути розвязана тільки в звязку з питанєм винагородженя воєнних шкід взагалї.
Після кінцевих виводів справоздавця принято резолюцію, з якій зажадано ревізії дисциплїнарних процесів проти учителїв.
Потім принято по рефератї п. Лясоцького проєкт закона в справі підмоги для родин, яких голови є придержані в неприятельських краях, разом з додатком, що розтягаєть ся також на свояків осіб придержаних в невтральних краях.
По півгодинній перерві раджено над справозданєм скарбової комісії про ухвалу палати панів.
Пос. Бакинський мотивував свою наглу інтерпеляцію в справі розпорядженя мінїстерства війни про виміну жовнїрів в обсягу армії.
Українцї є противні тайному розпорядженю тому, що взагалї є проти тайних розпорядків. Се розпорядженє допускає тільки одно поясненє, що мінїстерство війни не має довіря до згаданих в розпорядженю народностей. Розпорядженє нарушує національну честь Українцїв ї вони мусять проти сього торжественно запротестувати. Як Поляки, Словінцї й Хорвати, про яких не згадано в розпорядженю, так і Українцї є частю сеї держави (Оплески). В офіціяльних звідомленях начальної команди армії нїколи не говорить ся про національність полків, все є тільки бесїда про краї, а тільки в тайних розпорядженях згадуєть ся про народи.
В хвилї вибуху війни Українцї станули при австрійських інтересах. Українцї утворили свої формації добровольцїв, нинї на всїх фронтах бють ся українські жовнїри, яких родини як евакуовані й виселенцї терплять недостачу, — сї українські жовнїри, які наслїдком сього розпорядженя мають на собі пятно державних зрадників.
Нї словом не згадав управитель мінїстерства краєвої оборони про геройські дїла, сповнені синами народів згаданих в розпорядженю. Він оправдував тільки розпорядженє, але лїпше було би, щоби таких розпоряджень цїлком не видавано.
Бесїдник обговорював спосіб трактованя Українцїв в Галичинї й на занятих областях Росії. Здаєть ся, що війскова управа набрала там польської орієнтації і хоче відбудувати Польщу на українській земли. Далї говорить про відносини між Українцями й Поляками. Українцї радїють з причини, що гнетена Польща дістає свободу й незалежність. Є також за тим, щоби всї польські области буди зєдиненї, але коли Поляки витягають руки по українську область, то Українцї мусять закликати: Проч з руками! Українцї мають право до сеї самої свободи, що й Поляки (Оплески.). Коли Поляки вставлять ся за тим, щоби Українцї дістали свободу і щоби кождий нарід на своїй области сам собою правив, то Українцї й Поляки будуть приятелями. Про означенє границь вже поговорять з собою.
Від правительства домагають ся Українцї, щоби на українській области не вело польської полїтики. Супроти управителя мінїстерства краєвої оборони бесїдник зазначує, що не тільки жовнїри згаданих в розпорядженю народностий, але також польські, хорватські й словінські жовнїри є що до мови побратимцї російських полонених. Культурна держава уживає до стереженя полонених таких жовнїрів, які розуміють їх мову. Людяне поводженє з полоненими є обовезком в міжнароднім праві.
Бесїдник ставить внесенє, щоби Палата не приняла до відома відповіди управителя мінїстерства краєвої оборони на інтерпеляцію.
По промовах інтерпелянтів забрав голос управитель мінїстерства краєвої оборони Чап і признав славні дїла війск в поли без ріжницї народности. Про конкретні випадки, про які тут згадано, мінїстер не може ще дати пояснень, прикаже докладно розслїдити і зробить, що буде потрібне.
По перерві промавляли пп. Чех, Шірф і Ліберман, після чого розправу замкнено. По промові ґенерального бесїдника Штравхера справа була полагоджена.
Президент заявляє, що реченець слїдуючого засїданя подасть письменно. Не значить се, що їдемо на ферії. Жде нас велика праця. Президент просить о уповноважненє, щоби в разї потреби міг без засїданя Палати придїляти наглі справи комісіям. 