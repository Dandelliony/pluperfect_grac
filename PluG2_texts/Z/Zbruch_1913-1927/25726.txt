До нашого жіноцтва на провінциї. — Що можна жертвувати?

До нашого жіноцтва на провінциї.
Приходять до нас зі всіх сторін краю запити від наших пань і панночок, за яку їм роботу брати ся під теперішню горячу хвилю, ба рук охочих до праці богато, а всї хотїли би чимсь прислужити ся загальній і народній справі. Позволимо собі вказати передовсїм на одну дуже пекучу потребу: придбанє біля, постели і бандажів до шпиталїв для наших добровольців. Придасть ся і старше вже біля, коби чисто випране і справлене: сорочки, ногавиці, рушники, хустинки до носа, онучі, простирала на ліжко і під коцик, пошевки. Бандажі дерти можна і зі старого полотна в ширину 5, 6 і 8 cm, і зшивати в довгість від 5 m. Вказаним є також збирати прилади аптичні, які є іноді по домах: термометри, мішочки на лїд, стрикавки, церати, миски, ножички, усе, що до плеканя хорих є потрібне. Усе зібране належить передавати до місцевого або найблившого шпиталя, евентуально слати до нашого Комітету на адресу: "Українська самаританська Поміч" Львів, Мохнацького 12. — Комітет українських Жінок.
Що можна жертвувати?
Богато Українців жертвувало для українських добровольців ріжні придатні до війни річи. Рівночасно запитуюсь, які ще инші річи були би потрібні, тому на сїм місци подаємо подрібний спис бажаних тепер дарів:
1) Одяг: стрілецькі, сокільські, сїчові і пожарні однострої та їх части, инші ясні однострої, пелєрини, студентські, війскові та службові плащі, ґумові нагортки, добрі черевики і чоботи, холявки (штильпи) — онучки; нагавиці, сорочки, ручники.
2) Уоруженє: шаблі, баґнети, ґвери, револьвери, тайстри (торнїстри), полеві (мандрівні) торбини, ремінні пояси, ремінці — далековиди, компаси, полеві лопатки, сурми, свиставки, сиґналки, тарабани, сїдла.
3) Таборні прилади: намети, полеві кухнї і кухонки, кітли, бляшане начинє, їдунки (менажки), бляшані фляшочки, грубе сїльське полотно, неперемакальне полотно.
4) Ратункові знаряди: ріжні лїки, аптички, бандажі, вата, компреси, хусти і хустинки, ноші, лїхтарки. До шпиталїв: мужеське білє (хочби старше але чисте), простирала, всяка постіль, ручники, онучки, полотно, грубе полотно, восковий папір, цирата, циратка, накривала, коци, складані ліжка, солому, сїно — мило, щітки, сьвічки, — кухонне шпитальне начинє, тарелї, філїжанки, мисочки, мидниці, сплювачки і т. п.
5) Харч: муку, крупи, кашу, консерви, чай, каву, цукор, чеколяду, сіль і т. п.
6) Перевіз: на час війни відступити: ровери, самоїзди, вози і конї та зголошувати їх — о скілько не є вже застережені для війска — на услуги наших добровольців.
Нехай нїхто не жалує жертв. Навіть сей, що незначним лиш даром може причинитись, най не отягаєсь сейчас доповнити ним громадне добро. Кожда дрібниця тепер цінна. Памятаймо, що де тисячі наших молодців не жалує житя — там не сьміємо жалувати і найбільших материяльних жертв. Всі Українці сїл і міст, власники складів та українські стоваришеня винні тепер зложити на жертвеннику Вітчини все, що можуть. — Добре заосмотрена армія наперед запевнює побіду — а належно уладжене ратункове поготівлє більшому числу ранених вертає житє і здоровлє.
Тому по усїх селах та містах належить все потрібне разом зібрати та відослати до найблизшого повітового українського Комітету У. Б. У. — або впрост до Львова на адресу Управи ул. Мохнацького 12. Спішім ся!
У. Б. У. 