Замордованє "пророка" Распутіна.

13. липня одна невідома жінка замордувала росийського "пророка" Распутіна в сибірськім селї Покровськім, з якого він був родом. Жінка зранила його ножем низше живота так тяжко, що він над вечір умер від сеї рани. Жінку відразу схоплено, й юрба сторонників Распутіна хотїла її злїнчувати. Одначе з огляду на те, що убийниця мала бути з високоаристократичної родини, полїция оборонила її. Вияснило ся, що вона приїхала з Царіцина, де перебуває бувший чернець Ілїодор, що виступив з православної церкви й останними часами вів завзяту боротьбу проти Распутіна. При переслуханю невідома жінка сказала, що виконала замах на Распутіна, як на "фалшивого пророка, що зводить людий". Мінїстер внутрішних справ Маклаков негайно повідомив царську родину про замах, і тепер ся справа займає всї круги населеня, бо Распутін мав величезні впливи при дворі, а особливо на царя й його жінку. Богато приклонниць Распутіна з найвисших аристократичних кругів виїхало до Сибіру на місце замордованя. Распутін останними роками мав при дворі величезну власть. Сам він був неграмотним селянином, якому вдало ся знайти доступ до сальону впливової девотки ґрафинї Іґнатєвої, якої чоловіка вбито в Твери. Тут він своїми проповідями й молитвами зєднав собі широкий круг поклонників, а особливо поклонниць з найвисших петербурських кругів. Незабаром йому вдало ся знайти доступ до царського двору, де він своїми молитвами мав вернути здоровлє хорому престолонаслїдникови. З сього часу стає Распутін сильнїйшим від росийських мінїстрів, вони цілковито залежать від його ласки, по його слову їх іменують і наганяють. Росийська лїберальна преса подавала дуже богато фактів з дїяльности Распутіна, з яких видко, що його власть опирала ся на психопатичнім настрою цариці й придворних аристократок, з якими Распутін уладжував формальні орґії. Не так давно відомий росийський письменник і публіцист Єгатєвський подав як очевидець цікаві малюнки з крайно неприличного поведеня Распутіна з придворними дамами на однім двірци, причому дами слухняно і з побожною покорою зносили його масні жарти й ласки, а полїция старала ся не дивити ся на скандал, який викликало се поведенє серед публики. Таке поведенє поліциї й не дивне, бо підчас подорожи Распутін спиняв ся дуже часто на двірци в покоях, призначених для царських осіб, а ріжні достойники мусїли на основі наказів з Петербурга безусловно слухати його й виконувати його розпорядженя. Здаєть ся хиба в середних віках і з їх вірою в чуда й божих людий були можливі такі річи, що дїяли ся довший час на царськім дворі в Петербурзї, де простий мужик став найважнїйшою особою в державі лише тому, що під покривкою релїґійної проповіди й практик потрафив успішно заспокоювати збоченя росийських аристократок. Але хто чим воює, від того гине. 