◦ ◦ ◦ ◦ ◦

Музичні школи у Львові. У найближчому часі буде відкрита у Львові державна музична школа з українською мовою навчання. Її директором буде композитор д-р В. Барвінський.
Білий хліб для хворих. Відділ Прохарчування і Хліборобства (Абтайлюнг Ернерунг унд Ляндвіртшафт), що керує справами харчових приділів, постійно має на увазі потреби хворих. Кількість потрібної муки приділюється кожного тижня пропорційно до особового стану шпиталів. У першому тижні лютого призначено приділ на 1.332 особи у шпиталях, 1.300 у Кульпаркові і 830 для університетських клінік. Поруч того хворі, що лікуються дома, можуть одержати білий хліб на основі опінії дільницевого лікаря. Для них у першому тижні лютого призначено відповідну кількість 72% білої муки.
Косметичні курси. Незабаром буде відкрита у Львові ще одна фахова жіноча школа, а саме: косметичний курс. Вписи на це курс уже почались і ведуться в будинку при вул. Замойського ч. 3 щоденно від гол. 11—13. На курс приймаються жінки по 18-ому році життя ті, що закінчили 4 кляси гімназії (мала матура) або 8 кляс десятирічки. На курсі викладатимуть висококваліфіковані педагоги фізику, хемію, анатомію та теоретичну і практичну косметику. При вписах, що їх можна полагодити теж листом, предложити треба метрику та свідоцтво.
Міський відділ Архітектури у Львові має свій осідок у ратуші, кермує ним інж. Нагірний, а працює в ньому 12 архітектів. Завданням Відділу є дбати про красу міста, випрацьовувати плани його розбудови згідно з вимогами урбаністики та консервувати і зберігти ці старі будівлі, що мають історичну вартість. Відділ має такі групи: проєктування, будівельного нагляду, регуляції міста та архівальну. В першу чергу зайнявся Відділ прослідженням, реєстрацією й описом пошкоджень, що їх заподіяли воєнні дії. Це було необхідне не тільки як основа для проєктів і майбутніх будівельних праць, але теж як історичний матеріял. Багато будівель вже зреконструовано і направлено, для інших виконано проєкти. Тепер іде праця над збереженням і консервацією пам’яток архітектури в Ринку і над построєнням репрезентативної площі, що складатиметься з двох вулиць Опернштрассе і Музеумштрассе. Засадничим питанням є архітектонічно розв’язка площі св. Духа і відповідна перебудова спаленої будівлі, в якій примішувались колись бюра Скарбової Палати.
З’їзд окружних агрономів у Львові. З ініціятиви Хліборобської Палати (Ляндвіртшафтскаммер) дня 5 лютого ц. р. в год. 9 вранці відбувся у Львові з'їзд окружних агрономів з метою познайомити їх з працею Хліборобської Палати і нав'язати особистий контакт. З другого боку Хліборобська Палата бажала мати інформації з місць і таким чином сконтролювати, як її працю переводиться на місцях.
На з’їзді були присутні агрономи з усіх округ у числі 16 і всі референти Хліборобської Палати. Зборами проводив комісар Хліборобської Палати інж. Рудольф Дік. З відділу Прохарчування і Хліборобства при Уряді Дистрикту були присутні на зборах інж. Гріттер (ІІ-ий підвідділ Продукція — Ерцойгунг), д-р Кінці (Заатгутштеллє — Станиця насіння) і проф. д-р Крігер. З'їзд відкрив комісар Хліборобської Палати й заступник підвідділу Продукція, після чого відбулися доповіді й реферати на такі теми: 1) Завдання окружних агрономів і їх відношення до Хліборобської Палати, 2) Напрямні фахової праці окружних агрономів, при чому звернено увагу на питання організації господарства, хліборобство, городництво та тваринництво. Обговорено теж питання адміністрації та біжучі справи з поодинокими референтами Хліборобської Палати. Кожний з керманичів поодиноких відділів подав короткий звіт зі своєї діяльности і рівночасно подав напрямні праці на найближчі передвесняні місяці. З доповідей і запитів окружних агрономів ясно, що господарська ситуація після дворічної большевицької інвазії дуже трудна. Покладено натиск на те, щоб усі недостачі, що є в кожній ділянці, чи то тваринництва (спадок поголів'я від 15—50% залежно від родин тварин), чи в управі ріллі (брак насіння, штучних погноїв і т. д.) вирівняти власними засобами й силами так, щоб на другий рік цих недоліків уже не було. Вказівки Хліборобської Палати в загальному зводилися до: 1) у весняному сезоні 1912 р. не сміє ні п'яди землі лежати облогом; все мусить бути оброблене й засіяне, 2) недостачі в насінні, на випадок, коли не дістанеться насіння з інших частин Г. Г., заступити тим, що в даній околиці є, нпр., брак картопель заступити буряками, бруквою, тощо, 3) штучні погної, там де їх брак, заступати якнайраціональніше використуваним обірником і зеленим гноєнням, 4) доручено агрономам переводити енергійно хліборобський вишкіл, пропаганду і освідомлення на місцях. 