Засуд росийського шпіона у Відни.

Перед віденським трибуналом карним станув бувший хорунжий Йоган Райх за шпіонованє на користь Росиї та за обманства. Обжалований, син стирийського учителя, по скінченю кадетської школи служив спершу в 1905 р. при триєнтських стрільцях, а відтак перенесено його як хорунжого до 36 п. кр. об. в Ярославі. В 1907-ім р. пофалшував Райх довжний запис на кількасот корон та для ратованя перед одвічальностию утїк до Росиї та проживав у Варшаві, Москві, Самарі. Дня 19 марта 1908 р. одержав один заприязнений офіцир від Райха лист, в якім він взивав його, щоби достарчити йому мобілізацийні пляни 34 пол. піхоти, бо він увійшов у зносини з росийським ґенеральним штабом та має за великі гроші видати плян околиці Ярослава зі всїми укріпленями. За мобілїзацийний плян надїєть ся одержати 1000 рублїв. На реквізицию австрийського війскового суду арештовано Райха в червни 1909 за обманьство в Росиї та відставлено до війскового арешту в Перемишли, де він пробував відобрати собі житє. Самоубивчий замах спричинив досліджуванє духового стану увязненого і по 14 місяцях слїдчої вязниці признано його умово ненормальним та випущено на вільну стопу. По сїм Райха спенсіоновано та установлено над ним курателю. Тепер проживав він на ріжних становищах в Триєстї і Люблянї і в фірмі, якій був занятий, здефравдував 1020 К і втік на Бєлгород і Софію до Росиї, де в Київі познакомив ся з "охраною" та спершу слїдив за австрийськими горожанами, які проживали в Київі, а відтак одержав від шефа київської охрани порученє шпіонувати в Австриї рухи війск, покликуванє мужви на вправи та добути фотоґрафії австрийських ґенералів і мобілїзацийні пляни першого корпусу. Райх одержав паспорт і 50 рублїв на дорогу та не вдїяв нїчого, бодай вислав такого змісту лист до свого мандатора в Київі, жадаючи дальших гроший від "дорогого вуйка" для "Івана Івановича". В липни 1912 р. повернув Райх до Росиї, відбуваючи велику часть дороги пішки. У Київі засипав Райха шеф закидами, чому не дає жадних інформаций. Тимто він на швидку руку зладив звіт про пляновані маневри кавалєриї в Галичинї. Сього звіту не принято, а за те вислано Райха до Галичини, аби він розвідав, чи покликано жовнїрів на вправи, чи староства не одержали інструкциї що до надзвичайних покликань, як великі є воєнні засоби в маґазинах живности 11 корпусу, чи не будуєть ся нових доріг або зелїзничих лїній, чи не будуєть ся нових кріпостий та стан і стереженє порохівень. З сими інструкциями мав Райх обїхати Тернопіль, Краків і Львів. Одержав 50 рублїв і замешкав у Львові. Відтак одержав других пядесять рублїв, та 26 грудня 1912 р. його арештовано. По арештованю прийшов до Райха лист з Київа, в якім йому "охрана" закидає, чому він не дав про себе знаку житя. Обжалований признав ся тільки до вини, впрочім запевнював, що його до шпіонажі приневолено в Росиї загрозою засланя. Впевнював також, що Росиї давав тільки фікцийні звістки а свій досьвід зібраний в Росиї готов був дати до відома австрийським війсковим властям. В се толкованє не повірив суд та по сконстатованю, що Райх умово одвічальний, засудив його на тайній розправі, яка вчера скінчила ся, на три роки тяжкої вязниці. 