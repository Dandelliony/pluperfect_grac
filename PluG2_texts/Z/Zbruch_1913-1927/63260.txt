◦ ◦ ◦ ◦ ◦ ◦ ◦ ◦ ◦ ◦

"Конечність домашного мира".
ВІДЕНЬ (Ткб.) "Slaviche Korrespondenz" доносить: Президія чеського союза відбула засїданє під проводом поc. Станка, яке займало ся передовсїм питанєм апровізацї. На засїданю підчеркнено конечність удержаня полїтичного мира домашного. Представителї чеського народу заявили знова готовість до переговорів в національних справах.
Справи, які чеський союз в теперішній хвили уважає дїйсними державними конечностями, обняв своєю програмовою заявою питаня виживленя і суспільної полїтики на послїдній конференції в дни 3. і 4. марта. Чеський союз є рішений в усїх справах, що остають в звязку з обороною держави і з добром народу, спільно працювати в парляментї в інтересї держави і династії.
Провізоричне рішенє про відокремленє Галичини?
"Ar Est" доносить з Відня: Переговори президента мінїстрів ґр. Клям Мартінїца з парляментарними партіями наближають ся до кінця і доведуть до доброго успіху після заведеня нїмецької державної мови, полагодженя чеського питаня і провізоричного рішеня про відокремленє Галичини. Чутки про кабінетову крізу невірні.
Розбиті ілюзії.
МІЛЯНО (Прив. тел.) "Stampa" порівнує боротьбу підводними човнами із способом боротьби тореадорів, які на арені колють бика списами. Нїмеччина приневолює свого відвічного ворога Анґлїю, щоби вона рушила свої маси війск, згромаджені на західнім фронтї, які доси не брали участи в боях. Коли виявило ся, що теорія про війну вичерпанєм не дасть ся перевести в дїло, кожда з воюючих сторін мусить старати ся довести до рішеня. Характеристичне для теперішної війни є, що Нїмеччина, найбільша війскова сила на суші, шукає рішеня на мори, а володїюча морем Анґлїя хоче довести до нього на суші. Всяка ілюзія вибороти собі побіду посередною дорогою виявила ся безосновною. Сподїванє антанту з початком війни, що йому поведеть ся осередні держави виголосити, рівнаєть ся обчисленю такої людини, що думає стати мілїонером, відкладаючи протягом тисячі лїт по 1000 лїрів річно.
Воєнні комунікати австро-угорського ґенерального штабу з дня 8. марта.
Війна на сході. В лїсних Карпатах на північний захід від Татарського провалу прогнали неприятеля з одної гори.
На Волини перепалки на теренї перед нашими становищами і скріплена огнем боротьба.
Війна з Італїєю. Загалом боєва дїяльність була мала. Патрулї п. п. гонведів ч. 32. привели з італїйського становища на захід від Костанєвіци 15 полонених.
Війна на Балканї. Не було зміни.
Воєнні комунїкати нїмецького ґенерального штабу з дня 8. марта.
Західний терен війни. Тільки в Шампанїї нагальний гарматний огонь; на инших фронтах при мрачнім воздусї і снїговици панував загалом супокій. З вивідних виправ між Соммою й Акрою приведено 17 Анґлїйцїв і Французів і кілька машинових карабінів.
Східний терен війни. Не було важних боєвих дїлань. Між Вілєйкою і Молодечном спричинено бомбою вискоченє з шин російського поїзду.
Македонський фронт: На північ від озера Дойран перепалки передних сторожий. 