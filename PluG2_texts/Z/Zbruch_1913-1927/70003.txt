Лист з Бялої.

Нам пишуть: Від часу оселеня в Бялій майже всїх краєвих, державних і автономних властий, зростає безнастанно число інтелїґентних українських заточенцїв урядників так, що скількість їх виносить тепер вже поверх сто родин. Як до тепер, то крім приватних сходин не було слїдно серед тутешної української громади якоїсь потреби гуртованя. Аж поклик львівських Українцїв до твореня місцевих комітетів для привитаня митрополита ґр. Шептицького спонукав Українцїв Бєльска, Бялої і цїлої окресности до того, що на запросини радника д-ра І. Копача і д. О. Гошовського зійшли ся перший раз від побуту в Бялій на загальні збори в цїли вибраня комітету для привитаня митрополита і для збираня складок на сирітську фундацію його імени. В склад комітету увійшли о. пралат І. Редкевич як голова, радник д-р Копач як заступник голови, О. Гошовський як секретар і скарбник, а надто пп. дир. І. Голюка, учителька О. Данилюкова, радники Нападієвич, Пежанський і Русин, начальник судової канцелярії М. Слободян і староста Буковини д-р Л. Єх. Вибраний комітет взяв ся зараз до дїла і завдяки його заходам, а головно завдяки невтомній працї п. Гошовського зібрано в дуже короткім часї значну, бо близько 1000 корон сягаючу суму на згаданий уже захист для сиріт. На інтенцію приїзду митрополита відправила оо. крилошанин І. Редкевич, ґімназіяльний катихит з Коломиї А. Войтїховський та тамошний катихит народних шкіл Т. Блонський торжественну службу Божу, підчас якої співав хор під управою дириґента п. Т. Кубинського. Каплиця монахинь "Божої Любови у св. Гільдеґарди" була повна місцевих Українцїв та делєґацій з Живця, Кент, Вадовиць і других окресних місць. Крім того видно було багато гостий Нїмцїв та місцевих Поляків. Гарний обряд поважні ризи священиків, визичені ввічливо нашим парохом з Кракова, сольова гра на скрипцях п. Слободяна в супроводі орґанів та спів хору викликали велике вражінє.
Збірка, перевезена п. радниковою Копачевою в товаристві п. Гошовського зараз по дуже гарній проповіди о крилошанина Редкевича принесла поверх 300 К, а крім того пп. Центнерівни в товаристві д. Олинця зібрали перед каплицею з розпродажи брошури 90 К. а з відзнак зі щитом Ексц. Митрополита поверх 120 К.
Наша суспільність понесла не легку до заступленя втрату через смерть директора укр. ґімназії в Коломиї бл. п. Софрона Недїльського. Помершому на чужинї віддала тутешна українська громада послїдну прислугу відведенєм його тлїнних останків на цвинтар в супроводї хору. Кондукт провадив в товаристві місцевого лат. пароха о. пралат Редкевич. Промову над гробом виголосив радник д-р Копач. Мимо рясного дощу нїхто не відійшов, заки не прогомонїло послїдне, сердечне слово бесїдника та заки не втих послїдний тон надгробної піснї! Так смерть одного зі своїх злучила серця всїх присутних земляків.
В цїли тим тїснїйшої злуки заточенцїв задумали тутешні Українцї заложити своє касино "Укр. Бесїду", де могли би взаїмно сходити ся, разом перебувати, спільно сумувати й разом радїти. Статути, опрацьовані п д. Альфредом Будзиновським, внесено до намісництва ще в лютім с. р. Та від сего часу намісництво безуспішно жде опінїї від староства, чи така "Бесїда" є потрібна чи злишна. Видно староство жде на відокремленє Галичини. І ми ждемо...
Бн. 