◦ ◦ ◦ ◦

Мирові переговори між Латвією і Росією. З Копенгаґену доносять: Мирові переговори між Латвією і совітським урядом розпочалися дня 12. ц. м. в Москві.   Вибори на Чехо-Словаччині. З Праги доносять: Вислід виборів вже відомий в 13 округах. На 220 послів вибрано в першому голосуванню 153 послів, з чого є 110 Чехів а 43 Німців. З членів уряду вибрані досі: президент Тусар, міністер суспільної опіки Вінтер, міністер внутрішних справ Свегля, міністер закордонних справ Бенеш і міністер залізниць Франке. Вислід виборів на Словаччині досі докладно невідомий.   Знесення виїмкового стану на Шлеську. "Allg. Ztg." доносить з Ополя, що міжсоюзна плєбісцитова комісія знесла виїмковий стан на Гор. Шлеську.   Рішення Найвищої Ради в турецькій справі. Б. К. доносить з Сан Ремо: Найвища Рада рішила в турецькій справі зінтернаціоналізувати морські проливи і задержати в Константинополі континґенти анґлійських військ, аби в будуччині перешкодити евентуальному створенню з боку Туреччини нової небезпеки для сусідів і союзників.   Як Франція вийшла на окупації? "Le Humanite" в статті під заг. "Які вони глупі" застановляється над "користями", які має Франція з останньої окупації німецької области і каже: Ми увійшли дальше в глибину Німеччини і зайняли пять міст. Мароканські стрільці виграли навіть битву під Франкфуртом. Одначе... підчас коли ще у второк платили за фунт штерлінґів 59.675 фр., а за доляра 14.75 фр. платили ми вже в середу за фунт шт. 61.18 фр. а за доляр 15.34 фр. Що більше в тім самім часі піднеслася німецька марка з 22 на 25 сантимів, відтак на 25% сант. Здавалося би, що марка повинна була спадати в міру того, як посувалося француське військо. Тимчасом сталося инакше, а буржуазні часописи не могли собі здати справи, яка цьому причина. Ця причина, це якраз окупація німецьких областей.   Анґлійська нота до Німеччини. Ліон. Радіо. (Ава). В понеділок вручено Німеччині анґлійську ноту з представленням наслідків апровізації держави, колиб німецьке правительство робило якінебудь труднощі у виконанню мирового договору.   Міжнародня фінансова конференція в Брукселі. Ліон. Радіо. З Льондону доносять, що з кінцем мая відбудеться міжнародна фінансова конференція скликана Ліґою народів. Має вона радити над світовою фінансовою крізою. Запрошено 25 держав, між ними: Францію, Бельґію, Еспанію, Італію й Портуґалію. Держави можуть вислати найбільше по 3 делєґатів обзнакомлених з усіми питаннями фінансовими, банковими й економічними. Рада Ліґи народів запросила на цю конференцію також представників Зєд. Держав, хоч держава ця не є членом Ліґи народів. Конференція має на ціли розслідження економічного положення й установлення пляну його поліпшення.   Справа Туреччини. Ліон. Радіо. Найвища Рада мирової конференції радила в понеділок над мировим договором з Туреччиною. Згодилися запросити турецьких делєґатів до Парижа, щоби закомунікувати їм текст договору. На засіданню Ради були: Л. Джордж, льорд Керзон, Мільран, Бартольо, Нітті, Сціяльоя і Матсуі. Рада розглядала проєкт відповіди на ноту президента Вільсона в турецькій справі, та кінцеві клявзулі мирового договору. Президент Ради Л. Джордж займає те саме становище не лишень в справі окупації морських проливів, границь Тракії і в справі Курдистану, але також в німецькій справі. В кождім разі усталено плян східної політики, що є дуже важним вислідом.   Заборона імпорту до Франції. Ліон. Рада міністрів ухвалила заборону імпорту товарів до Франції. Зроблено це тому, що Франція має мало анґлійських і американських грошей, які треба головно ужити на закупно найконечнійших товарів.   Громадська думка 