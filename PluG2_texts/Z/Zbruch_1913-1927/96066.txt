◦ ◦ ◦ ◦ ◦ ◦

8-годинний час праці й кравецькі майстри. Ще 18. грудня 1919 року вийшов закон про 8-годинний час праці в торговлі й промислі. 4 тижні по його проголошенню, мав він обовязувати всюди. Тимчасом у Львові місцева власть не дуже цим журиться. Крім торговлі, майже ніде в промислі — як робітники самі про це не подбають, ніхто його не думає вводити. В кравецькому промислі жидівські майстри ніяк не можуть освоїтися з новим законом. У них працюють жидівські кравецькі робітники по 9 год. (в дамській) а навіть 11—12 годин (в жіночій конфекції), нераз навіть без обідової перерви. Супроти цего рішили кравецькі робітники, що працюють у жидівських майстрів, змусити їх до придержування закона хочби навіть дорогою страйку та відкликанням до опінії населення.   Цінникова акція жидівських кравецьких робітників. Дня 28. лютого відбулися збори жидівських кравецьких робітників. Збори були дуже численні. Було до 300 кравецьких робітників і робітниць. Розведено дуже живу дискусію над справою зміни цінника. Збори ухвалили солідарно приступити до цінникової акції. В тій ціли видала орґанізація кравців відозву, щоби всі товариші й товаришки по професії оминали Львів аж до покінчення цінникової акції. Одночасно ухвалено складати однодневний зарібок кождого тижня на страйковий фонд. Від Головної Ради українських професіональних орґанізацій промовляв в справі цінникової акції тов. Кушнір вита ний жидівськими товаришами. Позір кравецькі робітники на провінції! З огляду на цінникову акцію, яку переводять кравецькі робітники у Львові, проситься всіх кравців на провінції щоби оминали Львів аж до відкликаня.   В справі вступних іспитів до першої ґімназійної (реальної) кляси вийшов новий розпорядок, а саме: 1) іспит буде відбуватися, тільки перед вакаціями; 2) До першої кляси ґімназійної можуть бути приняті хлопці (дівчата), які або мають скінчений десятий рік життя, або скінчать його найдалі до 31. грудня того року, в котрому до першої кляси зголошуються. Дітей понад 12 літ життя до першої кляси в засаді не вільно приймати, хиба з умотивованої причини на основі окремого дозволу Ради шкільної краєвої. Для львівських дітей устроїть Українське Педаґоґічне Товариство окремий приготовний пополудневий курс в школі при вул. Мохнацького ч. 12, від дня 1. мая ц. р.   Львівська міська рада і справа миру. Сьогодня, в четвер, відбудеться засідання тимчасової міської ради Львова. Ми дуже цікаві, чи на тимчасовій раді піднесуть справу миру з совітською Московщиною польські соціялісти, яких є в раді 30. Перемиська рада, стрийська і инші, не говорячи вже про краківську раду і ряди більших міст Конґресівки, вже давно заявилися за миром з Московщиною. Тепер прийде черга на Львів. Як нас інформують, перший має піднести справу миру клєрикальний радний Якубчиньскі на спілку з "народовим" радним Бернацким...   Вперед!  