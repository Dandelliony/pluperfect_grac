В справі винагороди за шкоди чинитьби воєнні. — Стан польської справи в Галичинї.

В справі винагороди за шкоди чинитьби воєнні.
З огляду на те, що безнастанно впливають до команди оперуючих армій численні зголошеня часто пересадних домагань винагороди за чинитьби воєнні або відшкодованя за шкоди воєнні (що лиш непотрібно приспорює тим командам роботи, а не приспішує — противно опізнює виплату за дане домаганє, бо дана команда мусить поданя ті властивим властям до дальшого урядованя відступати) — прошу Хвальну Редакцію, щоби в інтересї населеня львівського повіту поучила се населенє про отсе:
Команди оперуючих армій є передовсїм так заняті важними працями операційними, що неможливе є для них переведенє давних доходжень на місци що-до домагань за чинитьби або шкоди воєнні. Тому й зголошуванє до них таких претенсій лише проволїче доходженя.
В цїли приспішеня акції розслїдженя і виплати домагань за чинитьби воєнні, як також розслїджуваня шкід воєнних, належить поступати, як ось-як:
I. Всякі домаганя о винагороду або відшкодованє, які підпадають під закон про чинитьби воєнні, належить в случаях, коли виплати відповідний віддїл війска або власть війскова при або безпосередно по реквізиції самі від себе не довершили, оголошувати на приписаних друках по мисли §.33. закона про чинитьби воєнні у властивої зверхности громадської, котра по переведеню потрібних доходжень (переслуханю свідків, заприсяжених оцїнителїв і. т. и.) акти предложить повітовій власти полїтичній.
Потрібних друків належить зажадати від даної зверхности громадської або ц. к. староства, котрі їх зголошуючому видадуть безплатно.
II. Домаганя, що повстали наслїідком шкід воєнних, о скільки не перевисшили квоти 1000 К (дрібнїйші), належить зголошувати устно у властивої зверхности громадської, котра зарядить вписанє поданих у відповідні позиції збірного формуляра "Д" (на зголошеня менших шкід воєнних), а потім формулярі ті предложить ц. к. староству.
III. Домаганя за більші (понад 1000 кор.) шкоди воєнні належить на приписаних формулярах зголошень (А, Б, Ц), котрі одержати можна безплатно в ц. к. старостві, вносити найдальше до кінця марта с. р. до властивої повітової власти полїтичної. — Ц. к. радник намісництва Бєсядецький. Який є нинї стан польської справи в Галичинї?
Львів, 19. січня 1916.
Хто стороннїй, необізнаний у дїйснім станї річий на воєнних фронтах і на полїтичній шахівницї, хотївби з польської публїцистики витворити собі образ національно-полїтичних відносин між неруссофільською частиною польських полїтиків з одної сторони і осередними державами з другої сторони, — той замість справдїшного образу дїйсности одержавби дивовижний твір полїтичного самодурства, меґальоманїї, слїпоти для реального житя, рабського пережмякуваня звітрілих традицій, впертого завертаня голови в напрямі стовпів, безповоротно в історії минулих.
Особливо по чудернацьки представляєть ся зачароване коло польської полїтичної думки сього часу на сторінках польської преси у Львові — тої самої преси, котра за недовгих кільканайцять місяцїв вспіла по кілька разів основно зміняти свою орієнтацію що до "Прусаків", Австрії, Росії, Українцїв. Нинї преса ся повною силою пари тягне польську суспільність знов у слїпу вулицю прадїдних полїтичних мудрощів, яких "вартість" невесело виявила ся в останнїх роках перед війною і в часї війни самої.
Який є нинї дїйсний, твердий, фразами не закритий стан польської справи в занятім Королївстві і в Галичинї?
Королївство, як стратеґічну і національно-полїтичну передну сторожу "славянської" Росії, здобули по крівавих змаганях австро-угорські й нїмецькі війска. Здобули — се треба супроти всїх лєґенд голосно сказати — виключно тільки своїми силами, кровю і зелїзом жовнїрів Австро-Угорщини й Нїмеччини. На скільки здійснились надїї декотрих одиниць на повстанє людности Королївства проти Росії, про се прийцеть ся колись богато цїкавого сказати; тепер вистане пригадати симптоматичне імя Калїша. Та вже нинї слїд до правдивої міри звести говоренє про "польську армію", котра — некритичний читач львівських польських ґазет уже вспів виробити собі такий "погляд" — має за собою заслугу освободженя Королївства від Росії. Ся "армія", лєґіони польські, в увільнюваню Королївства не грала нїякої ролі, а, де жовнїри їі боролись в рядах ц. і к. війск, то робили се вони не з ласки, а виконуючи, за дозволом ц. і к. властий, в 99 проц. випадків той свій воєнний обовязок перед ц. і к. армією, який кождий з них, не вступивши в упривілейовані лєґіони, мусїв-би був виконувати як резервіст або ополченець звичайного, не-"народового" війска.
Отже нї за повстанє нї за армію польську не стоять осередні держави в нїякім зобовязаню перед польськими полїтиками
А в Галичинї? Особа і система пок. намісника ґр. Андрія Потоцького славилась цїлою Польонїєю як верх польської полїтичної сили й впливу, думки й розуму супроти Габсбурської монархії і супроти нашої землї й народу. Система ся зберегла ся мимо смерти пок. Потоцького, дала вже в часї війни історичні плоди для держави і для нашого народу з'осібна, а покликанє на становище галицького намісника високого достойника ц. і к. армії, ґен. Колярда, було проречистим свідоцтвом, як оцїнили систему пп. Потоцьких і тов. кермуючі мужі ц. і к. армії — носительки і відродительки австрійської державної ідеї.
Більше, богато більше можна-би — в инакших часах — про сї галицькі річи сказати, але на нинї тямучому й сказаного буде доволї, щоби зрозуміти, що й за півстолїтну управу Галичини й за овочі сеї управи не можуть керманичі Монархії почуватись до особливого обовязку вдячности для почитателїв і продовжателїв полїтики панів Потоцьких.
А по відбитю східної Галичини з-під ворога? Вернула ся в переважній части давна польська, властиво в сїй части країни в цїлости вшехпольська, бюрократія і своїм урядованєм в области національних справ поспішилась витворювати серед туземної української людности такі настрої, про які управа армії легко може переконати ся, коли загляне — не на сторінки відданої польській цензурі української преси, а в ті письма з прошенями ратунку, які з усїх сторін східної Галичини пливуть і пливуть. Знов титулу до особливої вдячности держави для двигачів такої польської системи не можемо доглянути.
Так в дїйсности стоїть справа.
А орґани польської публичної опінїї всїми способами впирають у широкі круги своїх читачів не свідомість конечности викоріненя вшехпольського сепаратизму, конечности скріпленя суцїльности сеї Монархії і її внутрішної сили, конечности підпорядкованя окремих інтересів під інтереси сеї держави, конечности національної рівноправности й залишеня національного верховодженя і гнету, — а фантастичну свідомість величавости уявленої "польської державности" — з усїми наслїдками і висновками сього фантастичного помислу.
Зосібна в українській справі друть ті фантастичні польські "державні мужі" ніс до небувалої висоти в гору. З висоти сеї гремлять вони на всїх тих, котрі разом з нами, Українцями, з зимною погордою відносять ся до державно-правних фантазій ще на воскрешеного трупа, до його ласк і обіцянок, і котрі бачать лїк на галицьку недолю не в "польських державностях", а в поглибленю австрійської державної свідомости в масї населеня сеї країни, в затїсненю звязків країни з державою, одним словом — у відпольщеню державного апарату Галичини та в його австрифікації. 