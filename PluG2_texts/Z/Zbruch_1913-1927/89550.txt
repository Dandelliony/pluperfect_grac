◦ ◦ ◦ ◦ ◦ ◦ ◦ ◦ ◦ ◦

Од Редакціі. Співробітник "Укр. Вістей", член Редакційного Комітету, відомий місцевий діяч проф. М. Малицький вступив до війська і тому складає з себе обов'язки відвічального редактора.   Робота польських літаків. Рожище. 15.5. 0 10 годині ранку прилетів польський повітроплав, скинув над Рожищем дві бомби і полетів в напрямку на Луцьк. На поворотній дорозі, нашим вогнем з кулеметів і рушниць цей повітроплав був підбитий і в 4-х верстах від Рожищ згорів, а літуни нами полонені. О годині 11-й прилетів другий повітроплав і скинув проклямаціі такого змісту: "Браття, приближающіеся храбрие польскія войска несут Вам освобожденіе от тяжкого больщовицького ига, дадут Вам покой домашнього очага и порядок общественной жизни. Доверяйте им, так как они несут Вам всѣ гражданскія свободы." Цей повітроплав був також обстріляний, але улетів назад.   Гості з Наддніпрянщини. До перенесення соціялістичного уряду з Наддніпрянщини в "буржуазну" Галичину, певне ніколи так не лунала по вулицям Тернопіля мова одвічного ворога України — кацапська. До всього того, піяцтво по реставрациях і кидання грішми наіздників з Наддніпрянщини немає міри, в той час, коли галицький нарід і козаки голодують. Варто би п. комендантові звернути на се належну увагу і заборонити бодай на сей важкий час продаж всякоі випивки.   Як це назвати? Від якогось часу майже по всіх криницях жадають лишень австрійських грошей. Дійшло до того, що за гривні, або магістрацькі бони не можна нічого купити, навіть в Українському кооперативі. Що в спекулятивні комбінаціі ударились не украінські промислові підприємства — це принаймні зрозуміло: ми ж не так наівні, щоби сподіватись од них добра для себе, але дивно, як ця погана пошесть перекинулась до українських крамниць! Радимо кооперативу "Споживча Спілка", (Шашкевича, ріг ул. Лесі Украінки) подумати над цим.   Українські вісти   