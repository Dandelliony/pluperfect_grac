◦ ◦ ◦ ◦

  Signum temporis. На засіданню 12 серпня 1920 по принятій оплесками заяві президента Наймана, що при авансах не робить ріжниці поміж Поляками і "Русінамі". Рада міста Львова заіменувала знаного зі своєї ввічливости і трудолюбивости комісара концептового Миколу Малуцького секретарем в VIII. ранзі.   Змілітаризовання М.S.О. На основі наказів ДОҐ. та команди міста і місця усі члени MSO. до 50 літ увійшли автоматично в склад "Охотнічої Лєґії Обивательської" (OLO.) як помічний корпус вартовий до диспозиції і під дисциплінарною владою війська, із збереженням власної орґанізації.   Переворот в журналістиці. Льондонський ілюстрований щоденник "Daily Mirror" помістив дня 28. мин. м. перший раз картину, надіслану йому з Ню-Йорку при помочи каблевої телєґрафії. Яке значіння матиме цей новий винахід для журналістики, годі собі приблизно уявити. Важні події світа можна буде на далеку віддаль перенести не лиш словом але й на картинах. ("Venkov").   Підбігуновий дослідник Амундсен відкрив нову землю недалеко землі т. зв. царя Миколи II. В підбігунових околицях він перебув дві тяжкі зими. Кілька разів він так глибоко попав в сніги, що тільки щогли було видно на поверхні. Членам експедиції доводилося чути часто рев медведів на покладі снігом присипаного корабля. Амундсен видав цілий ряд наукових праць і листів про свою нову землю. Як доносять часописи, Амундсен повів знову нову виправу до північного бігуна. Експедиція виїхала на кораблі "Майде".   Поступи в радіотелєґрафії. Недавно удалося получити радіотелєґрафом Берлін з Мадритом, віддалені від себе о 1800 клм. В найблищому часі переведеться спробу радіотелєґрафічної розмови між стацією в Науен, а стацією Аннаполіс коло Вашінґтону. В Москві знову будується радіотелєґрафічну стацію системи невгасаючих филь для безпосередної комунікації з Америкою.   Важне для священиків та вдів і сиріт по священиках. Зарядження Намісництва з 2. серпня 1920 ч. 94.314/14.443/Xlb: На основі уповажнення міністерства скарбу заряджую одночасно, щоби Уряди податкові на случай зарядженої через компетентні власти евакуації дотичного повіту виплатили духовенству зачети на платні у висоті шести місячних поборів, зворотні в 12-місячних ратах, а емеритам, вдовицям і сиротам по священиках платню емеритальну зглядно дар з ласки на на блищі два місяці. Натомість духовенству, емеритам, вдовицям і сиротам з місцевостей, яких Уряди податкові в наслідок евакуації вже вицофалися, виплатить зараз шістьмісячні зачети на платню, зглядно двомісячні емеритури і дар з ласки краєва каса скарбова у Львові за зголошенням на підставі книжочок платничих за квітами ліквідованими через Департамент рахунковий Намісництва, вул. Куркова 23. Підп. ґен. делєґат Ґалецкі.   Де наші памятки? В часі всесвітної війни гуртком галицьких біженців-Українців построєно в Празі гр. к. церкву. Заходом пок. проф. д-ра Пулюя, його рідні і наших пань справлено для сеї церкви деякі богослужебні ризи, з осібна ручної роботи фелон і ориґінальну після вказівок і змислу пок. проф. д-ра Пулюя, артистичної вартости, плащаницю. Відтак в часі перевороту 1918/19. в Галичині патріотичне українське жіноцтво в Станиславові жертвувало тодішному духовникови У.С.С. пок. о. Іжакови чудовий, ручно гафтований фелон з емблємами У.С.С., який остав в руках о. д-ра Пелеха, як його наслідника. Наведені річи на висловлене бажання Українців в Празі зглядно в другім випадку старшини Г.А. мали бути передані митрополитови для Національного Музею. З жалем довідуємось, що сі памятки минулих днів опинилися в приватнім вжитку в першім случаю одного зі священників городецького передмістя, в другім случаю в руках о. д-ра Пелеха згл. о. Волинця. Найвищий час передати їх куди слід і де для лих місце.   Громадська думка 