◦ ◦ ◦ ◦ ◦ ◦ ◦ ◦ ◦ ◦

Про недугу посла д-ра Олесницького, котра викликала в нашій суспільности велике затрівоженє о здоровлє нашого визначного громадського діяча, одержуємо слїдуючі подробицї: Д-р Олесницький з надмірного перепрацьованя чув ся в послїдних часах дуже ослабленим і жалував ся на неустанний біль голови. В пятницю 24. с. м. був д-р Е. Олесницький на кількох нарадах, а коли вечером їхав трамваєм в товаристві директора Литвиновича, дістав нечайно атак і недужого мусїли перевезти автомобілем до його мешканя. У недужого явив ся д-р Кость Левицький і лїкар, який успокоїв родину і приятелїв, кажучи, що після всякої правдоподібности хорий поборе недугу і могти ме вернути до своїх занять. Лїкарі заординували д-рови Олесницькому безглядний спокій і поручили перевезти його на лїченє до санаторії. Недужий не стратив притомности, говорить з найблизшим окруженєм, читає часописи, але мусить заховати абсолютний спокій і лежати якийсь час в лїжку. Маємо надїю, що д-р Евген Олесницький поборе недугу і верне до здоровля, чого йому бажає цїла українська суспільність, що все високо цїнила заслуги сего нашого визначного дїяча і провідника.
Портрет українського Митрополита Андрія ґр. Шептицького насильно вивезеного Москалями 19. вересня 1914 р. зі Львова в глубину Росії. Князь нашої церкви, з яким звязали ми великі наші надїї і перебули спільно і щиро відчуті усї наші гарні і прикрі хвилї — якого імя так симпатичне і дороге для серця кождого Українця, карається у московському засланю. Всїм, що щиро спочувають з Достойним Засланником поручаємо виданий нами портрет. Цїна портрету 50 сотиків. Замовляти можна лише десять штук відразу, що коштуєть разом 5 корон — а рекомендоване порто 45 сот. Висилає: Канцелярія Товариства "Просьвіта" у Львові, Ринок ч. 10.
Дорожняні додатки приватних урядників вільні від екзекуції. Цїсарське розпорядженє з 25. с. м. заряджує, що дорожняні додатки, признані роботодавцями приватним урядникам з приводу теперішних відносин, мають бути вільні від екзекуції так само, як дорожняні додатки державних урядників.
Чищенє Отинїї. Пишуть нам: В половинї с. м. на зарядженє етапового суду в Станиславові арештовано головних вшехпольських дїячів нашого місточка: рим. кат. пароха кс. Людвика Швайґера, громадського писаря Влад. Домаґальського і шевця Кубчака. Сподїваємо ся, що заходи місцевих чинників задля вибіленя згаданих осіб не закриють очий війскових властий на їх "подвиги" з часів російської інвазії.
Господарські вози. По провіреню легких господарских возів фірми "Мундус" в Бялій спеціяльною комісією, в якій Краєве Товариство господарське "Сїльський Господар" у Львові заступав президент тов-а радник І. Кивелюк, звернуло ся намісництво рескриптом з дня 14. III. 1916 ч. 6804/3: А. О. до сеї фірми, щоби вона, узглядняючи господарські потреби краю, в будові возів так що до деревних частий, як і окутя уживала лиш як найдобірнїйшого матеріялу. Особливо поручило намісництво строго придержувати ся уживаної у нас розстави колїс (ширина слїду колїс) і будови їх, то до величини проміру і широкости звонів. З огляду на великий брак возів в краю робить намісництво заходи в мінїстерстві рільництва, щоби виєднати дальші закупи возів для улекшеня набутя їх рільниками.
З Товариства "Просьвіта". Перше засїданє економічної комісиї Товариства відбуло ся в четвер 23. марта. Присутні члени порішили відложити дефінітивне уконституованє Видїлу її до найблизшого засїданя, яке відбудеть ся в слїдуючий четвер, то є 30. марта в салї засїдань Товариства, з причини скооптованя економічних і фахових господарських сил до сього засїданя. Оживлена дискусія присьвячена була в першій мірі срямованій українській школї для інвалїдів, яка кромі рільничого видїлу, буде мала видїл касово-крамарський, видїл домашного промислу, евентуально і ремісничий видїл. Запрошеня до Вп. новокооптованих членів розсилає ся — з просьбою о ласкаве прибутє на четвергове засїданє. 