◦ ◦ ◦ ◦

Церковно-славянська мова як новий спосіб "обєдиненія". Полонені Українцї на санїтарну поміч Українського Сїчового Війська. Наші земляки-полонені уладили в однім з австрійських таборів для полонених платну театральну виставу, дохід з якої призначили на санітарну поміч Українського Сїчового Війська. Вистава мала великий успіх і дала коло 200 корон чистого прибутку. Витаємо від щирого серця сей новий доказ українського патріотизму серед полонених з російської України.
Успіхи Винниченкової пєси. Винниченкова пєса "Брехня" не тільки перейшла в Петербурзї огневу пробу першої вистави, але вдержала ся й на постійно в репертуарі Олександринського театру. Відси перейшла пєса нашого письменника, яка по словам "Рycскаго Слова" стільки нашуміла в Петербурзї, на сцену другої російської столицї — Москви. Дня 21 марта виставлено "Брехню" як премєру в московськім театрі Нєзлобіна. Пєса мала, як зазначує критика цїлої преси, "великий успіх", публика безупинно й голосно викликувала також артистку Андреєву, що по мистецьки відіграла ролю героїнї "Брехнї", Наталїї Павловни, й самого автора. П. Андреєвій прийшло ся зі сцени сповістити публику, що автора, В. Винниченка нема в театрі... Брехня увійде також у репертуар артистичної мандрівки артистки Е. Рощіної-Інсарової, яка отсе взяла відпустку в петербурзькім "Олександринськім театрі й об'їде з декількома новинами російського репертуару міста: Іркутськ, Томськ, Омськ, Харбін, Владивосток, Хабаровськ, Благовіщенськ, Чіту й инші міста Сибірі та далекого сходу. На бажання артистки поробив автор деякі скорочення пєси, потребу яких особливо в кінцевім актї виказувала петербурзька критика.
Наш земляк, оперовий співак Іван Алчевський, артист царських театрів по закінченню зимових виступів у московськім "Великім театрі" приїхав з початком марта до Петербурга та почав свої виступи в Маріїнськім театрі в Гуґенотах. Крім сього виступав гостинно на сценї опери "Народного Дому" імени царя Миколи II., де між иншим перший раз у Петербурзї має виконати головну ролю в опері Сен-Сенса "Самсон і Делїля". В сїй опері співав уже нераз Алчевський з великим успіхом у Франції в присутности самого композитора.
В "Славянськім благотворительнім Обществі" виголосив учитель морського корпуса І. Солосїн виклад на тему: "Національне відродженнє та церковно-славянська мова", в якім підчеркнув потребу розбудження національної свідомости на основних "началах" староруського життя й культури, що містять ся в староруській письменности й церковно-славянській мові. Церковно-славянську мову треба тому пізнавати задля національного виховання. Тим більше, що вона "обєдиняє" "руські нарічія і племена". Для того треба для неї знайти відповідне місце в школах і тут звертати велику увагу на її важність. У дискусії над сим рефератом забирали слово О. Соболевський, Т. Євсєєв і А. Дмітровский. 