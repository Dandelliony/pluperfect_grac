◦ ◦ ◦ ◦ ◦ ◦ ◦ ◦ ◦ ◦

Удержавненє приватних українських ґімназий.
ВІДЕНЬ. (Вл. тел.) Голова укр. клюбу д-р К. Левицький — як довідуєть ся ваш кореспондент — одержав повідомленє, що предложеня в справі удержавненя українських приватних ґімназий вже одержали його підпис.
Ґр. Скарбек на чатах!
ВІДЕНЬ. (Вл. тел.) На вчерашнім засїданю президиї польського кола счинив провідник вшехполяків ґр. Скарбек бучу ізза обсади місць в пресовім бюрі мінїстерства справ заграничних. Становище його остало — як довідуємо ся — зізольованим.
Осторога для наших переселенців.
ВІДЕНЬ. (Вл. тел.) Мінїстерство справ заграничних одержало звіт ц. к. консуляту в Пітсбурґу, з якого виходить, що в цілім його окрузї панує економічна кріза в области сталевої і зелїзної продукциї та в копальнях вугля. Через обмеженє руху в підприємствах остали тисячі австрийських робітників без занятя і — в нуждї.
Нема виглядів, щоб відносини праці швидко полїпшили ся, тож еміґранти не повинні йти в околиці Пітсбурґа.
Заплата за Бендасюка.
ПЕТЕРБУРГ. (Ткб.) Урядова часопись оголошує цісарський рескрипт до президента мінїстрів Горемикіна "наказуючий йому безпроволочно внести до думи ще перед кінцем її сесиї проєкт закона про міську автономію в польських ґубернїях з огляду на конечність сеї реформи".
З двірських кругів.
ВІДЕНЬ. (Ткб.) Княжна Софія Гогенберґ учера рано поїхала через боснїйський брод до Ілїдже.
ТРИЄСТ. (Ткб.) Архикнязь Франц Фердинанд на "Viribus Unitis" відїхав учера до Метковіч.
МЕТКОВІЧ (Ткб.). Нинї рано прибув сюди арх. Франц Фердинанд з почотом на корабли "Дальмат", потім поїхав зелїзницею до Мостару в товаристві шефа краєвого правительства ґенерала Потьорека.
Правительственний комісар в Ґрацу.
ҐРАЦ (Ткб.) На вчерашнім засїданю міської ради відчитано письмо намісника, яким розвязано міську раду й установлено правительственного комісаря.
Шпіонажа в Нїмеччинї.
БЕРЛЇН (Ткб.) Вольф доносить: Арештовано урядника тутешної кріпосної власти; се фельдвебель Поль з першої інжинєрської інспекциї. Справа прибрала великі розміри, в Дрезнї в звязи з нею арештовано д-ра Блюменталя.
Бельґійський король в Швайцариї.
БЕРНО (Ткб.) Бельґійський король, який їде на кілька днїв інкоґнїто до Швайцариї, висловив бажанє, щоби міг офіцияльно відвідати Союзну Раду в Бернї. Відвідини будуть 7. липня.
Страйк листарів в Парижи.
ПАРИЖ. (Гавас). Наслїдком відкиненя сенатом внесеня про підвисшенє додатку на мешканя для листарів, учера демонстрували листарі. В числї около 600 уставили ся вони перед головним почтовим будинком і унеможливлювали службу. О год. пів до 11 вечером прибув мінїстер робіт і почти Його приняли бурливими окликами. Мінїстер представив, що парлямент ухвалив уже велику часть їх жадань, а мінїстер буде старати ся, щоби й инші бажаня була виконані. Тому, що гамір тривав дальше, мінїстер забрав ся. Около півночи демонстранти уступили з почтового будинку, а служба перервана від 5 попол. до півночи від тодї відбувала ся правильно.
ПАРИЖ. (Ткб.) Депутация купців явила ся у мінїстра робіт з зажаленєм, що страйк заподїяв їм уже втрати в висотї 1 міліона. Мінїстер відповів, що коли страйк скоро не устав би, тодї хопить ся запоряджень, щоби запевнити належне функціонованє почтової служби.
Цар дякує Думі.
ПЕТЕРБУРГ. (Пет. Аґ.) В Думі президент відчитав телєґраму царя до президента мінїстрів позавчерашної дати, в котрій цар висловлює Думі своє щире вдоволенє з приводу її патріотичної ухвали в справі кредитів на доповненє воєнної оборони держави. Дума відповіла на телєґраму трикратним "yppa".
Реґенция в Сербії.
БІЛГОРОД, (Ткб.) Урядова часопись в надзвичайнім виданю приносить таку королївську проклямацию: "До мого дорогого краю! Тому що недуга не позволяє менї виконувати правлїнє, запоряджую на основі уст. LXIX. конституциї, щоби підчас моєї курациї наслїдник престола Александер в моїм імени виконував правлїнє. Поручаю при сїй нагодї мою дорогу вітчину опіці Всевишнього". Проклямацию підписали всї міністри. О год. І. в полудне король специяльним поїздом поїхав до Врянської Банї. Від часу вступленя короля на престол се перший випадок, щоби король на час побуту в краєвій здоровній місцевости переносив правлїнє на сина.
Розвязанє Скупштини.
БІЛГОРОД. (Ткб.) Скупштину розвязано. Вибори будуть 14. серпня.
Кровава бійка гірників.
НЮ ЙОРК. (Ткб.) Телєґрама з Бот Сіти (Монтана) доносить, що на зборах Юнїон Гол, на котрих мали полагодити спір між ворожо настроєними гірниками, прийшло до бійки, підчас котрої убито дві особи. Нападаюча сторона часть салї висадила динамітом. Між полїцийними урядниками і гірниками прийшло до перепалки, нападаючі вкінци завернули ся.
Згинуло 10 тисяч людий?
ЛЬОНДОН. (Пр. т.) З Кантону доносять: Рижові жнива в Квантунґ знищені зовсїм виливами і поперериваними греблями. Більше як 10.000 людий мало згинути в филях води.  