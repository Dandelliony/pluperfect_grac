Новий український доцент. — Наради в справі виборчої реформи. —  Друкарське безробітє.

Новий український доцент. Мінїстер просьвіти затвердив рішенє колєґії професорів львівського унїверситету, яким допущено дра Іляріона Сьвєнціцкого яко доцента приватного з українською мовою викладовою для істориї славяньских лїтератур з окремим узглядненєм лїтератури та південних східних Славян на фільозофічнім видїлі львівського унїверситету. Др. Іл. Свєнціцкий орґанїзатор і перший кустос "Національного Музея" вийшов зі школи В. Яґіча та студиї свої на поли славянознавства покінчив у Петербурзї, Білгородї, Москві й Софії. Працює постїйно в наукових виданях петерсбурської Академії Наук, "Наукового Тов. ім. Шевченка" та в Archiv-is f. slav. Philologie. В львівськім унїверситетї габілїтував ся торік, в липни. Витаючи д-р С-го на новім становищи, мило нам згадати, що плоди його пера нераз могли читати наші читачі на сторїнках Дїла.
Наради в справі виборчої реформи. Конференция провідників польських сторонництв радила вчера дальше вечером від 6-ої до 8-ої год. в бюрі маршалка ґр. Ґолуховского. Наради були довірочні.
Друкарське безробітє. Вчера відбула ся у Львові нарада властителїв всїх друкарень, в яких взяв участь також делєґат віденської орґанїзациї властителїв друкарень. По довшій дебатї рішено солїдарно держати ся проти домагань страйкарів тому, що вони переступили ґраницю домагань економічних та бажають зробити друкарський промисл залежним єдино від фахової орґанїзациї складачів. Роблять ся також заходи, щоб видаванє часописий зробити раз на все незалежним від ручних складачів. Вчерашне число нашої часописи через технїчні перепони появило ся так пізно, що висилаємо його аж спільно з нинїшним числом. Редакция подбала, щоб такі "несподїванки" на будуче більше не повторювали ся. 