◦ ◦ ◦ ◦ ◦ ◦ ◦ ◦ ◦ ◦

Премія за здобутє першого росийського прапора жовняром-Українцем. На руки посла Василька зложив д-р Ернест Клярвіль, ц. к. висший скарбовий радник у мінїстерстві скарбу, квоту тисяч корон "для того українського вояка, котрий перший добуде росийський прапор".
Депутация в справі протесту проти ухвали львівської ради міської. Нинї в полудне явила ся у намісника д-ра Коритовського депутация  Головної Української Ради, в склад якої входили п. Михайло Павлик, д-р Степан Баран, Кивелюк і Володимир Темницький та відпоручники українських парляментарних послів д-р Льонґін Цегельський і д-р Кирило Трильовський в справі залагодженя сьвяточного протесту проти ухвали ради міської у Львові з дня 20 серпня 1914, яка з громадських фондів признає півтора мілїона корон виключно тільки на польські воєнні орґанїзациї. Речник депутациї п. радник Іван Кивелюк вручаючи п. намісникови письменний протест Головної Української Ради зазначив, що автохтонне українське населенє міста Львова і цілого краю чуєть ся незвичайно болючо віткненим ухвалою ради міської у Львові з дня 20-того серпня с. р., якою знехтовано цілковито укр. населенє, так як би його зовсім в Галичинї і в столици краю не було. Рівночасно зажадав іменем депутациї засистованя сеї ухвали зглядно переведеня її зміни в тім напрямі, щоби Рада міська у Львові новою ухвалою признала зі згаданого півтора мілїона квоту, відповідаючу числу українського (греко-католицького) населеня міста Львова. Намісник д-р Коритовський в відповіди на се зазначив, що він буде старати ся, щоби з ухваленої вже суми Рада міська призначила певну квоту і на українські воєнні орґанїзациї, на що дістав відповідь від членів депутациї, що така розвязка нас Українців не вдоволить і ми жадаємо окремої ухвали Ради міської в сїй справі. Дальше порушила депутация справу масових арештовань українських дїячів, бо пр. в Мостисках арештовано всїх дїячів (п. Любомира Даниловича, канд. адв. і повітового сїчового отамана, о. Степана Байдалу, директора Народного Дому, дальше директора Народної Торговлї і т. д.) а навіть українського парляментарного посла і заступника голови клюбу д-ра Теофіля Окуневського, якого арештовано в Чернівцях на приказ залїщицького староства і просила, щоби намісник своїм впливом у війскових властей запобіг дальшим арештованям Українців, бо се викликує депрямуюче вражінє у нашої суспільности.
Д-р К. Трильовський повідомив намісника, що нинї внесено вже статути української воєнної орґанізациї і просив о скоре їх затвердженє та припорученє староствам, щоби не ставили перешкод нашій воєнній вербунковій акциї по повітах, на що намісник відповів, що таке розпорядженє вже вислав до всїх староств. Вкінци порушено справу міської мілїциї. Намісник заявив, що коли прийде до утвореня такої мілїциї у Львові, то буде вона виключно під командою до теперішної полїциї, яка не допустить до нїякого полїтикованя корпусу мілїциї. На тім авдиєнция у намісника скінчила ся, почім д-р Цегельський і д-р Трильовський удали ся ще до корпусної команди в справі інтервенциї в користь арештованих Українців.
Цісарські амнестиї. Цісар дарував решту кари всїм особам, обовязаним до служби в армії і маринарці, котрі належать до тої части оружної сили, що підлягає мобілїзациї, відсиджуючи кару вязниці не висше 1 року. Дальше постановою з дня 11 серпня зарядив Цісар, що має бути застановлене карно-войскове поступованє проти жовнїрів спільної армії і загального ополченя по причинї каригідних дїл, за котрі не стрінулаб їх кара висша чим 5 лїт, коли поступованє в часї оповіщеня того акту ласки веде ся; се запорядженє відносить ся також до тих осіб котрі могли сподївати ся в тім часї слїдства. Виїмки становлять ті особи: 1) проти котрих веде ся слїдство по причинї бунту, дезерциї, заговора в справі дезерциї і т. п.; 2) проти котрих веде ся слїдство по причині каригідних дїл, що походять з жадоби зиску оскілько посїдають шаржу; 3) особи, проти котрих веде ся карне доразове поступованє або котрим грозить карне слїдство. 