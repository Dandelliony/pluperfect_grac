З нагоди ювилею д-ра Івана Франка — Польська нетерпимість. — Днем жінок буде в Австрії завтрішний день. — Два русофільські банкета — 

З нагоди ювилею д-ра Івана Франка інтервенював посол д-р Станислав Днїстрянський у мінїстра просьвіти Гуссарека, щоби правительство признало нашому найбільшому сучасному поетови сталу винагороду. В сїй справі має внести Український Клюб в парламентї поданє до мінїстерства, та є всякі вигляди, що австрийське правительство згодить ся на се відзначенє.
Польська нетерпимість. Коли Поляки не вспіли в дорозї правній добути признанє польського характеру львівського унїверситету, старають ся тепер per nefas ствердити польськість „wszechnicy króla Kazimierza“, обмежуючи проти законно права української мови на університеті“. Зачало ся від сего, що заборонено вписуватися по українська на фільософічнім факультеті, що було ще тому 2 роки дозволене. Сего року виявляє найбільшу ревність в „патріотичнім“ україножернім напрямі правничий деканат, на чолі котрого стоїть проф. Бальцер. Сей вшехпольський учений не принимає деяких українських письм, як прим, подань о знижки зелїзничі зглядно річні карти для студентів, які дотепер все писано без перешкоди по українськи та які ще й тепер принимає ся по инших деканатах. В додатку не соромить ся перекручувати українські імена систематично ва польський лад щоби тим робом і слїду не лишило ся з Українщини на унїверситетї. З уваги на таке поведенє акад. властий виступила укр. молодїж відповідно до своєї недавно оголошеної заяви що аж до заснованя укр. самост. унїверситету буде стояти в оборонї прав укр. народа на теперішнім утраквістичнім унїверситетї, та виславши депутацию зажадала від ректора д-ра Бека реституциї обмежених управнень. Коли-ж ректор, порозумівши ся з шовіністичним деканом, відновив оправданому домаганю української молодїжи котра вносить тепер зажаленє до сенату. Коли й унїверситетський сенат не здобудеть ся на те, щоб станути на справедливім становищи і відмовить домаганю укр. академічної молодїжи, то сим дасть основу до дальших кроків в обороні прав української мови на унїверситетї.
Днем жінок буде в Австрії завтрішний день. З сего приводу будуть відбувати ся по містах збори для обговореня боротьба жінок за полїтичні права.
Два русофільські банкета. В минулу середу дня 5 с. м. відбув ся в Петербурзї в клубі общественних деятелєй, заходом „Галицко-руского общества“ банкет в честь ославлевого „письменника“ Бірбека за те, що їздив минулого лїта до Галичини на Лемківщину та написав брошурку про переслідуванє неістнуючих галицьких православних. На банкетї було богато гостий, м. и. і думських послів та, розумієть ся, націоналїстичних публїцистів, як Верґун і т. п.г котрі при склянцї накидалися на український нарід і на Австрию, Стало ся се так, що тогосамого вечера члена редакциї Прикарпатской Руси уладили собі такай самий банкет у Львові в ресторанї Лясоцького — „в тїснім кружку“ — з нагоди „ювилею“ сеї часописи (з приводу випущеня 1000-ого числа Пр. Руси). Львівські „русскіе националисты“, котрі так коротко мірять житє свого „руху“, що вже по 3-ох роках обходять ювилеї, зійшлася в навечерє ювилею Романових, зі своїми петербурськими камратами на властивій „плятформі“ — при водцї та могли виміняти ся депешами: „ми духом з вами“. 