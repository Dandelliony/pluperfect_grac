Людяність і війна

Львів, 5 вересня 1916.
За звістками союзних та російських звідомлень про присутність і боротьби турецьких війск на східно-галицькім і волинськім фронтї, за дописями з воєнних кватир пресових про зверхнїй вигляд і воєнні прикмети сих гостий з далекого південного сходу, — приходять до нас уже й устнї звістки від безпосередних товаришів турецького жовнїра — наших жовнїрів і офіцирів із сумежних з турецькими закопів і етапів, і від инших наочних свідків поведеня турецького жовнїра на новім фронтї — українських мешканцїв найтїснїйшої воєнної области.
Свідоцтва, які одні й другі виставляють війсковій і людській вдачі турецького жовнїра на нашім фронтї, як найкрасші. На боєвій лїнїї жовнїр сей супокійний, тверезий, до глибини душі перенятий вірою в своє призначенє; не імпонує йому град російського барабанного огню, не заколочує його рівноваги вид російських мас. Син старої війскової раси, войовник Магомеда, учасник балканських, ґалїпольських, дарданельських, суецьких, кавкаських битв! Таке свідоцтво про Турків як жовнїрів на українськім фронтї.
— А яка їх поведїнка з місцевою людністю? З нашими селянами?
На се питанє, яке зі зрозумілою журою ставимо кождому, кого нам доведеть ся стрінути з найблизших за фронтом околиць, наступає однозгідна відповідь: Турецький жовнїр надсподївано людяний. Нетільки нема мови про убийства й насильства, грабіжи і підпали, але й про яку небудь безоглядність.
— Турок нїчого не рушить! — каже нам селянин, котрий за два роки війни вже неодно пережив серед того вавилонського стовпища мов, народів і рас Европи й Азії, яке перевалюєть ся через нашу землю.
За розмірно короткий час своєї присутности на нашій землї вспів собі турецький войовник здобути довірє і вдячність місцевого українського селянина.
Він його боронить як вміє найлїпше, а при тім він шанує в ньому людину, його честь і дорібок його тяжкої працї. Він над ним не знущаєть ся, не побиває його, не насилує його жінок і дочок, не руйнує його із-за самої садистичної радости при руйнованю! Яка висока і якої пошани достойна ся прикмета турецького жовнїра, се оцїнити зуміє тільки той, хто з минулого й сучасного воєнних подїй знає, як легко серед воєнної метушнї піднїмають ся в душах озброєних мужчин грабіжні й кровожадні інстинкти первісної людини, і як легко ті інстинкти виживають ся — на безборонній, нещасній селянській людности. Що говорити про дикість і жорстокість, про грабіжи, підпали і насильства, доконувані при нагодї війскових реквізицій і евакуацій російськими козаками і всякими середно-азійськими віддїлами російських війск в часї наїзду на українські села Галичини, — коли маємо незбиті документи на доказ, що свої війска в своїй країнї, війска високо-культурних держав, здібні поводитись рівно дико, як війска наїздника! Так прим. тиждень тому півурядове нїмецьке Бюро Вольфа принесло текст приказу дневного, виданого француською ґенералїцією до француських війск, які стоять на француській землї супроти нїмецьких лїнїй і мають за задачу визволяти рідну землю і своїх земляків від нїмецького наїзду: в приказї сїм француська війскова управа стверджує, що француські жовнїри допускають ся на француській цивільній людности воєнної области насильств і грабіжий, які дорівнують казочним "нїмецьким варварствам", пригадує сим жовнїрам їх обовязки і грозить їм безпощадними карами за злобне й нелюдяне переводженє реквізицій і евакуацій... Французи, на француській землї, супроти француської людности! Одначе і їх побратими Італїйцї не лїпші.
Кілька днїв тому ц. і к. воєнна кватира пресова подала до відома европейського загалу приловлений строгий розпорядок Кадорни проти плїндровань, які уладжують собі поодинокі італїйські віддїли на своїй і "визволюваній" італїйській людности. Нїчого собі! Армія, котра призначена боронити вітчини від нещастя ворожого наїзду і визволяти "поневолених" земляків, — так виступає супроти безборонних мешканцїв, як тільки найдикший ворог міг-би виступати!
В обличю таких явищ лицарське й людяне поведенє турецьких війск з нашим селянством заслугує на ще більше признанє, має для нас нетільки чутєво-людське й господарське значінє. Значінє її глибоко сягає в область національну і полїтичну. Більша часть довгого фронту союзних війск супроти Росії тягнеть ся полями й селами українського народу. Яка се тяжка доля вже сама собою, нїкому не потребуємо доказувати.
Розуміють се начальні вожди ц. і к. армій і вчас великодушно зарядили, щоби неминучий тягар війни українському населеню не обтяжувати. Найвисший вожд усїх ц. і к. армій в поли архикнязь Фридрих коротко перед вступленєм союзних війск у похід на відбитє Галичини від наїзду видав був приказ до війск в справі трактованя української людности, який нетільки відчитано війскам усїх народностий монархії, а й виїмково позволено надрукувати в часописях.
А про наступника престола архикн. Карля знаємо, що в области його війскового проводу недавно з особливим натиском пригадано кому слїд обовязок людяности для нашої селянської людности, навіщеної реквізіціями і конечністю виселеня.
Така виразна воля найвисших мужів ц. і к. армій. 