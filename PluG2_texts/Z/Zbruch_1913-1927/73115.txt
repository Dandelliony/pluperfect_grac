◦ ◦ ◦ ◦ ◦ ◦ ◦ ◦ ◦ ◦

Вибори до делєґацій. ВІДЕНЬ, 13. падолиста 1917. На вечірнім засїданю палати послів переведено вибори до делєґацій. Пос. Петрушевич поставив внесенє, щоби усунути з порядку дня вибори делєґатів з Галичини, мотивуючи своє внесенє несправедливістю роздїлу мандату з Галичини між Поляків і Українцїв. Президент заявив, що в часї промови п. Петрушевича почув ся на адрес Поляків оклик: "Нарід опришків". Президент сей оклик найрішучійше осудждує. Внесенє п. Петрушевича відкинено. В голосованю вибрано з Галичини отсї пп.: Петрушевич (69 голосів), Ґерман (68), Дашинський (67), Тетмаєр (67), Ґлонбінський (66), Длуґом (57), Яворський (38 на 74 голосуючих). Першим заступником вибраний п. Баворовський, другим п. Окуневський. Найблизше засїданє палати 16. с. м.
Новий український посол. Пишуть нам в Відня: Отець шамбелян Погорецький явив ся в мин. пятницю в парляментї, зложив приреченє посольське на руки президента Ґроса і вступив в права посольські з округа Ярослав— Цїшанів.
З житя українських медиків. Нам пишуть: Незвичайно прикрі і невідрадні настали тепер часи для товариств, головно товариств молодїжи. Прорідили ся ряди, а тим, що зістали, великі приходить ся поборювати трудности і перепони, щоби те житя піддержати. Та воно не завмерло зовсїм а лиш затихло, придавлене тягарем, і коли лиш троха вдасть ся сей тягар усунути, воно знов розпалюєть ся; тут і там чуєть ся про відновленє товариств: в проріджених кадрах молодїжи житє розбуджуєть ся. По трилїтнїй застанові оживає знов "Медична Громада" товариство українських студентів медичного видїлу. По трех лїтах неістнованя збираєть ся гурток в намірі щирої працї, помаганя один одному. Нема сумнїву, що товариство найде зрозумінє і підпертє у загалу.
Як можна запобігти недомаганям в залїзничім руху товаровім. З урядового жерела доносять: Зелїзницї мусять тепер служити передо всїм цїлям війсковим. В заведенях для будови машин і ваґонів даєть ся відчувати великий брак будівельних металярів і робучих сил, тож вказана є можливо найбільша ощадність в уживаню перевозових середників. Є конечною річю завести рівнож ощадність що до вугля в зелїзничім руху, бо в сїм роцї можна доставити значно меншу скількість вугля нїж минулого року. Наслїдком cего треба ограничити зелїзничий товаровий рух для приватних цїлий. Обовязком кождого горожанина є співдїлати в тім напрямі, щоби понехано перевіз посилок, яких неконче потреба. Загальне запотребованє належить покривати, спроваджуючи товари з місць найблизше положених. Пересилку товарів до місць призначеня довшою дорогою треба залишити. Так само є недопустиме спрямованє товарів через зміну первісно обраної дороги перевозової в часї їх транспорту. При посилках цїловаґонових треба використати цїлковито ладунковий простір, а також приписане максимальне обтяженє ваґона. Відборцї посилок пакункових менших в тій самій стації могуть спільно порозуміти ся із стаціями наданя в цїли можливо найлїпшого використаня возів. В тій цїли поручаєть ся відборцям і надаючим спільно порозуміти ся. До ладованя товарів треба жадати таку скількість вагонів яка в приписанім реченци дїйсно може бути заладована. Кождий відборець повинен старати ся цїловозові табори можливо як найскорше виладовати і відправити, щоби в сей спосіб ваґони опорожнити і зробити їх придатними до перевозу дальших посилок. — Ц. к. дирекція зелїзниць державних у Львові.
Відзначенє. Василь Бояновський, ц. і к. хорунжий 41. п. п. одержав за особливе хоробре поведенє перед неприятелем в XI. офензиві над Сочею золоту медаль хоробрости. Окрім сего відзначеня одержав він ще дві срібні медалї хоробрости ІІ. кляси та К. Т. К.
Лягли головами. Найновійші числа "Steffleurs Militärblatt-у" доносять про смерть на поли боїв отсих українських офіцирів: 1) пор. Роман Щирба, 2) хор. 22 полку ополченя Гриць Хомяк, 3) хор. 20 полку стрільцїв Михайло Биранюк, 4) греко-кат. полевий курат 22 полку стрільцїв Стефан Проскурницький і 5) прав. полевий курат 22 полку стрільцїв Динис Мунтеан. — В. І. П. 