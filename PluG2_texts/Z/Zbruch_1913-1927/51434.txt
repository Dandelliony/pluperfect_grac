◦ ◦ ◦ ◦ ◦ ◦ ◦ ◦ ◦ ◦

Поминки за пок. епископа Чеховича. В минувший четвер відправила ся соборна заупокійна лїтурґія в Преображенській церкві, при численній участи львівської громади і молодїжи, величавім співі алюмнів і при гарно пристроєнім тетраподї. Тому, що в будний день не могла вся громада явитись, відправить ся завтра (в недїлю) в тійже церкві велика панахида. Точно о год. 11.50 зачнеть ся коротка проповідь, а за нею піде парастас. Пригадуємо про се львівській громадї, щоби явила ся численно і помянула доброго пастиря і патріота.
Будова власного дому музичного товариства ім. Лисенка є вже на укінченю. В найблизших днях устроює видїл згаданого товариства посвяченє нового будинку, а того самого дня відбуде ся інавґураційний концерт при співучасти найвизначнїйших місцевих сил товариства "Львівський Боян", і упрошеного з Відня оперового співака п. А. Семенова. Близший реченець і докладна проґрама будуть подані вкоротцї.
Запасне тїло Укр. сїч. стрільцїв. Дотеперішна українська назва "Запасний Курінь У. С. С." зміняє ся в нинїшним днем на "Кіш Українських "Сїчових Стрільцїв", або коротко "Сїчовий Кіш". — Д-р Н. Гірняк.
Д-р Володимир Срб, б. посол парляментарний і соймовий і б. бурмистр Праги, помер в Празї на удар серця. 