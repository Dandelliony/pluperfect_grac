Австрийська делеґация. — Нагороди Нобля. 

Австрийська делеґация. На вчерашнім пленарнім засіданю австрийської делєґациї обговорювано буджет мінїстерства заграничних справ. Дел. Чайковський вказував, що державне становище монархії має значінє для всїх народів, що в ній мешкають, особливо для Поляків. Здобутком заграничної полїтики монархії було вдержанє мира і рівноваги на Адриятику. Сподїєть ся, що утворенє Альбанїї дасть добрі овочі і виключить все, що могло би станути на перепонї до вдержаня добрих відносин зі союзником монархії — Італїєю. Вказує на жалкі фінансові і господарські відносини, котрі конче вимагають санациї і заявляє, що буде голосувати за буджетом.
Дел. Батяк підносить, що дуже важне для монархії вдержанє добрих відносин зі Сербією і Чорногорою. До вдержаня таких відносин може причинити ся тільки добре поступованє з полудневими Славянами, особливо в краях заселених Сербами і Хорватами.
Нагороди Нобля. Торжественна роздача нагород з фондациї Нобля відбула ся в Стокгольмі. Прибули всї лявреати, за виїмком індийського поета Таґора Рабіндрата, за котрого нагороду переняв представник Анґлїї. В торжестві роздачі нагород взяли участь: король, престолонаслїдник і богато достойників. В королївськім замку відбув ся обід в честь лявреатів. Непризнану минулого року нагороду Нобля за мирову акцию і сегорічну мирову нагороду признано бувшому американському державному секретареви Розтови та предсїдателеви міжнародного постійного мирового бюра бельґійському сенаторови Ляфонтенови. 