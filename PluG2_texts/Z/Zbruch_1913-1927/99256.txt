◦ ◦ ◦ ◦

    Безправні арештування в Турчанщині. В ночи з 20. на 21. ц. м. арештовано в Турці 10 осіб а саме: о. Мартиновича з Яблінки, Івана Середу шк. інспектора, Володимира Середу матуриста. Осипа Шухевича суддю, Мих. Маліша упр. школи, Івана Заліщука дир. каси. Даниловича, матуриста і міщан Яворського, Юзьвяка і Буша. Арештовань доконали місцева жандармерія і аґент з Д.О.Ґ. Арештованих перевезено до Львова і відставлено до команди на вул. Валову, де по переслуханню випущено усіх на волю. Характеристичне, що при видачі карт звільняючих лучниковий офіцер ґр. Дзєдушицкі перепрошував арештованих і цілу вину складав на самоволю провінціональних орґанів власти, причім дивувався, що староство в Турці, до якого такі справи належать, зі свого боку нічого на зробило. — Цей факт подаємо до загального відома як доказ до статті п. з. "Арешти", поміщеної в нашім дневнику в ч. 167.   Проф. Михайло Грушевський зложив в Тов. вз. кред. "Дністер" 10 000 марок на "Голодуючих Гуцулів" загалом, і 5000 марок для "Голодуючих Гуцулів" громади Криворівня. Це вже друга жертва проф. М. Грушевського, котрий в червни ц. р. зложив на ту саму ціль 10 000 марок.   Здержання почтового руху. В почтових урядах в політичних повітах: Радехів, Броди, Тернопіль, Зборів, Збараж, Скалат, Гусятин, Борщів, Сокаль, Золочів, Камінна струм., Заліщики, Підгайці, Теребовля, Чортків і Бучач здержано аж до відкликання приймання і виплату переказів і вкладок польськ. почт. каси ощадности, пачковий рух і рух поручених і вартісних посилок. Приватний телєґрафічний і телєфонічний рух в цих повітах здержано вже давнійше. В цих урядах задержано тільки оборот звичайних листових і урядових поручених пересилок, як також урядовий телєґрафічний і телєфонічний рух.   З львівського маґістрату одержали ми до поміщення письмо на польській мові, яке в перекладі звучить: "Тому, що дотеперішні візвання на віднесли сподіваного успіху, взиваю всіх мешканців м. Львова мужеського роду в віці від 17—50 літ без ріжниці віри, національности і стану, аби по думці обовязуючих приписав про особисті чинитьби негайно зголосилися в школі ім. кор. Ядвіґи (ріг Академічної і Хорущини) до робіт для військових цілей, бо в противнім случаю наступить примусове доставлення при помочі військових орґанів. — Наймани в. р."   Трупи і ранені в львівській тюрмі. Дня 22. липня о год. 4. досвіта у львівськім карнім суді при вул. Баторого мав вибухнути бунт вязнів. Бунт розпочався тим, що вязні розоружили профоса, почім намагалися відібраними ключами відчинити келії та випустити решту вязнів. Коли вязні прийшли на вартівню, щоб розброїти сторожу, кинулася проти них М.C.O. узброєна в кріси. Почалася стрілянина, в якій покладено трупом двох вязнів і поранено трьох членів М.С.О. Убиті вязні Ільків і Нагаєвський, імовірно Українці.   Обмеження залізничого руху. Львівська дирекція залізниць оголошує: З днем 22. липня ц. р. здержується аж до відкликання на шляху Львів—Ряшів особові поїзди ч. 42 (відїзд зі Львова 23.35) і ч. 41 (приїзд до Львова 16.55).   Громадська думка 