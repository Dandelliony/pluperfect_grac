Скріпленє війскових стаций на росийській границі. — Національний Музей у Львові.

Скріпленє війскових стаций на росийській границі. На росийській границі дуже часто трапляло ся, що росийська гранична сторож переходила безкарно границю і по нашім боці нарушувала спокій австрийських горожан, а з часта і їх майно. З огляду на се, скріплено на австрийській границі граничну сторожу 340 кінними жандармами, розміщеними на 140 постерунках. Всї постерунки получені з собою телєфонами. Граничні жандарми відбувають війскові вправи та підготовляють ся до праць на випадок мобілїзациї. Граничну сторожу скріплять незадовго фінансові стражники, які одержуть війскові карабіни.
Національний Музей у Львові мав в січни с. р. 134 чисел приросту до 15137 включно. Предметами прибуло: видань по істориї штуки 7; ріжних фотоґрафій 89+2 альбоми фотоґрафій творів давної штуки в Італїї; видань по нумізматиї 9; карток-видївок 11, портретів 2, клїші цинкові 2, антеміне-мідерит з 1787 р., монет римських 22, инших 21 та кільканайцять неужитків, предметів етноґрафічних 3, шаль брокатовий франц. роботи, ручний тюлевий тафтований к. XVIII. в., предметів археольоґічних 15 з Боснїї, енколпіон бронзовий з написом XI. в. з Жукова, ікон галицьких XVII—XVIII в. 3, росийська 1 к. XVIII в., хатних образів на полотні к. XVIII і поч. XIX в. 28, 2 хоругви поч. XIX в., стародруків 7, рукописів галицьких XVII—XVIII в. 15, актів XVIII—XIX в. 41, актів бразильської еміґрациї 14 звязків і збірка часописий із статями про еміґрацию від радн. Т. Реваковича, новійших видань галицьких 15, а крім того значна збірка старшої періодики гал. і збірка летучих листів і принагідних видань поч. XIX в., та чужих видань 25, 2 мапи (Лужич і Шлеску) з XVIII в., листок лат. біблїї перґамінової поч. XV в., 8 томів дневника духовних функций і доходів епитрахильних з 1869—1909 р. від о. Кирила Левицького (річ дуже інтересна і важна для дослїдів над тогочасними відносинами в парохії і церкві), протоколи дїйствія уряду парох. (?) початку XIX в., обіжники одеського деканату з 1786—8 р., воздух шовковий з малюнками поч. XVII в. з Тучап, образ ґобелїн після Сассофера з XVIII в., хрестик з перлової матиці із венецькою мозаїкою, панаґія мосяжна XVIII в., дароносиця срібна овальна ґравірована XVIII в. з Зїболок, містерно ґравірована дарохранильниця з 1735 р., 2 лїхтарі зелїзні і хрестик двораменний ковальської роботи, кадильниця мосяжна орнаментова 1759 р., металева печатка і шкатулка грушкова різблена 1898 р., На приріст сей зложили ся дари: Ексцелєнциї Митрополита радн. Дв. проф. Пулюя, проф. К. Студинського, д-ра О. Сушка, о. К. Левицького, о. кан. Гординського Дим., д-ра Яр. Гординського, о. кан. Л. Набака, о. І. Малиновського, о. Карановича, о. мітр. И. Жука з Відня, о. К. Андроховича, о. сов. І. Пастернака, д-ра В. Щурата, пп.: І. Козика, Я. Пастернака, В. Саламахи, П. Шміґельського, В. Роґульського, В. Кмєця, М. Кадикала, О. Стефанишина, радн. М. Тимчишина з Боснїї, о. кан. Менцінського, о. посла О. Нїжанковського, радн. Т. Реваковича, о. кан. Ксен. Сосенка, о. В. Патрила, п-ї Дуткевичевої з Сихова, о. С. Білинського, о. Ів. Березинського, о. Чумака. Дуже інтересною між тими дарами являє ся збірка фотоґрафій, видань сьв. Письма та предметів, дарована радником Дв. проф. Пулюєм, яка дає точний перегляд цїнної його праці на поли науки та ілюструє вельми дружні відносини родини Кулїшів до него. Крім того обіцяв проф. Пулюй передати у Музей свій приватний архив його переписки з українськими дїячами. Між предметами лише депонованими находить ся в Музею на виставі образів сучасної штуки 20 образів кисти артиста маляра Ол. Новаківського і 3 образи п-ї О. Кульчицької.  