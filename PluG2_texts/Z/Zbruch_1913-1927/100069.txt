◦ ◦ ◦ ◦

За що арештують?! В ночі з неділі на понеділок арештували польські власти управителя бібліотеки Наукового Товариства ім. Шевченка, відомого письменника Володимира Дорошенка. Зривається питання: за що? Вінже людина до політики зовсім непричасна, займається виключно літературною критикою і бібліоґрафією, чогож від нього можуть власть імущі хотіти? Чи це може таким чином підготовляється плятформа до українсько-польських балачок? Серед українського громадянства у Львові цей новий подвиг викликав сильне огірчення. В останній хвилі довідуємося, що п. Дорошенка по переслуханню випущено і конфіновано у Львові.   Української преси не пускають на провінцію. З Дрогобича доносять: Вже довше як місяць до нас не доходить українська львівська преса. На приватні адреси доходить найбільше одно число на тиждень. До бюра денників в Дрогобичі не приходять ні "Гр. Думка" ні "Вперед". На питання: чому не має українських ґазет — властитель бюра здвигає раменами. На ділі справа так стоїть, що комісар староства заборонив йому держати українські львівські денники. Дозволено держати тільки станиславівську "Україну", орґан Петлюри.   Вивезення вязнів зі Львова. Вязнів з Баторого перевезено оноді зі Львова на захід. Були це переважно засуджені на тяжку і довголітну вязницю в числі около 50 осіб. У Львові осталася ще якась скількість увязнених, проти яких мають відбутися в тих днях карні розправи.   Контроля документів. Польські часописи доносять, що польські власти зарядили контролю особистих документів на усіх залізничих стаціях та поїздах. Контролю переводити-муть орґани "державної поліції". Кождий подорожний повинен заосмотритися в свідоцтво ідентичности з фотоґрафією, аби підчас подорожі не наразитися на неприємности. Часописи доносять, що особи без таких особистих документів будуть виключені відїзди залізницею.   Громадська думка 