◦ ◦ ◦ ◦ ◦ ◦ ◦ ◦ ◦ ◦

Перед російсько-українською війною?
ЛЬВІВ, 19. грудня 1917. В своїх дописях і звістках з над кордону доносило "Дїло" від тижня про зріст непорозумінь між большевицьким і українським правительством. В редакційних статях ми обговорили суть і значінє сих непорозумінь, а вчорашна допись наша з над фронту, сиґнована буквами З. С., принесла свіжі причинки до освітленя сеї справи, з осібна подала вона звістки про видану український праеительством заборону для большевицьких війск переходити через українську область походом проти Кубанщини й Донеччини.
До вістий сих можемо нинї ще додати донесенє берлїнської "Tägliche Rundschau" із Стокгольму, в котрім говорить ся про замах, який большевики задумали були виконати проти українського правительства в Київі дня 11. с. м. Українське правительство сей замах ударемнило; київський робітничо-солдатський совіт заявив ся за українською Радою, большевицько-великоруські війскові віддїли в Київі розоружено, а большевицьких проводирів увязнено. Стало ся се імовірно не без проливу крови. На всякий спосіб власть українського правительства удержала ся.
Згадана депеша берлїнської часописи зазначує далї як важну сю обставину, що війскові місії антанту остають у Київі, тай висловлює здогад, що українське правительство буде стреміти до поваленя большевицького володїня в Росії.
Подані висше звістки поясняють причину і цїль ультимату, який большевицьке правительство поставило українському правительству дня 17. с. м. і якого реченець упливає нинї.
Про ультимат сей доносить урядово отся депеша петроградської аґенції телєґрафічної:
"ПЕТРОГРАД 17. грудня (Пет. Аґ.). З огляду на інтереси єдности і братерства страждущих робітничих мас, використуваних в боротьбі за соціялїзм, з огляду на признанє засад, принятих численними резолюціями орґанів революційної демократії робітницько-жовнїрського совіту, передовсїм першого конґресу совітів всеї Росії, соціялїстичне правительство Росії, репрезентоване радою народних комісарів, затверджує право всїх народів, угнїтаних царизмом і буржуазією Великоросії, на свобідний розвиток разом з правом відорвати ся від Росії.
Тому совіт народних комісарів признає й народну републику українську і її право відорвати ся від Росії та розпочати з російською републикою переговори про федераційнї і инші взаємини. Домаганє Українцїв в справі їх національних прав і незалежности українського народу рада народних комісарів признає без застережень і безумовно.
(Тут слїдує уступ, який ще не надійшов).
"2 Українська Рада позволила собі розоружити жовнїрів рад, котрі стояли в Київі.
3. Рада підпирає змову проти власти совітів, покликуючи ся на — зрештою мниме тільки — право самостійности донської і кубанської области і заслонюючи таким чином проти революційне повстанє Калєдіна. Противлячи ся інтересам і зазивом величезної більшости козаків Рада замикає дорогу війскам, висланим проти Калєдіна. Стаючи по сторонї безчесної зради проти революції і збираючи ся підпирати найгірших ворогів незалежности народів Росії та правлїня совітів, по сторонї ворогів працюючих і визискуваних мас, кадетів і приклонників Калєдіна, Рада приневолює нас сповістити її, що без ваганя ми виповіли би їй війну, навіть коли би представництво найвисшої власти державної вже признало незалежну українську буржуазну републику.
"Отже совіт народних комісарів супроти всїх наведених обставин ставить до народів української і російської републики отсї домаганя:
"1. Чи Рада зобовяжеть ся зректи всяких спроб здезорґанїзувати фронт?
"2. Чи Рада зобовяжеть ся не дозволити без згоди верховного вожда на перехід нїяких війскових віддїлів в напрямі Дону нї Ураля? (Здаєть ся, що тут у передачі депеші зайшла якась помилка: бо большевикам може залежати на заборонї переходу війск Калєдїна від Дону, а не в напрямі Дону. — Ред. "Дїла").
"3. Чи Рада зобовяжеть ся покласти край всяким спробам розоруженя війск совітів і червоної ґвардії та негайно віддати відобрану в них зброю?
"Коли би протягом 48 годин не наспіла вдоволяюча відповідь, то рада народних комісарів буде вважати, що Рада остає в отвертій війнї проти власти робітницько-жовнїрських Рад в Росії і на Українї.
"Підписане: Рада народних комісарів".
Мирові переговори.
ВІДЕНЬ (ТКБ). Австро-угорським повновласником в мирових переговорах в Берестю литовськім буде мінїстер заграничних справ ґр. Чернїн. В його товаристві поїдуть там шеф секції в мінїстерстві заграничних справ д-р Ґарц, надзвичайні посли і повновладні мінїстри бар. Міттаґ і д-р Візнер і лєґаційні радники бар. Адріян, ґр. Кольорадо і лєґаційний секретар бар Ґавч.
ВІДЕНЬ (ТКБ). При заключеню перемиря в Берестю литовськім уложено між Австро-Угорщиною, Нїмеччиною, Болгарією і Туреччиною з одної і Росією в другої сторони, що належить як найскорше взяти ся до управильненя взаїмної виміни цивільних і воєнних бранцїв, воєнних інвалїдів дорогою через фронт, що негайно належить взяти ся до поправленя долї воєнних бранцїв по обох сторонах та заключити відповідний тимчасовий договір в справі приверненя взаємного почтового і торговельного обороту в обсягу, означенім перемирєм.
В цїли уложеня подробиць в тих справах має зійти се в Петроградї як найскорше мішана коміся, зложена з представників всїх сторін. Тому в середу 19. с. м. поїдуть до Петрограду під проводом делєґата ц. і к. мінїстерства заграничних справ ґен. конзуля Гемпля представники мінїстерства заграничних справ, мінїстерства війни, головної команди армії центральної управи перевозів, австрійського мінїстерства внутрішних справ, управи почт обох країв монархії і обох товариств Червоного Хреста.
БЕРЛЇН (Ткб). В четвер відбудуть ся у канцлєра сходини присвячені справі мирових переговорів з Росією. Запрошено провідників всїх партій нїмецького парляменту, перший раз независимих соціялїстів.
Акредитованє чужих послів при Ґенеральнім Секретаріятї в Київі.
КИЇВ, 6. грудня 1917. На вчорашнім (22. ст. ст. падолиста) вечірнім засїданю Малої Ради генеральний секретар Винниченко заявив:
"Ґенеральний Секретаріят вважає необхідним вислати своїх представників на фронти. Одночасно він має про початок мирних переговорів сповістити союзників Анґлїйцїв і Французів, котрі акредитували до нас сьогодні свого посла."
Заяву сю приняли члени Ради і публика на ґалєрії гучними оплесками. 