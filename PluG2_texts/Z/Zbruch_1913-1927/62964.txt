◦ ◦ ◦ ◦ ◦ ◦ ◦ ◦ ◦ ◦

До голови У. П. Р. проф. Юліяна Романчука, віцепрезидента австрійської Ради державної, вислав посол Микола Василько оттаку телєґраму: З приказу "Союза українських парляментарних і соймових послів з Буковини" позволю собі поздоровити Вас, Високоповажаний Пане Товаришу, з нагоди Ваших уродин як найщирійше. Наш Союз свідомий собі того, що за історично заслужена Ви особистість для українського народу, і, маючи для Вас найвдячнїйшу пошану, висказує своє найсердечнїйше бажанє, щоби Ви прожили многі а многі лїта для нашого загалу в кріпкости Ваших тїлесних і душевних сил. З особлившим високим поважанєм Микола Василько.
Підвисшенє цїн тютюну. Урядово доносять: З приводу підвисшеня цїн продукції управи австрійского і угорського монополю рішили підвищити вироби тютюнових виробів пересїчно о 30 проц. З приводу трудностий в набутю сирівця і збільшеня потреб армії поки що не можна зарадити недостачі тютюну, бо управа монополю мусить господарювати так, щоби стало припасів до кінця війни. Нова тарифа обовязує від дня 1. марта с. р. Цїни будуть ось такі: циґара реґалїя media 34 сот. (досї 26 с.), трабука 30 (22), брітанїка 26 (20), вірджінїя 16 (12), куба 16 (12), порторіко 12 (9), короткі 9 (7), малі краєві 6 (5), єгипетські папіроси третої сорти 10 (8), мемфіс 9 (7), шпорт 5 (3½), драма З (2½), угорські 2 (1½), тютюн в пачках македонський 1.80 (1.35), найлїпший ґерцеґовинський 1.20 (90), середний турецький 90 (65), драма 60 (40), угорський 40 (30).
Зменшенє обєми дневників. З Будапешту доносять, що тамошні дневники з приводу недостачі паперу будуть виходити від 1 марта в зменшенім обємі.
Загальні збори укр. нар. учительства Галичини і Буковини відбудуть ся у Відни дня 9. марта 1917 р. о год. 4 по пол. в льокали Культур. Ради при VIII. Strozzig 82/12 Просимо всїх Вп. Товаришок (ів) перебуваючих у Відни ґреміяльно явитись на зборах. За комітет: Андрій Яворський голова, Іван Завадович секретар.
Виклад д-ра Олександра Тисовського п. з. "Проблєма вихованя" буде в суботу 3 с. м., точно в год. 5 по полудни в "Народнім Домі" на II. поверсї в салї акад. ґімн. І а. О численну участь членів і гостий просить "Учительська Громада".
Ректорат гр-кат. дух. семинарії у Львові подає до відома, що дня 4. марта с. р., себто в першу недїлю св. вел. поста, а також в слїдуючі недїлї і свята відправляти-меть ся в церкві семинарській при вул. Коперника ч. 36, о год. 11½ в полудне читана св. Лїтурґія, і просить до участи вірних.
Обмеженє різаня овець наступило розпорядком мінїстерства рільництва з 9. лютого 1917 р. ч. 56 в тім напрямі, що від тепер через цїлий час треваня надзвичайних спричинених війною відносин не вільно анї продавати на заріз анї різати овець. Сей заказ не відносить ся до: 1) баранів найменше півторалїтних, се є по першій змінї зубів, 2) до овець (самиць), котрі по двох лїтах показали ся непридатні до хову: скінчені два роки пізнати на зубах (чотирох сїкачах, котрі вже лишають ся), 3) до всїх овець, що скінчили пять лїт, 4) до овець, спроваджених з Угорщини, Босни і Герцеґовини або з поза цлової области, 5) до овець, котрі в дни оповіщеня сего розпорядженя зістали на заріз продані і з господарства годівельного забрані. 