Коли наступить війскова смерть Росії.

В "Berl. Tagbl." пише майор Морат:
Анґлїйський мінїстер війни і наступник Кіченера Льойд Джордж сказав недавно американському журналїстови: "Росія буде бороти ся аж до смерти". Отже ходить тільки о те, коли виступить та війскова смерть Росії. Людська сила є сильною, заосмотренє в матеріяли слабою стороною Росії. Людська сила Росії незвичайно потерпіла від 1. червня, себто від початку лїтньої офензиви. На основі виказу "київського центрального бюра" втратили Росіяни до половини вересня 67.333 офіцирів і 756.580 жовнїрів. До сього треба додати "страшні втрати" 16. і 17. вересня перед фронтом кн. Баварського, де "богато тисяч поляглих Росіян" покривало боєвище. Потім "високі кроваві втрати" перед фронтом архикн. Карла 17. вересня. Далї втрату жовнїрів через побідний наступ ґен. поручника Клявзіюса на північ від Заріча над Стоходом (18. вересня), "найбільші втрати" і "найкровавійші втрати" на захід від Луцка (19. і 20. вересня). Потім "важкі втрати" в Карпатах і "безсовісне посиланє на заріз" атакуючих кольон російської ґвардії (20. вересня). В кінци "важкі втрати" між Серетом і Стрипою (23. вересня) і "знищенє четвертого сибірського корпусу". Полонено від половини вересня до 1. жовтня кругло 100 офіцирів і 11.400 жовнїрів. А що бої були дуже завзяті і російський замикаючий огонь на власні віддїли був на деннім порядку, то кроваві втрати Росіян від половини вересня можна обчисляти найменше на 100.000 людий, так, що лїтна офензива (без Семигороду) коштувала Росіян майже мілїон людий. Коли до сього дочислимо втрати в Добруджі, в Арменїї, в Персії, то сповненє того мабуть цинїчно подуманого пророцтва анґлїйського мінїстра війни не повинно бути занадто далеке.
Матеріяльне питанє укладаєть ся для Росії так само некористно, бо надходить зима. Арханґельск в ледї, а побереже Мурман загрожене нїмецькими підводними човнами, — се означає застій в анґлїйськім довозї. А що також сибірська зелїзниця потребує довшого часу на транспорти, то думка знасилуваня Швеції й Норвеґії дуже близька для Росії, коли вона хоче бути приготована на всї можливости. Чи ми оставимо всї російські пляни будучности в спокою, залежить від обставин. 