◦ ◦ ◦ ◦ ◦ ◦ ◦ ◦ ◦ ◦

Осередні держави можуть далї переговорювати тільки в Берестю Литовськім.
ВІДЕНЬ, 10 сїчня 1918. Урядово доносять з Берестя Литовського 9. с. м.:
На нинїшнім плєнарнім засїданю побіч делєґацій почвірного союза і заступників російського правительства під проводом комісаря для заграничних справ Троцького явили ся також делєґати Української Народної Републики під проводом ґенерального секретаря торговлї і промислу Голубовича.
Державний секретар Кільман, обнявши провід, виголосив довгу промову, в якій подав докладний огляд дотеперішних переговорів відіскрової депеші російського правительства з 28. падолиста 1917. з заявою про волю до мирових переговорів аж до теперішної перерви в переговорах.
Перерва була заряджена на те, щоб инші воюючі сторони могли приступити до переговорів. Се не стало ся, і тим самим основи загального мира, осягнені в дотеперішних переговорах, перестають обовязувати.
Франція і Україна.
ЛЬВІВ, дня 11. сїчня 1918. В доповненю нашої вчорашної звістки (за "Мatin-ом") про постанову француського правительства признати Українську Републику, подаємо нинї отсю депешу, надану в Женеві дня 3. с. м.:
Француське мінстерство подає в окремій нотї до відома, що Франція нетільки признала фінляндську републику, а й постановила признати републику українську. Признанє се буде переведене безпроволочно після того, коли в Київі доконаєть ся інсталяція високого комісаря антанту. Антант — упевняє нота — не має наміру розшматувати Росію, а навпаки він уважає своїм обовязком протидїлати загальній анархії; дїєть ся воно таким способом, що в кождій области, де творять ся солїдні правительства, антант їх підпирає, щоби вони могли стати основою будучої російської федерації держав.
Чим тїшить ся ґр. Чернїн? Польським напором на Схід.
ЛЬВІВ, 11. сїчня 1918. "Nowa Reforma" з 9. с. м. в дописи з Люблина доносить: "Близький момент історичних рішень в справі польської держави заставляє польську суспільність наших "кресів" робити енерґічні заходи, щоб запевнити їх приналежність до польської держави. Між ин. виявило ся се в присутности волинської делєґації у Віднї і Варшаві, де предложено міжнародним кругам домаганя Волинї. Сильне вражінє зробила тут (себто в Люблинї) вість про принятє, яке стрінуло волинську делєґацію у ґр. Чернїна. А саме заявив їй ґр. Чернїн, що він тїшить ся проголошеними людністю Волинї (!) домаганями розширити Польщу на схід, бо домаганя сї підпирають його полїтичне становище. Австрія хоче, щоби Польща, оперта на австро-угорській монархії була велика і сильна. Щодо самої Волинї, то ґр. Чернїн покищо (!) нїчого рішучого не може сказати".
Без коментарів!
Петроград і Україна. Положенє доси непрояснене.
ЛЬВІВ, 11. сїчня 1918. Аґенція Havas-a донесла вже кілька днїв тому з Петрограду, що переговори між українським правительством і петроградським Совітом комісарів мають відбувати ся в Смоленську. Українське правительство домагаєть ся усуненя большевицьких війск з цїлої української области і свобідного повороту українських війск з великоруських областий на Україну. Совіт — каже Havas — згоджуєть ся на сї умови і просить українське правительство, щоби дало вільний перехід війскам, котрі йдуть проти Калєдїна. Далї заповідає Havas, що делєґати У. Ц. Ради мають вступити в склад совїта комісарів.
Сьому донесеню противить ся ось яке донесенє петроградської аґенції з вчорашної дати: "Безсильні змаганя, які стремлять до відібраня власти робітничо-жовнїрським радам зовсїм не повели ся. Дутова побито і він втїкає переслїдований віддїлами революційно-війсковими і червоної ґвардії. Війска Калєдіна відвернули ся по рядї понесених поражень. Робітничо-жовнїрська Рада в Ростові є знов вільна. Козаки на фронтї є ворожо настроєні до Калєдіна, який хоче уступити. Війска Калєдіна, вислані проти области Дону, подають ся взад. Здемаскованє злочинних зносин між Радою і Калєдіном, також здемаскованє справи францусько-американських гроший отворили очи народови на злочинну торговлю житєм українських робітників, жовнїрів і селян. Вплив рад, утворених на харківськім конґресї, поширюєть ся чимраз більше. Українську раду 11-ої армії арештовано. Петлюра внїс свою димісію.
Війна з Італїєю.
ВІДЕНЬ. (Ткб.) Урядово оголошують дня 10. сїчня:
На захід від Асіяґо відперто ворожий наступ.
Війна на Заходї.
БЕРЛЇН. (Вольф). Урядово оголошують дня 10. сїчня:
На південний захід від Іперн по полудни живійша боротьба артилєрії. На захід від Zandvoorde розбили ся сильні нічні стежні наступи Анґлїйцїв. На инших фронтах незначна боєва дїяльність. 