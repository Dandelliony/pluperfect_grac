◦ ◦ ◦ ◦ ◦ ◦ ◦ ◦ ◦ ◦

Для ополченцїв-Українцїв м. Львова, котрі доси ще не зголосили ся до спису, урядив маґістрат в Ринку ч. 39 (в товаристві "Труд" II. пов. в офіцинї) окреме бюро, яке виповнює карти в українській мові.
До всїх інвалїдів Українських Сїчових Стрільцїв і українських гуцульських добровольцїв з Буковини. Українська Боєва Управа утворила фонд інвалїдів УСС. і Буковинських Гуцульських Добровольцїв. Всї інвалїди мають подати свої теперішні адреси до Боєвої Управи (Wien XIV. Goldschlag. str. 108) та точні дати про свою воєнну службу, про відпущенє з неї та про теперішне своє занятє і доходи. Українська Боєва Управа по одержаню сих дат і документів суперарбітру від приналежних команд пічне виплачувати сталу пенсію інвалїдам УСС. і Буковинських Добровольцїв. — За Боєву Управу: д-р К. Трильовський, В. Темницький, Дм. Катамай.
Ц. К. гал. дирекція почт і телєґрафів повертає до Львова як свойого постійного урядового осїдку і там розпічне дня 23. с. м. 1916 урядового осїдку і там розпічне дня 23. с. м. 1916 урядованє.
Відзначенє. П. Фердинанд Балицький, учитель ц. к. семинарії в Самборі тепер ц. к. надпоручник 20 п. заг. ополченя одержав війсковий хрест заслуги III. кл. з воєнною аспірацією.
Ріжні "пташки". Від ряду днїв переводить ц. к. полїція по львівських льокалях пошукуваня за всякими індивідуами або тими, що ухиляють ся від війскової служби, або тими, що шукають нагоди до робленя нечистих інтересів, чи шпекулюють на штучні знижки чужих валют. В часї одного такого пошукуваня в каварни "Ґранд" придержано більшу скількість цивільних осіб а в каварни "Абація" більшу скількість спекулянтів з чорної біржи, у котрих заквестіоновано паперові і золоті рублї, а винних натягнено до строгої відповідальности.
Конфіската маєтку проф. Масарика. Урядовий дневник "Prager Zeitung" оголошує конфіскату маєтків посла Масарика, адвокатського кандидата Сихрави і Діріча ізза поповненої ними державної зради.
В реальностях "Ставропіґійского Інституту" є слїдуючі мешканя до винайму: Від улиці Руської ч. 3.: ІІ. поверх: 3 комнати і кухня. Від ул. Бляхарської ч. 11.: II. поверх: 3 комнати і кухня, II. поверх : 5 комнат, передпокій і кухня. Партер: 1 склеп. Від ул. Підвалє ч. 9.: ІІІ. поверх: 3 комнати і кухня, ІІІ. поверх (в офіцинах): 4 комнати і кухня. Близша відомість з підписаного префекта адміністрації реальностий. Д-р Евген Озаркевич, Підвалє 7.
Комітет великодних дарунків для Українських Сїчевих Стрільцїв і жовнїрів ц. к. армії. Дня 18. с. м. на нарадї відпоручниць львівських жіночих українських орґанїзацій, а се: "Жіночої Громади", "Кружка Ганни Барвінок", "Української Самаританської Помочи", "Українського жіночого комітету помочи раненим жовнїрам" і "Комітет Українок" — утворено Український Краєвий Комітет великодних дарунків для УСС. і жовнїрів ц. к. армії. В склад тїснїйшого комітету працї входять пп. Марія Білецька, Олена Будзиновська, Павлина Гладилович, Єлисавета Гуварева, Ірина Домбчевська, Марія Лїщинська, Евгенїя Макарушкова, Мирослава Морозова, Стефанїя Савицька, Герміна Шухевичева, Галя Федаківна і Ілько Лисий. Сей Комітет має заняти ся зібранєм великодних дарунків, які роздїлить в сей спосіб, що Стрільцям дарунки перешле в поле, а жовнїрам роздасть по шпиталях.
В цїли спільної акції в цїлім краю комітет порозумієть ся з істнуючими жіночими комітетами в краю і у Відни, а покищо звертаєть ся отсею дорогою з ласкавою просьбою до української суспільности, щоби присилала грошеві датки на сю цїль на книжочку товариства взаїмного кредиту "Днїстер" у Львові вул. Руська ч. 20, число вкладкової книжочки 9.880. Акцію збираня дарунків веде згаданий комітет зовсїм самостійно. 