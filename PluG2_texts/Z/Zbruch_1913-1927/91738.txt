◦ ◦ ◦ ◦

Український Клюб в Празі. З Праги доносять. У вівторок, 19/VIII. ц. р. відбулися в Празі основательські сходини Українського Клюбу, в яких взяли численну участь місцеві Українці і їх чеські приятелі. Цілю Клюбу являється обєднання всіх живучих в Празі Українців і їх приятелів для спільної енерґічної праці біля взаїмного пізнання обох братніх народів славянських. Сходини відбулися під предсідательством проф. дра Смаль-Стоцького дуже торжественно і рішено на них вислати привітні телєґрами до през. Масарика й нач. отамана Петлюри. Крім цього вислано до мирової конференції у Парижі протест проти прилучення східньої Галичини до Польщі й проти всіх звірств, яких Поляки допускаються на нашім населенню. В найблищім часі Клюб уладить курси чеської мови для Українців й української мови для Чехів. Має бути також зорґанізований мішаний хор для поширення між Чехами знання нашої народньої пісні. До презідії Клюбу вибрано: проф. дра Смаль-Стоцького, Короліва, дра Горбенка, Витошинського, Кічерівну, дра Домбчевського, Мороза, проф. Бачинського й Лаврова.   Коаліційна комісія в Парижі виготовила вже статут для східньої Галичини. Комісія ґенерала Лєронда покінчила вже працю над статутом для східньої Галичини. До рішення ради пятьох ще не прийшло. Праці мирової конференції будуть імовірно дня 26 серпня відложені на кілька тижнів.   Зірвання українсько-польських переговорів. По поголоскам які кружляють в Варшаві, українсько-польські переговори зірвано.   Українські часописи у Львові. Польскі адміністраційні і військові власти у Львові дали дозвіл на видавання українських часописей, яких видавання свого часу заборонили, а саме на видавання: "Свободи", "Впереду" та "Нашої Мети". Перші числа цих часописей мають появитися в найблищім часі. Стільки доносить польська, галицька преса. Скільки в цім правди, покаже найблища будуччина.   Відложення науки в публичних школах в Галичині. Краєва шкільна рада у Львові подає до загального відома слідуюче оголошення: З приводу спізнених жнив і ще досі лихого стану апровізації в містах і місточках, краєва шкільна рада порішила пересунути речинець початку науки в публичних школах всіх катеґорій на день 15 вересня цього року. Та вписи й іспити мають початися дня 9 вересня, так щоби з днем 15 вересня могла початися правильна наука.   Кара смерти за погроми. З Камянця на Поділлю, доносять, що рада українських міністрів рішила на внесення міністра для жидівських справ безоглядно примінювати кару сметри на винних за погроми на Жидах, та поручила одночасно дотичним властям розпочати рішучу, протипогромову акцію розширюванням відповідних відозв.   Український прапор   