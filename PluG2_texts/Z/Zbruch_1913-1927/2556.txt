Знад берегів панамского каналу

пише п. Вольф: Найзамітнїйше для чужинця над панамским каналом є чистота і порядок, якого нема в цїлій середущій Америцї. Се є заслугою Американцїв. Вложено тут много працї для побореня пропасницї. Ще в 1905. роцї занедужало на пропасницю 821 осіб; 1911 рік виказує вже лише 187 недужих. Вибудовано каналові і водні проводи, багна висушено і спалено нафтою, збудовано гіґієнїчні помешканя для 50.000 людий та й здвигнено великі шпиталї, заосмотрені в середники для поборюваню недуг. В 1906. роцї лїчено в 31.000 случаях, з чого лише 41 вийшло із смертним вислїдом, в 1912. році на 22.000 случаїв померло 10. До лїкарскої служби в сих шпиталях беруть лише здорових людий.
Підсонє Панами є дуже горяче через чотири місяці (які припадають на нашу зиму); в лїтї майже не паде дощ. Що правда горячо в Панамі не є так доскульне, як прим. лїтом в Новім Йорку; вечері є навіть холодні, а ночи зимні. Однак недостача зими впливає на тїло усипляючо і самі Американцї кажуть, що їх інжінєри по дво- або трилїтній працї можуть лише половину тої працї виконати, яку они виконували в роцї, в якім сьвіжо приїхали до Панами.
Каналова область обіймає лише простір 5 миль по обох сторонах зелїзницї, що лучить Панаму з Кольоною. Зелїзниця біжить вздовж каналу і дає подорожним пречудний вид на околицю. Коли в 1915 роцї покінчуть ся працї на каналї, обійме перевіз на каналї товариство «Panama Rail-Road». З вікон ваґонів можна буде стежити за рухом кораблїв. По боцї каналу розложило ся мальовниче озеро Ґатун. Дальше простягає ся буйна в рослинність країна Юнґлє, а за нею друге озеро. Після переїзду через тунель розкриває ся вид на укріплену Анкону-Гіль, що сторожить вїзду до Панами і на властиву Панаму. Здовж зелїзницї видно села: маленькі американьскі місточка, що в короткім часї виросли немов з під землї. Самі деревляні будівлі, іноді дуже гарно прикрашені. Американьскі урядники живуть з комфортом, на який лише в сїй околицї вистає. На верандах видно проводи електричного осьвітленя, купелеві хатинки та й инші приємности. Також внутрішнє уладженє домів гарне. Американьске правительство через розумну орґанїзацию в достарчуваню поживи, через построєнє вигідних реставраций змагає вдоволити своїх трудівників.
Вправдї нема ту оживленого житя, але сему причиною, що працюють там різноязичні робітники з Америки, Европи, а найбільше з Іспанії, які держуть ся одні від других осторонь. Погляди на сьвіт і звичаї дїлять їх. Неґри живуть собі рівнож окремо, хоч більше по приятельски, є також китайска оселя, якої населенцї займають ся торговлею. Робучий материял становлять головно Неґри; інжінєрами є в більшій части Американцї. В 1910 роцї, з початком будови каналу працювало поверх 100.000 людий, але се число тепер поменшує ся. По викінченю каналу найде постійне занятє около 3000 робітників.