◦ ◦ ◦ ◦ ◦ ◦ ◦ ◦ ◦ ◦

Арештованя москвофілів. Серед москвофілів у Львові і на провінциї дальше переводять ся ревізиї і арештованя. В Щирци арештовано о. Романовського з Дмитря, о. Стебельського з Горбач та щирецьк. дяка Хомина. У Львові арештовано д-ра Гриневецького, репрезентанта офіцияльної росийської телєґрафічної аґенциї. Видавництво Прикарпатскої руси полїция завісила, в редакциї перевела пильну ревізию і арештувала кількох з адмінїстрациї зглядно редакциї часописи. Редактор Прикарпатскої Руси Лабенський враз з Дудикевичем, Глушкевичем і инш. визначними москвофілами втїк до Росиї.
В намісництві відбула ся конференция президиї міста Львова в справі апровізациї міста. Рішено видати зарядженя, щоби мимо воєнного часу Львів мав досить засобів поживи та щоби торговці не підвисшали самовільно ціни. Маґістрат видасть максимальну тарифу предметів поживи, поза яку торговцям не вільно буде вийти. Взагалї мешканці Львова можуть бути спокійні що-до апровізациї міста.
Львівські водопроводи. Позавчера вечером і вчера рано появили ся у Львові алярмуючі чутки про мниме затроєнє міських водопроводів та про розстріленє шпіона, який хотїв се зробити. В звязи з отсим появила ся вчера вечером слїдуюча оповістка від президиї міста: "Повідомляю П. П. жителїв міста Львова, що міський хемік д-р Рібенбавер дня 2. серпня 1914. о год. 11:45 в ночи розслїдив хемічно воду у міських водопроводах на Волї Добростанській і заявив, що проаналїзована вода не ріжнить ся зовсїм хемічним складом від періодично передше переведених аналіз і не має нїяких отруйних приміток. Зазначую вкінци, що прослїджене комісиєю технічне уладженє збірників і цілої водопроводної сїти прямо виключає можливість затроєня води".
До сього оповіщеня додамо, що львівські водопроводи остають під охороною війска та що на випадок узасадненого підозріня затроєня вони були би зараз замкнені. Затроєнє є тепер просто фізично неможливе.
Відкликанє відпусток в судї. Президия висшого суду краєвого у Львові по причині загальної мобілїзациї відкликала відпустки, удїлені судовим функционарям, та візвала їх до безпроволочного повороту до служби. В виду сього всї, яким з якої небудь причини не доручено візваня до повороту, повинні не вижидаючи дальшого розпорядку зголосити ся сейчас до служби.
Відкликанє відпусток в маґістраті м. Львова. Президия маґістрату міста Львова по причинї загальної мобілїзациї відкликує отсим відпустки урядників, функционарів та міських слуг і взиває їх до безпроволочного повороту.
Заборона в справі евіденцийних коний. На основі мінїстерияльного розпорядку оголошено в нинішнім дневнику законів державних, виданого по мисли §12 закона про доставу коний з 21 грудня 1912 в з. д. Nr. 235 і розпорядку ц. к. Президиї Намісництва у Львові з нинїшного дня забороняєть ся виводити евіденцийні конї поза межі поборового повіту під загрозою наслїдків, предвиджених п. § 19 покликаного закона. 