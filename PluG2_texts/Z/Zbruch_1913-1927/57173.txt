◦ ◦ ◦ ◦ ◦ ◦ ◦ ◦ ◦ ◦

Невтральні держави і мирове посередництво.
Погляд шведського президента мінїстрів.
СТОКГОЛЬМ (Прив. тел.). Дневник "Darens Nyheter" містить інтервю шведського президента мінїстрів Гаммарскельда зі співробітником "Associated Press".
Про становище Швеції висловив ся президент мінїстрів підчас розмови кілька разів, що вона хоче остати до кінця війни невтральна.
Коли розмова перейшла на останню конференцію трьох північних держав, яка відбула ся 23. вересня в Крістіянїї, і на комунїкат, який видано про сю конференцію, а саме, що в теперішних обставинах жадна з трьох північних держав не може підняти ся інїціятиви мирового посередництва, Гаммарскельд так пояснив се становище північних держав: Допустїм, що ми в теперішнім положеню і серед теперішнього настрою воюючих сторін предложили би наші услуги посередництва. Що з сього вийшло би? Ми скомпрометували би центральні держави, бо їх неприятелї думали би, що Нїмеччина жадала нашої інтервенції. Рівночасно ми стягнули би на себе невдоволенє держав антанту, які сказали би, що ми інтервенїюємо, щоби помогти їх неприятелям. Обі сторони вважали би се не невтральним дїлом і ми стягнули би на себе підозрінє обох сторін. При тім вигляди на успіх нашої інтервенції були би нїякі. Я взагалї — додав мінїстер — ледви чи міг би сказати, що сподїваю ся приходу мира.
Представивши неможливість для Швеції інтервенїювати в справі мира, Гаммарскєльд сказав, що се могли би зробити Сполучені Держави Північної Америки. Америка — говорив він — є в щасливім положеню, вона є найбільша з нейтральних держав, є найбільш віддалена від терену війни і має власні майже безмежні засоби. Вона не потребує журити ся, щоби якийсь її крок не зробив її непопулярною для одної з воюючих сторін.
Шеф ґенерального штабу армії Бем-Ермолї про положенє.
(За дозволом ц. і к. воєнної пресової кватири).
Воєнний кореспондент "N. Fr. Presse" доносить під датою 5. с. м. про свою розмову з д-ром Бардольфом, шефом ґенеральним штабу армії Бема Ермолї. Д-р Бардольф висловив ся про положенє так:
Положенє на фронтї можна оцінювати з найбільшою певністю. Змінність війни приносить часом, що неприятель при своїх часто повторюваних наступах колись тут то там зискає пару метрів терену, коли б в супереч правилу не вдало ся його зараз знов викинути. Одначе зменшеня фронту в такій обмеженій мірі не можуть мати найменшого впливу на загальне положенє на нашім фронтї. Є се так само як у великих боях на заходї. Фронт є сконсолїдований і такий остане.
Болгарське звідомленє.
Македонський фронт: Між озером Преспа і Вардаром не стало ся нїчого важного. Протинаступом ударемнено пробу Сербів переправити ся через ріку Черну коло села Скочівір, причім полонено 30 Сербів. Огнем нашої артилєрії відперто наступ на гору Багово. На схід від Вардару аж по Дойрану слабий огонь артилєрії. На південь від міста Дойран огонь артилєрії тривав цїлу ніч. В низу гір Белясін Плянїна і над Струмою спокій. Біля берега Еґейського моря кружляють неприятельські кораблї. Неприятельська фльота острілювала Делеаґач і зелїзничий шлях, та спричинила тільки незначну шкоду. Наші гідропляни заатакували неприятельську фльоту і приневолили її відїхати на море.
Фронт проти Ромунїї: здовж Дунаю спокій. Після певної невдачі ромунської переправи через ріку коло Pаґова знищили ми огнем нашої артилєрії мостовий матеріял, полишений Ромунами на нашім березї забрали ми. Добуто 20 мунїційних возів і инші предмети оружного матеріялу. В Добруджі не повели се атаки неприятеля на лїнїю Карабаджа, Амаджа, Первіль. Ті наступи здержано нашим протинаступом, підчас якого полонили ми 60 Росіян. Коло берега Чорного моря кружляє неприятельська фльота.
Воєнні комунїкати австро-угорського ґенерального штабу з 7 жовтня.
Війна на Сходї. Коло Оршови наші віддїли зискали знов на теренї. На південь від Гаґсеґ втратили Ромуни граничну гору Sigleu в фоґарашських горах Шуруль. Австро-угорські й нїмецькі кольонни, які переходять "лїс духів" і гори Першана, зложили в погони слабий румунський опір. Також на Семигородськім східнім фронтї відкинено неприятеля в більше місцях.
В Східній Галичинї між Нараївкою й Золотою Липою і в области на південний схід від Бережан прийшло знов до завзятих боїв. Поминувши занятє одного висуненого наперед рова, неприятель потерпів знов повну невдачу. Австро-угорські віддїли нападом відібрали назад втрачену 30. вересня гору.
Війна з Італїєю. Сильний італїйський огонь на височину Красу вчера дещо ослаб. Одначе окремі підвідтинки острілювано часами дуже нагально. На фронтї долини Фляймс фассанські Альпи, становища в области Люзії і фронт на північ від долини Пеллєґріно аж до Мармоляти появ під сильним огнем усїх калїбрів. Поновлені наступи на Gardinal, Bosa Alta і Сidi Cence відперто. На північ від долини Пеллєґріно по скріпленю огню почав ся вечером загальний наступ проти становищ від Коста Белля до Мармолята; до 10. год. веч. його відперто.
Війна на Балканї. В ц. і к. війск нїчого нового.
Воєнні комунїкати нїмецького ґенерального штабу з 7. жовтня.
Західний терен війни. Ґрупа війск баварського наступника престола Рупрехта: Велика битва артилєрії над Cоммою триває дальше. Обняла вона також фронт на північ від Анере і скріпила ся на півдня від ріки Сомми, особливо по обох сторонах Vermandovillers. Наш запірний огонь між Anere і Cоммою здержав майже всї неприятельські наступи, а наступ спрямований проти війск ґенералів фон Бема і фон Ґарнієр між Lesboefs і Bouchavesnes ударемнив відразу. Вивязала ся тільки коротка боротьба з близька на південний захід від Sailly із слабими віддїлами, які дійшли аж до нашої лїнїї. Француський атак підпринятий з фронту Deniecourrt Vermandovillers і Libons проти відтинка ґенерала фон Катен довів під Vermandovillers до завзятої рукопашної боротьби. Вона покінчила ся успішно для хоробрих шлезьких полків, о якого опір вже підчас цїлого місяця липня розбивали ся в тій самій околици всї зусиля Французів. Впрочім і там филї неприятельських війск, ідучих приступом, лягли серед нашого огня.
Східний терен війни. Фронт кн. Баварського: Число Росіян полонених дня 5. с. м. коло Батькова над Серетом збільшило ся на більше нїж 300. Вчера рано по обох боках Золотої Липи знов відперто кріваво підприняті дальші російські наступи. Мале передне становище на південь від Мечищева опущено. На південний схід від Бережан добуто назад приступом гору, обсаджену неприятелем 30. вересня.
Фронт арх. Карла: Не стало ся нїчого особливо важного.
Фронт у Семигородї: На цїлім східнім фронтї союзні війска поробили поступи. Перли вони дальше за відступаючим через "лїс духів" неприятелем. Його задні сторожі відперто. Підчас відпираня румунських наступів по обох сторонах провалу Червоної Вежі полонили ми 2 офіцирів і 133 жовнїрів. На південь від Гецїнґ забрано Ромунам граничну гору Sigleu. Коло Оршови зискали на теренї.
Балканський терен війни. Ґрупа Макензена: В кількох місцях між Дунаєм і Чорним Морем неприятель атакував, та його відперто.
Македонський фронт: Крім менших а даремних наступів зломано сильний неприятельський наступ на захід від зелїзницї Монастир-Фльоріна перед болгарськими становищами. Від сторони моря без особливого вислїду острілювано Дедеаґач. 