◦ ◦ ◦ ◦ ◦ ◦ ◦ ◦ ◦ ◦

В перші роковини масового арештованя Українцїв у Львові. В пятницю, 18. лютого 1919 р. російські власти ночию арештували всїх виднїйших Українцїв у Львові, яких опісля вивезли до Росії. В память сих сумних роковин буде в суботу 19. с. м. в 9. годинї рано богослуженє в архикатедральній церкві св. Юра у Львові за померших вивезених Українцїв і за щасливий скорий поворот жиючих тепер на засланю або в російських тюрмах. Львівську українську громаду просить ся взяти участь в сїм богослуженю.
З висшого музичного Інститута ім. М. Лисенка у Львові. Чвертьрічний попис елєвів Інститута відбуде ся сеї недїлї дня 20. лютого о 11 год. перед полуднем в комнатах Інститута при вул. Сикстуській ч. 48. Другий піврік розпічнеть ся в днем 1. марта с. р. Рівночасно з тим днем обіймає науку в віддїлї скрипковім Вп. п. Евген Перфецький, звісний найширших кругам нашої суспільности, які сю вість привитають з щирим вдоволенєм. Вписи до висш. муз. Інститута відбувають ся щоденно від 3.30—6 год. вечер в Інститутї. — Дирекція.
В справі цїни на конї, забирані при клясифікаціях до військового ужитку безпроволочно, або надїлюваних цертифікатом з застереженєм побору їх пізнїйше, зайшли зміни, які нормує цїсарський розпорядок з дня 9. лютого 1916 р. В. з. д. ч. 34. Розпорядок сей завіщує тимчасово постанови §.11. закона з 21. грудня 1912 р. В. з. д. ч. 235. Від тепер обовязують слїдуючі постанови: Всі конї вибракувані в часї мобілїзаційного стану і надїлені евіденційним цертифікатом, при відборі їх до ужитку війска, не будуть перебирані на основі цїн стало означених. Означенє цїни кождого вибракованого коня наступить в кождім окремім випадку через отаксованє.
Захисти для дїтий. Число дїтий, що лишили ся сиротами або загубили ся від своїх родичів, зростає на російськім полуднево-західнім фронтї так значно, що показала ся потреба повторити за фронтом цїлий ряд нових захистів. У Галичинї порішено на засїданю сотрудників комітету полуднево-західного фронту Всеросійського Земельного Союза заснувати кілька нових захистів, до яких будуть приймати круглі сироти і півсироти зпоміж найбіднїйшої людности. На Волинї число дїтий також дуже велике: За один тиждень з того фронту вислано 23.500 дїтий. За час від 23—30 грудня прибуло нових сиріт у київській ґуб. 358, у волинській 8480, у херсонській 84 і в Галичинї 1855. — зк.
Комарове сало. В нас є старосвітська пісня, ще з XVII. столїтя, про смерть і похорон комара. В голосїню по тім комари згадуєть ся "його сало, що не одну кровцю ссало". Здаватись могло доси, що те сало то лиш видумка поета. Отже нї. Тепер проф. Лїнднер радить в місячнику (Handweiser für Naturfreunde, Stuttgart) визискувати великі маси комарів і подібних насїкомих для виробу товщу. Він подає навіть способи годівлї комарів для тої цїли, та описує власні в тім напрямі пороблені досвіди. Для Нїмеччини його помисл повинен бути тим ориґінальнїйший, що наша пісня зі своєю вказівкою на комарове сало ледви чи була йому знана. 