З Наукового Товариства ім. Шевченка. — Як шануємо рідну старовину.

З Наукового Товариства ім. Шевченка. Видїл Товариства порішив 100-літний ювилей Шевченка пошанувати сьвяточними науковими зборами, що відбудуть ся 10 н. ст. марта та рядом наукових студий на Шевченківські теми. В тій ціли звернув ся до членів Товариства в запрошенєм до участи і наслїдком того двайцять письменників з австрийської і росийської України зголосило вже свої праці, іменно: д-р В. Бирчак, д-р І. Брик, д-р Я. Гординський, В. Дорошенко, д-р І. Зїлинський, проф. Ф. Колесса, д-р З. Кузеля, д-р Д. Лукіянович, проф. Лушпинський, проф. О. Новицький, д-р В. Сїмович, д-р С. Смаль-Стоцький, проф. Ф. Срібний, д-р С. Томашівський, І. Труш, д-р І. Франко, проф. Ю. Чайківський, М. Шаповал, д-р В. Щурат, проф. С. Єлюк, В. Гнатюк, K. Михальчук. Дальші зголошеня подасть ся пізнїйше.
Як шануємо рідну старовину. Нам пишуть: У Волици деревлянській (повіт камінецький) є дуже стара церков зі старинними дуже цінними річами. На сї річи звернув увагу 1905 р. ексц. митрополит і висловив надїю, що колись опинять ся вони в нашім музею. До сего часу були вони старанно бережені. Аж ось недавно заїхав п. дїдич Бартманський до церкви на Волицю мов до антикварнї і по короткій конференциї з провізорами певно без відома о. Костюка купив дуже цінну і стару дальматику за сто (100) корон і обіцяв купити ще "непотрібні старі книжки" і виміняти "старі" фелони на нові. Звертаємо на се увагу наших консерваторів, бо наші старинности замість до нашого музея готові помандрувати на Wawel або і до... Петербурга. 