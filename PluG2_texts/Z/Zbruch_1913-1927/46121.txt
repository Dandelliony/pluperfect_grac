Під свята.

Серед численних покликів, звернених до української громади, на особливу увагу заслугував би поклик президії "Союза визволення України" в справі жертв книжками та грішми для полонених земляків з російської армії.
Кождого дня приносить почта численні письма від полонених з прошенєм книжок у рідній мові й кождого дня адмінїстрація видавництв "Cоюза" висилає цїлі стоси лїтератури, заспокоюючи духові потреби тих, хто найбільше сього потребує.
Слїд тут пригадати, що від довшого часу "Союз визволення України", де тільки міг і наскільки міг, — викуповував українську лїтературу для поширення серед полонених, а крім того видав власним накладом сотнї тисяч примірників ріжних книжок.
Але тепер, як закуплені книжки, так і власні видання на вичерпанню, засобів на дальше виданнє нових книжок немає, а попит на рідну книжку серед полонених щораз зростає.
Не потребуємо тут говорити, якої великої ваги справою є — ширеннє корисної національної лїтератури серед полонених — російських Українцїв!
І не сумнїваємо ся, що українська громада зрозуміє се та щедрими жертвами допоможе "Союзови" підтримати далї розпочату з великим накладом працї та гроша роботу національного освідомлення своїх земляків.
Багато в краю знайдеть ся інтеліґентних родин, які не комплєтують систематично родинних біблїотек, але мають багато ріжнородних книжок і могли-б для доброї справи пожертвувати сї припадкові збори.
Не мало є в краю і громадських орґанїзацій, як читальнї "Просвіти", Сїчи, Соколи, які свої маленькі бібліотеки, без особливої для себе шкоди, а з користю для національної справи, могли-б відступити для полонених.
Але багато книжок треба купити й на се потрібні гроші. Тут знову громадські орґанїзації, а особливо священство, скоре нїж хто инший, можуть прийти з помічю.
Найбільша є потреба в творах красного письменства, особливо за повним Кобзарем кождий полонений добиваєть ся. Дуже потрібні видання з історичної области, спеціяльно популярні історії Аркаса та Грушевського. Є також великий попит на видання з господарства, полїтичної економії, кооперації. Виключені від поширення видання, друковані галицькою етимольоґією. Видання, друковані російською ярижкою, можуть бути.
Посилки в книжках і грошах адресувати до адмінїстрації "Вістника Союза визволення України" Wien VIII. Josefstadterstrasse 79. 