Національні права і полїтичне лукавство.

Львів, 31. сїчня 1917.
Серед щоденного напливу що-раз то нових звісток полїтичних і воєнних — не богато хибувало, а був би минув ся без належної оцїнки той уступ відповіди держав антанту на мировий крок президента Вільзона, де говорить ся про святі права національностий і про тверду постанову звязаних в антанті держав визволити всї стогнучі в австрійськім ярмі народи. А тимчасом навіть серед тої повени воєнних брехонь і лукавств, до якої европейське людство мало сумну нагоду призвичаїтись за час сеї війни — навіть серед тої повени відклик держав антанту на святі права народів такий лукавий і так бє по лици правду, що без короткого бодай осуду його не можна попри нього перейти.
Хто у відповіди Вільзонови покликаєть ся на національні права? І проти кого він силкуєть ся виконати собі моральну зброю із тих саме прав?
Не говорімо про далеку нам справу Ірляндії під Великою Британією, тай про італїйську війну на загарбанє південно-славянського побережа Адрії не говорімо. Для нас Українцїв — доволї сказати імя Росії, щоб у найяркійшім світлї заблисла цїла нагість народожирного царства, яке нинї, перед людством XX. столїтя має сміливість накладати на себе маску освободительки національностий. Від зломаня Переяславської умови, протягом віків, через заборону української мови й письменства в 1876 р. і через кріваве винищуванє українського національного ґр. кат. обряду в Холмщині аж до нищеня української національности в занятих тепер просторах Галичини і Буковини — якою чорною гадюкою вєть ся і до неба за пімстою кличе противукраїнська полїтика національна російської імперії!
І носителька такої полїтики, Росія, сміє нинї пристроюватись перед світом у тогу покровительки і освободительки національностий! Замало протестувати про такі соблазни: свідомість новочасного чоловіка бунтуєть ся проти такого надуживаня великих і святих кличів і хотїлось би на вселюдне позорище вивести ганьбу такого виступу.
Нехай нїхто з табору наших ворогів по тім боцї боєвої лїнїї і не пробує — глядаючи за облекшаючими обставинами для безпримірної ганьби російської противукраїнської полїтики — покликуватись на положенє українського народу по сїм боцї кордону, перед війною і в часї війни! Тай на акт з 4 падолиста 1916 р. нехай не покликують ся адвокати Росії в таборі її західних союзників! Із потоптаної заприсяженої царями української автономії, з актом з 1876 року, з жорстоким переслїдуванєм українства в занятих областях — безумовно невільно порівнувати австрійської полїтики в українській справі. Український нарід Габсбурської монархії свідомий основної, корінної ріжницї між положенєм наших земляків у самодержавній Росії і нашими мозольними змаганями до самоозначеня в рамах, запоручених австрійською конституцією. Тут ми маємо законну змогу йти вперед до лїпшого, там нїодна фірточка законних свобід національних не розкрита нашим землякам. Навіть при закономірнім здїйснюваню акту 4. падолиста 1916 застережене нам важке слово, і там — нам закриті уста супроти без порівнаня тяжких ударів нашої національности.
Розуміє се українська суспільність Австрії, з доказів розуміня сього давали і дають кождого дня сини українського народу — в цїсарській армії і в радах лєґіону добровольцїв українського стрілецтва. 