◦ ◦ ◦ ◦ ◦ ◦ ◦ ◦ ◦ ◦

Чорноморська фльота під українським прапором.
СЕВАСТОПОЛЬ (ПТА). З приводу принятя кружляка Балтійського моря "Світляна" до української народности вивісили всї кораблї на Чорнім мори побіч російських воєнних стягів також українські прапори.
Послїдні вісти про воєнне положенє.
ВІДЕНЬ. (Пресова кватира.) Наступ союзних австро-угорських і нїмецьких сил також протягом нинїшного дня ішов нестримно вперед і перекинув боротьбу від провалу Плєкен на південь від Мавтен аж по море на італїйський терен, а надграничне населенє Каринтії і Країни цїлковито освободив з під дїланя ворожого оружя. Відворот побитого італїйського війска іде в части через гірські бездорожа, збільшаючи як добичу так і число полонених.
Італії грозить доля Росії.
КОПЕНГАҐА (Ткб.) "National Tidende" пише: Осередні держави знов випередили коалїцію і заскочили Італїйцїв. Нема виглядів, щоби анґлїйсько-француські офензиви могли помочи Кадорнї. Треба припускати, що число анґлїйсько-француських війск висланих на італїйський фронт не є дуже значне, але здаєть ся, управи анґлїйської і французької армії будуть змушені післати армію до Італїї. Коалїція мусить зробити всьо, щоби в Італїї не стало ся те саме, що в Росії.
З Росії.
ПЕТРОГРАД (ПТА.) Ізза постійно зростаючих несупокоїв проголошено в богатьох містах і повітах воєнний стан.
ПЕТРОГРАД (П. Т. А.) Президент мінїстрів Керенський виїхав на фронт.
Добутє Ґориції.
Вчера упала послїдна перешкода нашої оборонної боротьби, славної і повної пожертвованя, яку ми вели від 2½ років. На височинї Красу і у відтинку Гориції перейшли ми до наступу. Італїйцї нїгде не оперли ся нашому приступови. На південнім крилї наші передні війска взяли Монфальконе. Висше Ґрадиски о годинї 3. досвіта майор Мочарі на чолї свого баталїону стрільцїв ч. 11. перейшов через горіючий міст над Сочею на правий беріг та видер неприятелеви Монте Фортін.
На замку Ґориції віддїли карловицького полку піхоти ч. 96. розвісили о год. 2. досвіта наш прапор. В швидкій погонї за неприятелем переступлено Сочу на захід від освободженого міста і взято гору Подґору.
Височина Байнсінса—Ґайлігенґайст з горою Монте Кук лежить за нашим фронтом. Під Плявою вибороли собі наші війска в завзятих боях перехід через ріку.
Чівідалє є в нїмецьких руках. Напираючи вперед нестримно, давлючи всякий опір неприятеля, наші союзники добули тут вхід до венецької долини. Побиті армії князя Аости і ґенерала Капелльо втратили доси 80.000 полонених. Число добутих гармат подають на 600.
Кабінетова кріза в Італїї.
ЛЮҐАНО (ТКБ). Італїйська Палата послів відбула засїданє, яке тривало тільки 6 мінут. Президент мінїстрів заявив, що кабінет предложив королеви прошенє о димісію та що остає дальше в урядованю тільки для полагоджуваня біжучих справ і для вдержаня публичного ладу. Предсїдатель Палати відложив засїданє.
Король Віктор Емануель приняв президента мінїстрів Боселїя й мінїстра війни, опісля відвідав в палатї послів її президента Маркору. Звертають на себе загальну увагу довгі наради мінїстра внутрішних справ Орлянда з Сонміном. Орлянда вважають кандидатом на становище премієра.
Інтронїзація польської реґенційної ради.
ВАРШАВА (Ткб). Дня 29. с. м. відбула ся тут інтронїзація польської реґенційної ради в присутности нїмецьких і австро-угорських окупаційних властий. Промовляли ґен.-ґуб. Бозелєр і ґен.-ґуб. Шептицький. По богослуженю в катедрі відчитано манїфест реґенційної ради до польського народу.
На два фронти.
ПЕТРОГРАД (ПТА). Приказ мінїстра війни звучить: Супроти анархії, яка обхопила край, треба безпроволочно стягнути війска для вдержаня ладу в нутрі краю.
Американські війска у Францїї.
АМСТЕРДАМ (ТКБ). З Ню-Йорку доносять, що американські війска вже є в передних стрілецьких ровах у Франції та ще американська артилєрія віддала там перший вистріл. 