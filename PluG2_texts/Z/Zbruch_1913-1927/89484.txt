◦ ◦ ◦ ◦

Галичина і большевики. Большевицькі війська не перейдуть границі Галичини. — Переговори про установлення демаркаційної лінії. УПБ. Київ, 9. V. (радіо через Москву). На засіданні Українського Центрального Комітету заявив голова большевицького Правительства у Київі Раковський про відношення до Галичини: Наші червоні війська не перейдуть границі Галичини, аж до хвилі, коли трудове населення не заявить своєї волі, щоби не дати причини обвиняти радянську власть в захватних стремліннях. Укр. Центр. Комітет постановив навязати з галицьким правительством переговори про установлення демаркаційної лінії.   Офіціяльне звідомлення з Галицького фронту з дня 12. мая 1919. Західний фронт: Наша стежа доходила 12 км. на південь від Володимира Волинського, де розбила польський відділ. Ворожі втрати 50 убитих і ранених. В декількох місцях ворожі стежі підсувалися під наші становища, але їх прогнано. Східний фронт: Без змін. Начальник штабу Галицької армії   Під польським наїздом. УПБ. Станиславів, 12. V. — Команда II. корпуса доносить: Наші частини при приході до Пикулович і инших сіл сконстатували, що Поляки все українське населення до 60 літ і польське до 35 р. життя вивезли на зади. Дальше було провірено, що Поляки всюди рабували і пліндрували; церков в Пикуловичах знищено, все золото і срібло зрабовано, всякі харчі, худобу, дріб забрали цивільні комісарі зі Львова фірами. Коні такого комісаря забрано в Пикуловичах.   Земля тих, що служать у війську, буде оброблена! УПБ. Станиславів, 12. мая. Державний Секретаріят внутр. справ видав розпорядження до всіх Державних Повітових Комісаріятів, котрі мають подбати, щоби громади постаралися обробити землю рільникам, котрі повнять тепер військову службу.   Памятник для борців за Україну. Комітет трудового українського населення м. Тернополя постановив здвигнути памятник на честь і славу стрільців, козаків і старшин, які полягли в боротьбі за волю України. В тій ціли звернувся комітет до населення міста й повіта з просьбою надсилати жертви на руки о. д-ра М. Конрада голови Відділу "Червоного Хреста" в Тернополі.   Примір гідний наслідування. Заходом Українського інформаційного Бюра мають відбуватися в салі маґістрату в Тернополі що дня популярно-наукові виклади з ріжних обсягів людського знання. В першій мірі узглядниться ґеоґрафію, історію і письменство України. Вступ на виклади вільний. Перший відчит відбувся 9. мая на тему І. Франко і його значіння для Галичини (д-ра Льва Цегельського).   Република 