◦ ◦ ◦ ◦ ◦ ◦ ◦ ◦ ◦ ◦

В справі львівських катехитур, про котру була недавно у нас згадка, звертають нашу увагу на се, що о ті посади могли би зголоситись до консисторії молодші священики з занятих або евакуованих сторін, котрі мусїли лишати свої місця. Розумієть ся, приналежні до иншої дієцезії мають постарати ся о позволенє свого ординаріяту. Дїло мусить бути скоро зроблене, бо вже 1. вересня зачинаєть ся наука в народних школах. Кажуть також, що будуть до провізоричного обсадження також деякі ґімназіяльні катехитури. І на сї місця повинні рефлєктувати катехити з закритих хвилево шкіл або инші квалїфіковані кандидати.
На дохід "Укр. Захоронки" буде на Успеніє (понедїлок 28-го с. м.) збірка під усїма церквами крім Волоської, де — на жаль — не одержано від пароха позволеня.
Реквізиція дзвонів у Львові. У Львові відбуваєть ся реквізиція дзвонів, яких досї з міста і повіту доставлено 150; серед них находиться богато з XVII і XVIII віку. В кількох послїдних днях надіслано дзвони зі Щирця, Семенївки, Рудна, Зубрі, Зимної Води, Сихова, Сороків. Найбільше дзвонів з міст в повітї, бо 8, діставив Щирець. Всї дзвони фотоґрафуєть ся, а з написів і орнаментів зладжуєть ся відтиски.
Реченець іспитів в середних школах. Відкладаючи реченець початку шкільного року 1916/17 в середних школах, учительських семинаріях мужеських і жіночих, промислових і торговельних школах в Дрогобичи, Золочеві, Камянцї-струмиловій, у Львові, Самборі, Стрию і Жовкві до 15. вересня, зарядила ц. к. Рада шкільна краєва одночасно, щоби в тих школах вступні іспити до І кляси і висших кляс, іспити приватні, поправчі і т. зв. воєнні матури відбували ся вже від 1. вересня с. р.
Російська управа Буковини. Російський ґубернатор Буковини генерал Трепов відвідав в послїдних днях поодинокі міста в краю і на основі зажалень населеня усунув з уряду декількох урядників та відіслав їх до Росії. Тому, що на Буковинї недостає средств поживи, видало воєнне правительство дозвіл на доставу ромунського збіжа. Великі купцї з Києва перебрали у свої руки апровізацію.
Комітет опіки над виселенцями урядує щоденно від 10—12 рано і від 4—6 по обіді в салї засїдань Ставропіґійського Інститута при вул. Бляхарській ч. 9. І поверх.
Від видавництва. Звертаючи увагу на подане на вступі оголошенє нашої Адмінїстрації в справі здержаня висилки "Дїла", вважаємо за потрібне зазначити, що через залеглости поносить наше видавництво дуже поважні втрати. Видатки, получені з видаванєм дневника, мусять особливо в часї війни, покриватися готівкою, бо анї друкарня не може працювати на кредит, анї паперу на кредит не дістанеть ся, анї почтових марок не можна на кредит купити, а так само персонал редакційний, адмінїстраційний і експедиційний не може кредитувати своєї платнї. Отже видавництво не сміє мати нїяких залеглостий,— а де воно візьме фондів, коли пп. "передплатники" залягають з передплатою на десятки тисяч?! Коли взяти при тім за увагу, що кошти видавництва зросли тепер що найменше подвійно, що війна приносить нам нові видатки, бо наш дневник висилаєть ся даром для ранених жовнїрів Українцїв по цїлій Австрії, та що одиноким жерелом доходів нашого видавництва є передплата, — то стане зрозуміле, яку шкоду приносять видавництву ті пп. "передплатники", які не то передплати не складають, але ще треба їх взивати до вирівнаня залеглостий. А коли зважимо, що всї часописи львівські і віденські підвисшили передплату ізза великих видатків видаваня у теперішний час часописи, та що навіть таке богате підприємство, як "Neue Freie Presse" не могло дальше по старій цїнї давати часописи кількасот тисячам передплатників, а "Дїло" мимо сего не підвисшило передплати, — то кождий мусить признати, що негодить ся в таких тяжких часах "передплачувати" часопись без гроший. 