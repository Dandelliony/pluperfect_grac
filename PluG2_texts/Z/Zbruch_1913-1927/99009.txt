◦ ◦ ◦ ◦

Грецько-турецька війна. Зі Смирни доносять 7. ц. м. На лінії Балі-Кессер впало в руки Греків 5 льокомотив. Греки не потерпіли ніяких втрат і здобули велику скількість воєнного матеріялу. Заняли місто Креманті і Міхаліці. Передні грецькі сторожі посунулися до Дапольоні. В многих містах в нутрі краю мешканці виявляють неприязний настрій супроти військ Мустафи Кемаля.   "В обороні загроженої батьківщини". В 104. ч. варшавського "Robotnlk-a" читаємо: "Віримо сильно, що коли наш жовнір наблизиться до етноґрафічних границь Польщі, коли згине змора їдовитих сплетень на тему польської місії на польських "kresach", тоді жовнір стане муром в обороні загроженої батьківщини".   Красін не приняв запросин анґлійського короля. "New-York American" подає, що анґлійський король запросив до себе Красіна, котрий згодився прибути тільки під умовою, що його візита не буде задержана в тайні. Колиж Красіна, прошено таки о задержання тайни, — Красін запрошення не приняв.   Президент Дешанель уступає?  З Женеви доносять, що звістка про недалеку димісію президента Франції Де шанеля потверджується. Як причину уступлення, подають денники лихий стан здоровля президента. В палаті послів і в сенаті розпочалася вже боротьба о нового президента.   Сір Г. Самуель в Палєстині. "Хвіля" подає, що дня 30. червня прибув Cip Герберт Самуель, начальний анґлійський комісар для Палєстини, до Яффи, де повитали його бурмістр міста і жидівська громада. Відтак удався до Єрусалиму, де витала його людність з великим ентузіязмом. На привітну промову бурмістра Єрусалима відповів Самуель, що правитиме справедливо супроти всіх і обіцяв за кілька день запросити до себе представників Палєстини на конференцію в ціли зложення дуже важних заяв.   Чехи за союзом з совітською Росією?  "Курєр Поранни" доносить. шо під впливом большевицьких успіхів на фрон ті змінився настрій в Чехії в користь большевиків. Пражська преса домагається союза з совітською Росією і зірвання з антантою. "Venkov" пише: Не можемо ждати, аж антанта ласкаво позволить нам заключити союз з Росією. Мусимо звернутися на Схід. Чим скорше це станеться, тим краще". Одночасно розійшлися в пресі поголоски про мобілізацію нових чеських річників.   Папа до усіх народів світа. По донесенням з Риму папа приготовляє енцикліку до усіх народів світа в справі мира і поєднання народів.   Процес проти мадярських комуністів. Від кількох днів ведеться в Будапешті сензаційний процес проти 20 комуністів, яких обжаловано о те, що за влади Белі Куна спричинили смерть в 167 випадках. Кромі сього обжаловані вони за державну зраду, вимушення, фальшовання грошей, створення революційних трибуналів і т. и. До розправи покликано до 400 свідків.   Перед визнанням совітського уряду Анґлією. Чічерін їде до Льондону. "Danz. Ztg." пише: "Social Demokraten" доносить, що Красін не верне вже до Льондону та що його місце займе Чічерін, комісар для закордонних справ, котрий вестиме політичні переговори як повновласник російського уряду. Иншими словами — твердить "Soc. Dem." — Анґлія мусіла зобовязатися супроти Красіна визнати совітський уряд, бо Росія не висилала би свойого міністра для закордонних справ до Льондону, коли би не мала ґарантії, що совітський уряд буде визнаний Анґлією.   Громадська думка 