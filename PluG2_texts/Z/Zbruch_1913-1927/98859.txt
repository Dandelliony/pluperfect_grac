◦ ◦ ◦ ◦

Свято американської свободи! Всі українські інституції і громадянство повинні взяти найчисленнійшу участь в тихій архієрейській Службі Божій в церкві св. Юра, в неділю о год 9. рано і в концерті ві второк дня 6. липня о год. 8-ій вечером в салі ім. М. Лисенка з нагоди свята свободи Америки а в дни 4. липня в неділю прикрасити доми національними прапорами.   Видавнича Спілка українського учительства в Коломиї по довшій перерві відживає; дня 27. червня ц. р. відбулися загальні збори, які відкрив п. В. Витвицький згадуючи померших членів Управи та визначнійших членів товариства. На зборах затверджено білянс за минувших 6 літ і з надвижки білянсової призначено 2000 К українському Т-ву Педаґоґічному та 1000 К Українському Горож. Комітетови в Коломиї. Про видавничу діяльність, ізза дорожнечі паперу і друку, не було й згадки.   Нові арештовання. В ночи з 29. на 30. червня арештовано в селі Глинній к. Львова кондуктора Осипа Райтера, господарів і зарібників Андрія Райтера, Осипа Борецького, Михайла Тузяка, Степана, Гринька і Осипа Кисілів.   Боротьба з епідемією. В найблищих часах ввійде в життя розпорядок, на основі якого залізничі стації у Львові, Сокалі, Бродах, Підволочисках, Тернополі, Гусятині, Станиславові і Стрию, будуть видавати білєти в напрямі на захід від всіх цих стацій тільки тим подорожним, які викажуться посвідкою чистоти з санітарних бюр, що находяться при згаданих стаціях і остають під проводом лікарів. Ці свідоцтва будуть видаватися безплатно на основі особистих оглядин. Брудні, або занечищені особи дістануть таку посвідку після очищення в купелево-дезінфекційному закладі, який буде находитися на стації. Очищення буде також безплатне.   Звірство. В суботу підчас переведення тіла Ридиґера з помешкання до анатомії, украдено небіщикови черевики з ніг і шапку.   Смерть кін. Всі краківські кіна замикаються дня 15. липня наслідком нової підвишки громадських оплат та ціни елєктрики.   Громадська думка 