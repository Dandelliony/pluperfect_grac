Із святочних вечерів в честь митрополита ґр. Шептицького.

В навечерє св. Андрея в дівочій ґімназії С. С. Василіянок відбув ся святочний вечер в честь увязненого в Суздалї митрополита. Рік-річно устроювано там подібні вечери з нагоди іменин добродїя і опікуна ґімназії. Останній вечер відзначав ся вимово незвичайним настроєм пієтизму. Зазначило ся се в кінцевій промові директора о. Лежогубського таксамо, як і в початковім слові ученицї Д. Пачовської, але найбезпосереднїйше в привітнім співі дїточого квартету, що текстом, мельодією і виконанєм дав найприроднїйший вираз почуваням устроюючих вечер. То не був попис перед публикою жадною артистичного пира. То дїти в тузї за своїм батьком співали крізь сльози виражали почуваня серця — свого і слухачів, переважно ріднї і знайомих. Гарно виконані були й хорові співи і терцет. Але на верх між усїма продукціями вибились зовсїм несподївано солїстка І. Туркевичівна гарним і певним сопрановим голосом та вишколенєм, а В. Переймівна деклямацію, в якій легко поборювала усї трудности експресії і кольорованя тексту принагідної Щуратової поеми, поданої у вчерашнім числї "Дїла" з авторського рукопису. З цїлости вечера винесла публїка дуже миле вражінє. — Вчера, в сам день св. Андрея відбув ся подібний святочний вечер в сали Музичного Інститута ім. Лисенка, устроєний членами "Читальнї" гр. кат. духовної семинарії при значно більшій участи публики, що улягла чарови скрипових продукцій Б. Созанського і С. Сапруна, та боєвих пісень, виконаних хором а capella. Декляматорським талантом визначив ся перед Львовянами вперве Метелля, віддаючи поему "В суздальській тюрмі" так сильно, що опанував увагу всїх зібраних в сали. Як вечер в ґімназії у С. C. Василіянок, так і вечер в сали Муз. Інститута був попереджений відспіванєм цїсарського имну, а закінчений имном національним.
Р. Б. 