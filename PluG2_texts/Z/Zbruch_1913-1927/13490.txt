Пос. Василь Стефаник. — Заостренє еміґрацийних приписів в Злучених Державах. — Петербурзьке телєґрафічне Аґентство польщить наші місцевости. — Звідниця перед судом.

Пос. Василь Стефаник просить нас спростувати вістку подану нами за українською канадийською пресою про його виїзд до Канади. Ізза причин приватної натури пос. В. Стефаник сего року із краю не виїзджає.
Заостренє еміґрацийних приписів в Злучених Державах. Ґенеральний комісар іміґрацийного департаменту в Вашинґтонї, Камінеті, видав нові заострені приписи, яких мають придержувати ся в будучности американські іміґрацийні власти. Ґенеральний комісар, довідавши ся, що богато іміґрантів, прибуваючих до Злучених Держав, головно через корабельні компанії в Бельгії і Росиї асекурують ся на случай заверненя з Америки, припоручив, щоби в будучности іміґрацийні урядники випитували кождого еміґранта, чи перед виїздом з Европи він заасекурував ся від недопущеня до Америки. Всїх заасекурованих мають безглядно завертати назад бо в cего рода асекурациях американський іміґрацийний уряд добачує можливість стяганя робітників до Америки черев зорґанїзовану аґітацию, а се противиться американським законам. Друге заостренє супроти іміґрантів дасть ся прибуваючим до А мерики ще більше відчути. Досї бувало так, що коли член якої родини, яка прибула до Америки, був хорий, або задля фізичної вади не мож його було пропустити до Америки, то еміґрацийні власти поручували одному з хорим вертати назад, а решту впускали до Америки. Від тепер на припорученє ґенерального комісаря в случаю слабости одного члена мають завертати назад домів цілу родину.
Петербурзьке телєґрафічне Аґентство польщить наші місцевости. Петербурське телєґрафічне Аґентство з правила подає в депешах з Відня і зі Львова чи пак "Лемберґа" назви наших східно галицьких і буковинських місцевостий у спольщенім видї. І так: наш Перемишль в депешах П. тел. Аґ. в росийських часописях називаєть ся: Пршемисль, Грибів — Ґржибів і т. д., а тепер з холєрою П. тел. Аґенство занесло польщину і межи Бойків у скільські гори та з нашого Опірця зробило „Опоржец".
Звідниця перед судом. Мірціхову, яка удержувала при ул. Глинянській ч. 19. сальон для пань і панів "з ліпших сфер", відставлено з арештів карного суду до арешту повітового суду при улици Казимирівській. В суботу в полуднє відбула ся проти неї розправа перед судиєю Жеґестовським, котрий засудив єї на чотири місяці строгого арешту.  