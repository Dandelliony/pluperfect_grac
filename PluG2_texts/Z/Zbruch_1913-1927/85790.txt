До відома усіх горожан міста Тернополя і цілого повіту. 

З сею хвилею Тернопіль і цілий його округ підлягає власти Української Національної Ради у Львові, котра являєть ся тимчасовим Українським Правительством. Воєнним органом У.Н.Р. в сім місті є Українська Військова Команда в Тернополі. Сій Команді підлягають усі Горожани міста Тернополя і цілого округа без огляду на народність і віроісповіданнє.   Приказом Команди заряджує ся слідуюче:   1. Взиваєть ся всіх жителів до збереження безолядного спокою.   2. Оружє, яке находить ся в руках приватних осіб, мусить бути сейчас віддане в Військовій Команді на площі Собіского.   3. Не вільно являтись на вулицях більшими гуртками, як по дві особи.   4. Всякі збори забороняєть ся.   5. Хто без уповажнення Української Військової Команди буде зловлений з якимнебудь оружєм в руці, буде на місци розстріляний.   6. Всі публичні льокалі, аж до відклику, мусять бути зачинені від 7 год. вечер. до 7 год. рано.   7. По 7. год. вечер. не вільно нікому без дозволу являтись на вулицях. (Від сеї заборони звільняє тільки виїмкова нагла потреба, як прим. потреба візвання лікаря).   8. Всякі рабунки і насильства строго забороняєть ся.   Взиваєть ся усіх Горожан до безглядного збереження сих приказів, бо всяке їх нарушеннє буде покаране після воєнних законів.   Тернопіль, 3. листопада 1918 р.    Українська Військова Команда в Тернополі  БОЛЮХ командант.   Голос Поділя 