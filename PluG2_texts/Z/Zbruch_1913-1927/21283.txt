Боронїмо видїлову школу!

(З кругів учительських.)
Часто дивують ся дописувателї Дїла, що мало Українців зголошує ся до вступного іспиту в учительській семинариї. А причини ось в чім: Заки школяр з народної школи дістане ся в учительську семинарию, мусить передше пройти школу видїлову. А в тій школї через дуже густе сито пересївають Українців! Одних таки не приймають задля "браку місця", других зовсїм польщать, а як котрий завзятійший, і останеть ся Українцем, то вийде звідтіля зовсїм знеохочений до дальшої науки, до школи, або не може вчащати дальше через злу ноту, яку одержує за свою українську приналежність! І нам здаєть ся, що се зовсїм природно, як бачимо, що з видїлових шкіл приходять Українці. А тимчасом, приглянувшись близше відносинам, переконуємось, що тільки чудом перейде крізь те пекло який Українець. Се длятого, що нема у видїловій школї учителів наших.
Ще в мужеській видїловій школї — усяко буває. Десь-часом заблукаєть ся там який, як не цілий то хоть на пів Українець (виняток тільки Коломия, де є кілька Українців).
Але по жіночих школах — то вже звичайно нема нї одної Українки. Ще як катехит — порядний чоловік, то на науці реліґії осьвідомляє наші дївчата. Але як москвофіл, то йому все одно.
Польки шовінїстки в найвисшім степени, вчать української мови! Такі, що говорити по українськи не вміють! Як почнуть читати книжки уступ чи вершик, то дївчата наші лиш сьміють ся тайком. Ті самі учительки Польки, котрі на попередній годинї польської мови, напитуючи Українки, за неправильну вимову польської букви "w" (як "у") сільським дївчатам роблять такі уваги: "Ach, jak ty to wymawiasz okropnie! Co to za ordynarny ten ruski język!" І се дїє ся в часах, коли навіть чужі вчені виписують похвалу нашій мові за її милозвучність! І се так говорить вчителька, яка сама не вміє навіть читати по українськи, а яка вчить Українців української мови і лїтератури! Чи було би можливо, щоби Українка, яка не вміла би по польськи читати, вчила польські дїти польської мови? А у нас се можливо. Бо в нас в кождій статї нарікає ся на такі відносини, а притім додає ся: "чому посли нїчого не роблять?" Але такий панок не піде поміж ту дітвору, не випитає ся їх гаразд: що в школі дїє ся, чи не мають якої кривди, чи не знущають ся над ними Поляки. Не поговорить про національну гордість, про нашу історию, лїтературу, не позичить відповідних книжок, не запросить до себе, щоби дїти бачили, що й поміж "панами" є Українці, що є кому стояти за ними. — Ті панове тільки придержують ся теориї, а зійти до практики не хотять. А наша молодїж лишена всякої опіки, польщить ся, бо в школї чує лиш висьміванє всего рідного, а захвалюванє чужого. Уратують ся лиш ті одиниці, котрі вже з народної школи винесли деяку, хоть обкроєну, національну сьвідомість. Але не легко й се, бо всї підміські села обсаджені звичайно Поляками...
Ось такий факт: В однім місточку в жіночій видїловій школї час від часу учителька каже усїм Українкам та Жидівкам йти до дому, лишаючи самі тільки Польки і там навчає їх, як мають поводити ся з товаришками Українками, щоби їх скорше спольщити. Потім Польки відзивають ся зовсїм недвозначно до Українок:
“Jaka ty dobra. Jakby to było ładnie, gdybyś je-szcze do tego była Polką!"
В однім містї крім польских учительок є в одній жіночій школі 3 учительки, але — кацапки, у другій школі 1 — також кацапка. А ті сидять там, наче мальовані, і пальцем не кивнуть.
Длятого тепер попри учительські семинариї мусимо звернути ще й увагу на видїлові школи.
Богданський. 