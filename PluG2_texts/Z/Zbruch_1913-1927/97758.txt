◦ ◦ ◦ ◦

Нова війна. К. Б. доносить з Амстердаму: Уряд Асербейджану виповів війну Арменії.   Ліґа Народів проти мілітаризму. Радіо з Ліону. Рада Ліґи Народів займеться на конференції в Римі проґрамами держав у відношенню до оружної сили, справою редукції зброєнь та справою приватного виробу муніції.   Мир між Литвою і Росією. "Tidende" доносить з Ковна: В московсько-російських переговорах совітський уряд прийняв без дискусії домагання цілковитої незалежности Литви. В найблищих днях буде підписаний мир між Литвою і Росією, почім слідуватиме створення дипльоматичного представництва совітського уряду в Ковні.   Повстання в Ірляндії. З ріжних місцевостей Ірляндії наспіли відомости, що озброєні і замасковані люде нападають на постерунки жандармерії, на податкові і цлові уряди та палять і нищать їх. В Дубліні знищено 50 постерунків жандармерії. Віце-король Ірляндії Фрмеч прибув до Льондону і відбув довшу конференцію з Бонар Льовом.   Вільсон тяжко хорий. 3 Вашинґтону доносять, що стан здоровля Вільсона значно погіршився.   Італія за відложенням конференції в Спа. "Matin" доносить, що італійський уряд домагається відложення конференції в Спа до червня ц. р.   Німеччина домагається відкликання француських військ. "Morgenztg." доносить з Берліна, що німецький кабінет враз з міністрами усіх поодиноких країв рішив не висилати заступників Німеччини на конференцію в Спа ані на господарську конференцію в Парижі, доки не будуть відкликані француські війська з Франкфурту і других німецьких міст.   Французи евакуують Франкфурт? Француськи денники доносять, що маршаль Фош приготовляє евакуацію Франкфурту.   Гамбурґ-Москва-Владивосток. "Morgenztg." доносить з Ціріху, що Троцький в розмові з анґлійським парляментарем вказав на можливість німецько-російського союза. Він сказав, що Анґлія стане одної днини перед фактом німецько-російського союза. Колись боялася вона господарського фронту Гамбурґ-Баґдад тепер може вже небавом матиме господарський фронт Гамбурґ-Москва-Владивосток.   З турецького кітла. 3 Константинополя доносять, що війська уряду зайняли Адабазар, чим поширив значно круг свойого ділання. Націоналісти евакуували Болю. В Константинополі викрито тайне націоналістичне стоваришення і арештовано 40 осіб. Воєнна рада засудила заочно на смерть Мустафу Кемаля і його товаришів за поширювання націоналістичного руху. Найвища Рада рішила задержати в Туреччині 24 дивізії союзних військ, на що Греція зобовязалася дати 100.000 жовнярів.   Кабінетна кріза в Італії. Ліон. Італійський король поручив Пононієви, соціялістичному послови (реформіст) утворити новий кабінет. Бононі просив дати йому час до порозуміння з представниками ріжних партій.   Конференція в Фолкстон. Ліон. Радіо Конференція в Фолкстон розпочала свої наради в суботу. Радили над справою конференції в Спа і постановлено під услівєм апробати зі сторони инших союзників, що конференція буде відложена аж до переведення виборів в Німеччині. Провізорично принято дату 22. червня. Ухвалено не змінювати версальського договору і перевести клявзулю про розоруженнє. Справи розоруження не буде розглядатися на конференції в Спа, а відложеннє конференції не здержить коаліції від її жадань і введення охоронних средств. У справі відшкодовань згодився Мільран на провізоричне означення суми відшкодовання під услівєм, що Франція дістане від Німеччини зачет у висоті неусталеної суми. Як має Німеччина заплатити відшкодованнє, се рішать француські й анґлійські фінансові знатоки.   Революція в Мексику. Польдгу. Рештки правительсвенних військ піддалися революціонерам на границі Зєж. Держав. Війська Каранци відступили зі Ст. Марко. Ґен. Опредже приказав, щоби Каранці не утруднювали відвороту поза границі Мексику.   Францусько-анґлійська деклярація. Ліон. Текст францусько-анґлійської деклярацїї, усталений на конференції в Шіт такий: 1. Анґлійське і француське правительство домагається, щоби шкоди заподіяні війною були якнайскорше заплачені і щоби для цеї ціли оживити конечні жерела. Пожадане, щоби Німеччина для виконання своїх зобовязань, відзискала фінансову автономію. 2. Правительства признають, що для розвязання ріжних економічних питань і щоби нарешті зачався мировий період, слід управильнити цілі ґрупи міжнародніх справ, які повстали наслідком війни та запевнити сплату воєнних довгів коаліційних держав і відшкодовань зі сторони центр. держав. Знатоки обох країв мусять безпроволочно предложити своїм правительствам пропозиції що до мінімальної суми німецьких довгів, а суму цю мусить признати коаліція. Потім розглядатиметься можливість і спосіб її сплачення.   Громадська думка   