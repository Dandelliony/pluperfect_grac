◦ ◦ ◦ ◦ ◦ ◦ ◦ ◦

Друга мирова конференція має зібрати ся в Парижі 7. січня. Візьме в ній участь Лойд Джордж, Італію репрезентуватиме Нітті. Хто заступить Зєдинені Держави, покищо не відомо.   Розділ мандатів в німецьких кольоніях. Після проєкту, який предложила Найвисщій Раді мандатова, кольоніяльна комісія, німецька полуднево-західна Африка припаде Анґлії, остров Науру, Новій Зеляндії, німецька часть Нової Ґвінеї та архипелягу Бісмарка-Австралії, Маршалківські, Каролинські та Маріянські острови одержить Японія.   Анґлія жадає митового союза австрійських сукцесійних держав. "Сorierre de la Sera" доносить із Парижа, що анґлійська делєґація на засіданні найвищої ради дня 24. грудня с. р. поставила внесення, щоби утворити митовий союз між державами, що повстали на землях б. Австро-Угорщини.   Плєбісцит на Горішнім Шлеску всупереч вчерашним донесенням має відбути ся в своїм часі.   Литва і большевики. Литва і Лотва хотять дальше вести спільну війну проти большевиків.   Анґлія і большевики. О'Браді вертає до Копенгаґи, щоби підняти переговори з Літвіновом.   Порозуміння Япанії і Америки в справі Сибіру. Після япанського пресового бора прийшло між Зєдиненими Державами і Японією до порозуміння в справі спільного поступовання на Сибірі.   Росія і Польща. З Москви доносять: Большевицьке правительство заходить ся запопадливо о мир з західними державами, що повстали на областях б. Росії. З окрема хотіло би заключити радо мир з Польщею. Большевицьке правительство готове приняти всякі польські умови без застережень, навіть що до границь, жадає однак права можности поширювати большевицькі засади між польським населенням.   Денікін просить поміч. Представник Денікіна в Парижі Маклакор заявив, що Денікін без заграничної політики не зможе удержати ся.   Тайний договір Денікіна з Япанією? З Лондону доносять, будьто би Денікін заключив з Япанією тайний договір. Ся вістка викликала в Анґлії велике занепокоєння.   Нова Рада 