◦ ◦ ◦ ◦

Большевицькі звідомлення. Відень. В рейоні Винниці ми заняли Літин і Липовець. Ряд місцевостий о 30—40 верст на північ від Звенигородка. О 35 верст на північ від Єлисаветграду занято стацію Знаменка. В напрямі Херсону занято рейон стації Пятихатки і стацію Верхівцево. В напрямі на Мелітополь заняли ми Александровськ. Стоїмо о 10 верст на північ від Одрехова. В напрямі на Бердянск наша офензива. В напрямі Новочеркаська ми зломили опір ворога на полудне від стації Заповідна. Над долішним Донцем червона армія заняла ряд місцевостий о 35 верст на північний захід і 45 верст на північний схід від устя Донця. В рейоні Чір занято Н. Черская (?), в рейоні Царицина Сарепту. Ми посунулись 30 до 35 верст на полудне від цеї місцевости. Відень. З Москви доносять: Упадку Бердянська і Таґанроґа дожидають кождої хвилі. Всі уряди Денікіна вже відплили на кораблях. Населення втікає до Царгороду.   Нітті в Льондоні. Приїзд Нітгі до Льондону привітала анґлійська преса із вдоволенням. Можна припускати, що головною темою розмов з ним буде справа Рєки, та що це місто буде інтернаціоналізоване. Положення Анунція в Рєці важке. Громадянство заявилося проти його пановання. Мабуть він використає першу нагоду, щоби з гонором вийти з авантури. Се облекшить згоду союзників у справі Рєки.   Розвязання чеської партії реалістів. Чеська партія реалістів відбула 6 січня засідання під проводом міністра судівництва д-ра Веселього. Порішено розвязати партію, а членам партії поруч ити, щоби вступили до чеської національної партії.   Синя книга большевиків. Совітський Уряд випустив "синю книгу", змістом котрої є переговори, що велися в р. 1918 між антантою і російською совітською республикою.   Армія Бермонта в Росії. Анґлійські ґазети подають, що війська полк. Берконта-Авалова будуть вислані в Росію, щоби воювати під проводом Юденіча. Ґен. Ніссель робить старання, щоби Естонія пропустила війська Бермонта.   Ліґа Народів. "Chicago Tribüne" сповіщує, що Вільсон скличе Ліґу Народів навіть в тім випадку, колиб американський сенат не ратифікував мирового договору.   Німецькі офіцери в червоній армії. Збігці з червоної армії доносять, що там зявилося багато німецьких офіцерів, котрі сповнюють службу інструкторів.   Ірляндська автономія. Ірляндська опінія однодушно відкидає проєкт автономії Ірляндії Льойда Джорджа. Всі стверджують однозгідно, що жертвована тепер автономія має на меті виключно позискати згляди Америки, о котрі тепер дбає Анґлія. "Пропозиції Льойда Джорджа не можуть тепер для нас бути предметом дискусії. Вони не є призначені на те, щоби їх здійснити, щоби порушити опінію в Америці" — заявив один ірляндських провідників. "Автономія на експорт" — говорить радикальна преса.   Плєбісцит на Шлезку. Краків. З неділі має прийти штаб анґлійської дивізії, 16 баталіонів піхоти, полк кінноти і два відділи артилєрії, разом до 21,000 людий. Це анґлійське військо має обсадити Горішний Шлезк.   Ліквідація Австрії. Варшава. Дня 14 с. м. має бути у Відни конференція в справі поділу залізничого табору бувшої Австро-Угорщини.   Хаос в Румунії. За виновника всіх прикрих наслідків війни, доріжні, голоду, пошестей, продажности урядників, неладу в державній адміністрації, жорстокостей воєнних судів в "освободжених" областях то що, народні маси румунські уважають ліберальне сторонництво під проводом братів Братіяну. В руках сього сторонництва був доси весь державний апарат Румунії. Проти сього сторонництва виступив пролєтаріят, що зорґанізувався в соціялдемократичній партії і хлопи з дрібним міщанством, що згуртувались під проводом ґенерала Аререску і знаменитого демаґоґа Таке Йонеску. Щоби утихомирити народню масу ліберальне правительство перевело аґрарну реформу через поділ великих посілостей і завело загальне пропорціональне голосовання. Вибори були в листопаді м. р. Вибори переведено при помочи брутального терору всего апарату державного в користь пануючої партії ліберальної. Бачучи безвиглядність боротьби при таких безправствах державних орґанів всі опозиційні партії проголосили, що в виборах не беруть участи. Та проте ліберальна партія мала вийти з виборів ослаблена. Соціялдемократи здобули 7 мандатів. Партійна конференція рішила, що соціялдемократичні посли відчитають в парляменті деклярацію проти реакційної політики короля і Братіяну та жадають розвязання парляменту і розписання нових виборів.   Громадська думка 