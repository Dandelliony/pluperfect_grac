◦ ◦ ◦ ◦ ◦ ◦ ◦ ◦ ◦ ◦

Закордонні пропуски. На Холмщинї адмінїстрация припинила видачу закордонних пропусків, щоб обмежити вплив Галичини на населенє Холмщини, а також відвернути заробітчан від Австриї в Росию.
Зловленє росийського шпіона. В Бродах арештовано — як ми вже писали — б. росийського почтового урядника Копота, котрому доказано, що перепачковував до Галичини брошури для пропаґована цареславя. Він утїк з брідської вязниці, але підчас утечі до Росиї зістав в невияснений доси спосіб тяжко ранений і його відставлено до київського шпиталю.
Для вшанованя столїтного ювилею Шевченка приступає Український Студентський Союз, як осередна орґанїзация усього українського студентства Австриї, в порозуміню з українськими студентськими орґанїзациями за кордоном, до наданя "Ювилейного Альманаха" і звертаєть ся до всїх студентів, студентських орґанїзаций, абсольвентів і старшого громадянства з прошенєм надсилати праці і статї для альманаха по отсій загальній програмі: І. Шевченкові ідеали серед молодїжи. II. Роля молодїжи в поширеню культу Шевченка. III. Погляд на рух і духове житє молодїжи від виступу Шевченка. IV. Українські студентські орґанїзациї у нас і за кордоном під теперішну хвилю. V. Спомини старших громадян про тайні ґімназийні гуртки та про перші Шевченкові сьвята, видавництва і т. и. VI. Також самостійні праці з лїтературного та белєтристичного обсягу (які не мусять стояти в звязи з ювилеєм). Праці, статї та твори просить ся надсилати по адресї: Антін Жила, Львів, ул. Хшановської 9. 