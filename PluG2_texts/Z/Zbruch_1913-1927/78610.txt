◦ ◦ ◦ ◦ ◦ ◦ ◦ ◦ ◦ ◦

Ц. і к. Рекрутуючий Уряд Укр. Сїчових Стрільцїв від початку цвітня урядує у Львові, вул. Міцкевича ч. 11. В ряди Укр. Сїч. Стрільцїв, яким тепер припала до сповненя давно мріяна і велика задача, може зголосити ся кождий, що вже або ще необовязаний до війскової служби в ц. і к. армії. Кождий, хто зголосить ся і викажеть ся посвідкою парох. уряду і посвідкою послїдного війскового перегляду, що має вимоги вступленя до У. С. С., дістане покликуючу карту, з котрою удасть ся до перегляду до коша, У. С. С. в Пісочній при зел. дорозї Львів-Стрий. Всї письма до рекрутуючого уряду слати неоплатно на адресу: К. u. k. Rekrutenungsstelle der ukrainischen Legion, Feldpost №240. Д-p M. Новаковський, командант.
П-нї Л. Драгоманова, вдова по М. Драгоманову, одержала від українського правительства на основі ухвали Малої Ради з 30. марта державну пенсію 2.400 карбованцїв річно.
Святочний вечір в честь Тараса Шевченка. Ученицї дївочої ґімназії С.С. Василянок у Львові уладжують в пятницю дня 12. цвітня с. р. в салї Музичного Товариства ім. М. Лисенка Святочний вечір в честь Т. Шевченка. Початок точно о год. 7 вечером. Добровільні датки на сирітський фонд ім. Митрополита Андрея ґр. Шептицького приймаєть ся з подякою.
З товмацького повіту запитують, длячого староство в Товмачи призначує на села (може не всї) замість пів кґ. цукру на голову лише по 12 дека, коли декотрі ланки дістають окрему асиґнату навіть на 50 кґ. По селах збіже староство забирало, але бідним чи потребуючим не дає зовсїм муки. Звідки в Товмачи і в Тисьменици дістають жиди цукор, який продають по 8—12 кор., нафту по 6 кор. з додатком фасолї, коли для сїл того не дають? Длячого декотрі вибрані громади дістають по кільканацять тисяч місячної запомоги, а знищені, спалені, з під позицій, по 1000 кор. Длячого доси не дістали спалені в 1916 р. причинка на чинш. Централя ще в 1917 р. се унормувала? Длячого спалені і зрабовані не дістали запомоги на купно хатної обстанови — хоч в инших повітах давно виплачують? Длячого для знищених селян нема збіжа на засїв, хоч дістають пани й підпанки? 