◦ ◦ ◦ ◦ ◦ ◦ ◦ ◦ ◦ ◦

Довкола папської ноти
БЕРН. (Ткб.) Всї дневники обговорюючи ноту папи, підчеркають глибоке моральне вражінє, яке у всїх народів викликала мирова дїяльність подиктована найчистїйшими зглядами людськости. Нїмецькі дневники висказують супроти становища дневників сприяючих коалїції обаву, що інїціятива не буде мати на разї безпосередного успіху.
Романські дневники, які виходять в Швайцарії промовляють цїлком в дусї антанти, що мирові переговори розпочаті в теперішній хвилї на підставі мирової ноти папи, служили би тільки інтересам осередних держав.
ПЕТРОГРАД (Ткб.) Обговорюючи ноту папи "Новоє Время" пише: Апостольська столиця, яка є справдї позбавлена полїтичного впливу, яка однак заховала моральний вплив, була би віддала людскости величезну й нечувану прислугу, як би була напятнувала тих, що завинили світову катастрофу. "Рѣчь" пише: Інїціятива папи, котрий остав ще одинокий посередник, що входить в рахубу, не має більшої вартости, від усїх инших проєктів посередництва. "Бирж. Вѣдом." думають, що пропозиції папи треба уважати пропозиціями осередних держав. То рука неприятеля, витягнена через Ватикан. "Русская Воля" думає, що ужитє папою мрачної форми висказуваня не становить конкретних пропозицій. Дневник закидає Ватиканови надто велику обережність в квестії зєдиненя Польщі. Натомість нота є дуже рішуча там, де розходить ся о зворот нїмецьких кольонїй. "Н. Жизнь" пише: Папа нїколи не був би заризикував вислати ноту, якби не уважав обставин корисними. Католицизм усе мріяв про те, щоби людськости подати оливну галузку. Тої нагоди не міг папа полишити найгіршим неприятелям Ватикану — соціялїстам. Апостольська столиця переконана, що правительства маючи вибір в тій справі, дали би першенство Ватиканови перед Стокгольмом.
Векерлє наслїдником Естергазія?
БУДАПЕШТ (Ткб). Після донесеня дневників є дуже правдоподібне покликанє Александра Векерлє на становище президента мінїстрів. Векерлє конферував з ріжними членами кабінету, яких просив, щоби остали ся в кабінетї.
Місце побуту вивезеного царя.
ПЕТРОГРАД (Пет. аґ). Прозізоричне правительство оголошує: З огляду на лад в державі порішило тимчасове правительство перевести бувшого царя і царицю, яких держить ся під сторожею, до иншого місця побуту. За резиденцію вибрано місто Тобольск. З бувшим царем і царицею удали ся з власної волї їх дїти та кілька осіб з їх окруженя
Мирова проґрама француських соціялїстів.
"Vossische Zeitung" доносить з Женеви: Мирова проґрама француських соціялїстів вже вироблена і обіймає отсї точки:
1. Голосованє в справі Ельзаса і Льотаринґії в рік після приверненя нормальних відносин.
2. Опорожненє занятих областий.
3. Відшкодованє для Бельґії і Люксембурґа.
4. Відбудова независимої польської держави, зложеної з усїх областий, яких людність в більшости заявить ся за приналежністю до тої держави.
5. Плєбісцит в північнім Шлєзвіґу.
6. Плєбісцит в італїйських частях Австрії.
7. Литва, Фінляндія, Арменія, Україна та всї національности Австрії і балканських держав одержать право самоозначеня та утвореня або федеративної держави, або самостійних країв.
8. Правна і культурна свобода для жидів.
9. Внутрішня автономія в тих кольонїях, в яких людність осягнула вже деякий ступінь цивілїзації.
10. Мировий договір буде підписаний всїми народами світа і запоручений союзом народів.
Звертає увагу в сїй заяві, що справа віддачі нїмецьких кольоній не вважаєть ся перешкодою до заключеня мира.
Проти одностороннього зриваня угоди.
До "Vossische Zeitung" пишуть із Стокгольму:
"Новое Время" доносить: Українська Рада заявила, що російське правительство не має права переводити яку небудь зміну в устрою України.
Послїдні вісти про війну.
З воєнної пресової кватири доносять: "Одинайцята битва над Сочею ведеть ся дальше з незміненою силою; особливо коло Врх і на південний захід від Костанєвіци кипить боротьба. Дотеперішний її перебіг добрий.
ВІДЕНЬ. З воєнної пресової кватири доносять: Південно західний фронт. Боротьби піхоти тревали вчера цїлий день; вони були для нас цїлком успішні. По сильнім огни артилєрії Італійцї двічи заатакували у відтинку Кин. Наш огонь випер уже їх. На Мрзлї Врх виперто неприятеля протинаступом з вузького кусня фронту, в який удало ся кому вдертись. На мостовий причілок Тольмайн звертаєть ся сильний огонь артилєрії. На північ від Каналє сильний протинаступ перешкодив неприятелеви вдерти ся в нашу лїнїю. Відперто дальше кілька неприятельських приступів коло Брітоф та на становища від Водіце по Монте Сан Ґабрієлє. Неприятель понїс при тім значні втрати. Так само зломив наш огонь кількакратні наступи Італїйцїв на наші лїнїї на південний схід від Ґориції. Найбільших зусиль докладав неприятель, щоби проломити наші лїнїї між долиною Віппах і Костанєвіцою. Неприятельські маси, що йшли до наступу розігнав наш огонь. Кріваві втрати Італїйцїв дуже тяжкі. Крім того взяли ми в полон 300 бранцїв, які належать до 33 бриґад. Вчера вечером неприятельськї монїтори дали 7 стрілів на Триєст. Пять стрілів упало на приватні доми, а два на улицї. Було 6 забитих, а саме: 1 мушина, 1 жінка і 4 дїтий; крім того одна жінка й одна дитина тяжко ранені. Мистецький стріл одної з наших батерій приневолив один неприятельський монїтор здержати вогонь. Рівнож наші лїтаки брали вчора визначну участь в боротьбі. Вони обкинули бомбами неприятельські батерії при впадї Стобби, а відтак монїтори які острілювали Триєст. Мимо сильного вогня неприятельських гармат всї лїтаки вернули. 