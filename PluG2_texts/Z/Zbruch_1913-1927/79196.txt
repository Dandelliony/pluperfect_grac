◦ ◦ ◦ ◦ ◦ ◦ ◦ ◦ ◦ ◦

Протижидівські розрухи в Кракові.
"Neue Freіе Presse" доносить, що 16. с. м. відбули ся в Кракові великі протижидівські розрухи, які зачали ся о год. 9 рано розбиванєм жидівських будок. Товпа зложена по більшій части з польських лєґіонїстів, студентів і зелїзничників нападала на трамваєві вози, виволїкала з них Жидів і била. В цїлім містї повибивано Жидам вікна, порозбивано і знищено жидівські склепи і ранено при тім богато осіб. Жертвою погрому впав один купець зі Стрия Псахія Меллєр, полишаючи 12 незаосмотрених дїтий, який приїхав до Кракова, щоби відвідати хорого сина у війсковім шпитали. В середу відбули ся збори Жидів, в яких вони запротестували проти сих подїй і постановили, з огляду на пасивність полїції, зорґанїзувати самооборону. Похорон убитого відбув ся серед великого здвигу розворушеного народу.
Свято першого мая на Українї.
КИЇВ (УТА). Офіціяльно. Телєґрафно до ґубернїяльних і повітових комісарів.
День 1. мая святкує робітництво всього світа, як празник трудящого люду. І в Українській Народній Державі згідно з законом Центральної Ради з 28. сїчня 1918 про 8-годинний робітничий день, 1. мая є святом, в яке не може бути робіт також і по державних інституціях. Оповіщаючи вас про се, прошу там, де є війсковий стан, не забороняти торжественних манїфестацій працюючого люду, а тим більше зборів, віч (мітинґів) і тому подібного.
Належить тільки з огляду на збільшену аґітацію ворожих працюючому люду контр-революційних сил пильно доглядати спокою, щоб контр-революція не пошкодила урочистому святкуваню робітництвом його свята.
Одночасно про се повідомляю війскове мінїстерство для такогож розпорядженя комендантам і війсковим частям.
Мінїстер внутрішних справ Ткаченко.
Похід на Крим.
ВІДЕНЬ, 24. цвітня (Ткб). Урядово:
На Кримі війска ґенерала Коша осягнули Симферопіль.
Чорноморська фльота для України.
ОДЕСА, 24. цвітня 1918. З Севастополя наспіла сюди депутація чорноморської фльоти в справі переговорів про поворот фльоти до Одеси. В Севастополи — по словам депутації — панує повна анархія. Власть в містї перейшла знов на міську Раду і большевики по найбільшій части опустили місто. Австро-угорські і нїмецькі власти в Херсонї увільнили кораблї, які находили ся в сїй пристани. Шість з них причалило під українською флягою до Одеси.
Українське правительство розоружує польські війскові банди.
ЛЬВІВ, 25. цвітня 1918. Польські ґазети доносять: Польський виконуючий комітет в Київі внїс до Ради протест проти систематичного розоруженя польських війск "пшез хлопство і банди гультайскє" (що за термінольоґія!) під назвою "вільних козаків", протеґованих українським правительством. Український мінїстер війни заявив в Радї, що приказ розоруженя польських війск видало правительство і його переведеть ся безоглядно.
Непорозумінє між Нїмеччиною і Голяндією.
БЕРЛЇН, 24. цвітня 1918. Нїмецьке правительство — як доносить "Vossische Zeitung" поставило до Голяндії цїлий ряд домагань, які в першій мірі відносять до питаня про плавбу Реном та про договори Голяндії з Анґлїєю в справі достави кораблїв і довозу средств поживи. Дневник надїєть ся, що се напруженє між Нїмеччиною і Голяндією скінчить ся небавом уступством Голяндії на оправдані жаданя Нїмеччини. 