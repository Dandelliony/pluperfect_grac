З воєнно-полїтичної лїтератури. — Виклади "Загальноукраїнської культурної Ради".

З воєнно-полїтичної лїтератури.
"Die ukrainische Staatsidee und der Krieg gegen Russland." Von Dmytro Donzow. Herausgegeben von der Ukrainischen Zentralorganisation, Berlin. Januar 1915.
Праця п. Донцова належить до ряду публїкаций, видаваних для обзнакомленя полїтичного сьвіта — в першій мірі Австро-Угорщини й Нїмеччини — з українським питанєм. На 68 сторінках автор дає коротку полїтичну історию України. Познакомивши в першім роздїлї читача з понятєм української державної ідеї, автор переходить в другім роздїлї отсї фази полїтичної істориї України; 1. розвиток аж до упадку самостійної української держави (до XIV ст.); 2. Українська република (1654—1734), а саме: союз з Москвою (Переяславський договір), союз з Польщею (Гадяцький договір), союз з Туреччиною (Дорошенко), союз з Швециєю (Карло XII.); останні роки української републики і Україна як автономна провінция Росиї (до 1781 р.); 4. Україна як росийська провінция (від 1781 р.). — Представляючи сю останню фазу української істориї, автор спиняєть ся на місиї ґр. Капнїста в Берлїнї 1791 р. за канцлєра Герцберґа, вказує на полїтичні пляни що-до України, які в 1850-их роках проповідувала в Прусиї партия Бетман- Гольвеґа, обговорює відомий плян Бісмарка з кінця 1880-их років, опублікований Гартманом, в кінцї говорить про останні роки національно-полїтичного руху на росийській Україні. Третій роздїл працї присьвячений питаню, чи українська державна ідея дасть ся зреалізувати, себто чи є материяльні й ідеальні умови зорґанїзованя української держави. Праця написана — кажемо се без пересади — знаменито. Тільки один lapsus: непотрібно було в однім місци датувати історию новочасного ірредентистичного руху на росийській Українї — від відчиту на студентськім з'їзді 1912 р. коли він має давнїйшу історию. Виклади, уряджувані заходом 3-ої секциї "Загальноукраїнської культурної Ради" відбувають ся правильно. На другім з черги викладї представив др. Щурат лїнїю, по якій ішов розвиток нашої полїтичної думки. Численно зібрана авдитория вислухала з зацїкавленєм викладу, основаного на нових, цїнних материялах. Третий з черги викладав д. Микола Ганкевич. В незвичайно живий і пластичний спосіб обговорив історию росийської революциї до 80-их років, даючи свому нарисови як підклад широкий огляд сучасних подїй в Европі і звязь їх із розвоєм росийського імпериялїзму з одного боку, а з революційними змаганями з другого. В понедїлок 8. відбув ся перший лїтературний порядок. Панї Кабаровська відчитала з великим чутєм і розумінєм воєнні вірші наших поетів-жовнірів, Волощука і Маковея, а також новорічний вірш д. Грицая. Відтак виголосили Петро Карманський і Богдан Лепкий низку своїх поезий і оповідань на воєнні і визвольні теми. Слухачі дякували живими оплесками авторам і декляматорцї. Сего тижня в пятницю, 12., о годинї 11. читав Богдан Лепкий на тему: "Чим жива українська література?" В слїдуючім тижни, второк 16 і пятниця 19 відбудуть ся два дальші виклади д. Миколи Ганкевича з істориї революциї в Росиї — перший про революцийні рухи 80 з 90 років, другий про велику росийську революцию з 1905 року. Викладає д. Микола Ганкевич від години 4—5. 