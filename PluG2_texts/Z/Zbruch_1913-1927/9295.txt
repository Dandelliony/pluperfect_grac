Несупокої на львівскім унїверситетї – Спроневіренє на зелїзничім двірци. – Американьскі звичаї. – Джиґало під лїкарскими оглядинами. – Помилуванє Ґоркого. – Полученє Тихого океану з Атлянтийским. – Кулї з морфіною.

Несупокої на львівскім унїверситетї покінчили ся вчера о год. 7. вечером. По думцї своїх рішень мали страйкарі через два дни бльокувати унїверситет. Страйкарі (поступовці і "niepodległościow-цї", розтаборивши ся під унїверситетом, нїкого не впускали до середини і через те викладів на унїверситетї не було. При тім забавляли ся весело, виспівуючи собі "краковяки", або піснї в родї "Pije Kuba do Jakóba" і т. д.
Всепольска молодїж не била ся з страйкарями, бо посварила ся між собою і дійшло до того, що часть молодежи усунула ся з "Czyteln-ї akademick-ої", симпатизуючи з страйкарами. Через те страйк не мав траґічних сцен.
Україньска, молодїж, одержавши заяву страйкарів про проголошенє бльокади на унїверситетї і просьбу, щоби бльокадї не перешкаджала, усунула ся на бік і не мішала ся до непорозумінь між польскою молодежию.
Замітне, що кількох москвофілів, приглядали ся вождам страйкарів і їх фотоґрафували. Мабуть хотїли мати русофіли сьвітлини польских "niepodległościow-цїв" — для кого... звісно.
Спроневіренє на зелїзничім двірци. Случайно впала дирекция зелїзниць на слїд спроневіреня, яке сповнював через довший час підурядник руху Шнеріх на львівскім зелїзничім двірци. Сей функционар мав під собою кількасот робітників, котрим виплачував платнї. Вийшло на яву, що Шнеріх одним і тим самим робітникам виплачував гроші а рівночасно подавав їх яко недужих, побираючи собі в сей спосіб запомоги. Крім сего визначував і побирав для себе платнї робітників, покликаних на війскові вправи. Енерґічне слїдство веде секретар Маєр. Шкоди буде на кільканайцять тисяч корон.
Американьскі звичаї. У нас в Европі, а по крайній мірі в Галичинї, дає ся на чоло часописи вступну статю, або дуже важну телєґраму, чи якийсь заклик. Не те в Америцї. Американьска "Свобода", безсумнївно найвпливовійша україньска часопись в Новім Сьвітї містить на чолї числа довжезну статю про "нашу нову друкарску машину", (!) де залюбки розказує, як виглядає ся машина, як велика она, про елєктричний мотор, що єї порушає. Наші земляки скоро... американїзують ся.
Джиґало під лїкарскими оглядинами. Розправа проти Ілька Джиґала, який застрілив учителя Бутковского, відбуде ся аж в осени, бо тепер віддано єго під оглядини психіятрів, судового лїкаря д-ра Хомина і лїкаря заведеня для божевільних в Кульпаркові д-ра Малїшевского. Хоч Джиґало не проявляв нїяких ненормальностий, нї умової недуги, піддано єго оглядинам для оминеня перерви розправи в случаю, коли би сам обвинувачений або єго оборонець схотїв поставити внесенє на психіятричні оглядини. Джиґало поводить ся в слїдстві зовсїм спокійно. Оглядини Джиґала відбувати ся будуть в тюремній келїї.
Помилуванє Ґоркого. З Петербурга доносять, що царским указом звільнено звісного письменника Максима Ґоркого від всякої відвічальности і дозволено єму вернути назад до Росиї.
Полученє Тихого океану з Атлянтийским.  При помочи 33 тисяч фунтів динаміту розбито онодї останну запору, яка дїлила ще на, панамскім просмику води Тихого океану від Атлянтийского. В наслїдок страшного вибуху затрясла ся земля в своїх основах в проміри кількадесять миль а за тим поволи канал став виповнювати ся водою. На сусїдних горах в отсю пору згромадило ся кілька тисяч цїкавих, які нарочно в тій цїли приїхали туди зі Зєдинених Держав.
Кулї з морфіною. Американьский головний штаб переводить тепер проби з новими кулями, які по влученю усипляють ранених. Задачею сих куль є заощадити раненому болїв, а рівночасно не ослабити зовсїм наслїдків стрілу. Першим винахідником сего рода куль є Олександер Гумфрай. Він винайшов сї кулї не лише як пригідні в часї війни, але також в часї ловів на грубих зьвірів. Сталева поволока кулї має в собі кілька дрібних рівцїв, які є виповнені морфіною. З початком побоювали ся сего, що в наслїдок зарисованя повоки стратить куля значно на своїй цїпкости і легко буде могла розпасти ся, однак дальші досьвіди виявили, що сї побоюваня були безосновні. Рани від сих куль нїчим не ріжнять ся від звичайних ран з карабінів піхоти. Жовнїр, якого влучила би ся куля хоча і найслабше, не може того самого дня брати участи в борбі: кладе ся супокійно на земли і по кількох хвилях засипляє, і не чує нї болю, нї студени. Також зовсїм не чує болю і тяжко ранений жовнїр і може ждати на заосмотренє навіть кілька годин. Зате смертельно ранений жовнїр, засипляє і без болю і без передсмертної аґонїї в снї переносить ся на другий сьвіт. 