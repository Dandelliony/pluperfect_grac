◦ ◦ ◦ ◦ ◦ ◦ ◦ ◦ ◦ ◦

Бої українського стрілецтва. Новий світлий успіх У. C. С. в фронтї армії Ботмера. З пресової кватири У. С. С. нам пишуть: Знов можемо Вам — покищо тільки коротко і загально — донести про новий світлий подвиг українських сїчових стрільцїв у полї — третій в сїм місяци. Дня 16. с. м. наші стрілцї відзискали дуже важну позицію, яку під напором надзвичайної російської переваги мусїла хвилево лишити Турки (Дикі Лани коло Потутор), та відперли Росіян 1½ км. взад. При тім полонили понад 300 жовнїрів з офіцирами. За те дістав лєґіон крім признань з усїх сторін ще окрему письменну похвалу дивізії, в якій з признанєм відносить ся хоробрість і завзятість українського стрілецтва, яким воно знов здобуло собі повне довірє дивізії. На жаданє коменданта турецької дивізії подано йому імена офіцирів і мужва, які брали участь в тім славнім протинаступі, в цїли від значень.
З дїяльности українського заступництва. Вчора, 19. с. м., відбула ся тут нарада українського клюбу парляментарного. Головною темою наради була справа скликаня парляменту і делєґацій, яку видвигнула на порядок дня засїданя угорського сойму і ухвали нїмецьких послів. Усї присутні на нарадї члени українського клюбу заявились однодушно за скликанєм австрійського і спільного парляментарного тїла, а щоби додати більшої поваги своїй заяві, постановили через свою президію запросити всїх українських послів і членів палати панів з Галичини і Буковини на нараду, яка буде в суботу, 23. с. м. о 10. год. рано в палатї послів. З черги застановляли ся присутні над новими тягарами податковими і ухвалили директиви що-до заходів у правительства, щоби для Галичини й Буковини, з огляду на воєнний тягар, який лежить на сих областях, виєднати звільненє від нових податків на час війни і на протяг двох років по заключеню мира. Справа ся, як зачуваємо, є на добрій дорозї і імовірно не стрінеть ся з принципіяльним опором правительства.
Посол М. Василько занедужав сими днями на камінь у нирках і лежить в одній з віденських санаторій. Стан недужого розмірно корисний. З українських послїв відвідує його між ін. п. д-р Кость Левицький. Недуга популярного посла викликує живе співчутє також у неукраїнських кругах полїтичних Відня.
Великий фестин відбуде ся на дохід воєнної кухнї в міськім городї дня 24. с. м. під протекторатом коменданта міста ґенерал-майора Ріпля ф. Альтрозенбурґ. Ріжнородну програму збільшать ще продукції знаного гумориста Людвіковського і концерт двох війскових орхестр. Богата цїнними фактами томболя постійно зростає. Кіно Червоного Хреста буде висвітлювати свої образи. Треба сподївати ся, що з огляду на добродїйну цїль і добірну програму львівська публика возьме численну участь у фестинї.
Школу для неграмотних отвирає читальня "Просвіти" Городецького передмістя з днем 24 вересня 1916. Видїл читальнї просить всїх Українцїв, щоби знайомих неграмотних посилали до впису тої школи. Вписи розпічнуться від недїлї 24 с. м. в льокали читальнї о годинї 3.30 по полудни. Також можуть вписувати ся щоденно від 28—30 с. м., від 7—8 год. вечером (площа св. Юра ч. 5. в подвірю на лїво.) 