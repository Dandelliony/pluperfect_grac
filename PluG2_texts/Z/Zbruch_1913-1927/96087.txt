◦ ◦ ◦ ◦ ◦ ◦

Нечуване насильство. Від одного польського громадянина, який щойно приїхав з Золочева і був свідком нище поданої події, довідуємося таке: Зі Львова привезено до Золочева о. Юрика, недавно арештованого. В Золочеві держано його до 2. год. в ночі на залізничому двірці, а тимчасом вшехполяки зорґанізували йому "приняття". Юрба підмовлених людей на веденого через місто жандармами о. Юрика плюла, била його, вививала вуличними словами та лаяла його. Наш інформатор Поляк не находить просто слів обурення на роботу вшехпольської голоти. Подаємо це до відома дотичним властям та жадаємо переведення слідства і пояснення цего насильства.   Спалені гроші — причиною самовбійства. Селянин Іван Диргало в селі Богдановичах повіт Турка підрізав собі горло з розпуки, коли побачив вертаючи з ярмарку, що його жінка напалила в пекарській печі, де сховав собі 75.000 марок.   Залізничий рух на лінії Львів-Тернопіль від 6. ц. м. буде йти через Золочів. Розклад їзди цих потягів такий: Відїзд зі Львова 8.35, приїзд до Тернополя 15.21, відїзд зі Львова 18.55, приїзд до Тернополя 6.06. Відїзд з Тернополя 9.54, приїзд до Львова 17.20, відїзд з Тернополя 23.43, приїзд до Львова 7.30. Одночасно здержується рух поїздів зі Львова до Тернополя через Бережани Потутори. Відїзд зі Львова 1.10, приїзд до Тернополя 17.00.   Вирок смерти за убійство і рабунок видано дня 4. марта на Яна Соху, обжалованого за скритоубійство, рабунок і крадіж, яких то злочинів допустився в мундурі польського жовніра. Розправа тревала цілий день, аж пізно в ночі оголошено вирок, засуджуючий Соху на кару смерти через розстріляння. Адвокат д-р Датнер зголосив зажалення неважности.   Вперед!    