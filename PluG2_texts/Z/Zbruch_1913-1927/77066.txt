◦ ◦ ◦ ◦ ◦ ◦ ◦ ◦ ◦ ◦

Поляки з Большевиками проти Українцїв.
ЛЬВІВ, 25. лютого 1918. Один з очевидцїв, який був в Київі уже по занятю міста большевиками, оповідає:
На мурах міста виднїють польські відозви, в яких заявляєть ся, що Поляки солїдаризують ся з большевиками в їх боротьбі проти Української Центральної Ради і тому польські віддїли відмовили Українській Центральній Радї послуху, коли вона взивала їх іти проти большевиків.
Переслїдуванє мінїстрів у Франції.
ЛЬВІВ, 25. лютого 1918. З Франції доходять дивні вісти — сензація за сензацією, одна більша від другої. Ряд переслїдувань високо поставлених осіб розпочав ся там промовою Клємансо, проголошеною в сенатї, в літї 1917, в якій той сенатор денунцію революційну, мирову й анархістичну аґітацію в краю.
Ізза того впав мінїстер Мальві. Сенатор Клємансо став президентом мінїстрів і крок за кроком іде по дорозї витиченій у згаданій промові, до одної мети: до знищеня у Франції всякої думки про мир і всякого мирового руху.
Переслїдуваня почали ся від анархістичних журналїстів і аґітаторів, як Альмерейда, що знайшов смерть у вязницї. Потому прийшли на чергу жінки, що ширили литучі листки за миром, опісля кілька підростків, що починали свою карієру революцією і анархізмом, дальше адвокатів, — вкінці мінїстер внутрішних справ Мальві.
Тепер була вже дорога вільна для обжаловуваня мінїстрів. За мінїстром внутрішних справ пішов б. президент мінїстрів Кайо і посол Люстальо, котрих увязнеко, потому єгипетський баша Больо, сенатор Імбер (Humbert) а позавчера поставлено в стан обжалуваня б. президентів мінїстрів Бріяна й Пенлєв’а. Сих двох державних мужів обжаловуєть ся о те, що вони на початку доходжень проти баші Больо охоронили його в той спосіб, що слїдчому воєнному суднї не передали кількох важних актів. Таким чином уможливлено йому, відбути небезпечні для держави подорожі до Швайцарїї і Італїї та через пів року оставати на вільній стопі та використовувати той час на веденє мирової пропаґанди.
Нота Вільзона до союзників.
ЛЬВІВ, 26 лютого 1918. "Daily News" доносить: Президент Вільзон в приявній нотї до союзників висказав бажанє, щоби провірити постанови конференції в Верзали що-до воєнних цїлий.
Париський "Herald" доносить з Ню Йорку: По заяві Лєнтінґа в Палатї репрезентантів заявив Вільзон, що виміна гадок в справі мира ще не покінчена. Президент жде ще на дальшу відповідь Чернїна з Гертлїнґа.
Посли коалїції виїзджають з Петрограду.
ЛЮҐАНО (ТКБ). До Міляно доносять з Петрограду: Посольства держав коалїції велять горожанам своїх держав і членам своїх війскових місій виїздити з Петрограду.
Занятє аляндських островів Швецією.
СТОКГОЛЬМ, 24 лютого. Нинї відійшов експедиційний віддїл, зложений в 500 людий, до Алянду, після давного часу перша шведська війскова експедиція, вислана Швецією за границю.
Троцький жде европейської революції.
ЛЬВІВ, 25. лютого 1918. "Nordd. Allg. Ztg." подає отсю іскрову депешу петроградської ради народних комісарів
З огляду на те, що нїмецька робітницька кляса в сю грізну пору виявила за него рішучости і сили, щоби здержати злочинне дїло власного мілїтаризму, не оставало нам нїчого иншого до вибору, як приймити умови нїмецьких імперіялїстів до часу, поки їх не змінить европейська революція.
До сеї депеші додає "Norrd. Allg. Ztg." отсей коментар: Ся заява промовляє за тим, що при заключеню мира з Росією ми мусимо одержати ґарантії, що Росія виконає всї приняті на себе зобовязана.
Відповідь ґр. Черніна на предложенє Троцького.
ВІДЕНЬ (ТКБ.) В іскровій депеші, адресованій до мінїстерства заграничних справ питав народний комісар Троцький, чи мінїстерство вважає відповідним вступити в річеві переговори з російським правительством. Ґр. Чернїн відповів на те іскровою депешею, що Австро-Угорщина готова спільно з своїми союзниками довести до успішного кінця переговори з Росією.
Мирові переговори з Румунїєю. Умови осередних держав.
БУКАРЕШТ, 24. лютого.. Мінїстер заграничних справ ґр. Чернїн і державний секретар Кільман прибули тут вчера вечером на мирову конференцію з Румунією. Прибули тут також представники Болгарії, Туреччини і Баварії.
"Germania" пише про домаганє почвірного союза, супроти Румунїї ось-що: Тільки Болгарія виступить з важнїйшими жаданями супроти Румунїї. Нїмеччина і Австро-Угорщина не мають нїяких територіяльних домагань. Певне, що ми собі запевнимо деякі господарські користи та полїтичні ґарантії. Інтереси Румунії не противлять ся нашим.
В походї на Схід.
БЕРЛЇН, 23. лютого (Вольф). Урядово оголошують: В Естонії є наші війска в походї на схід. В Ливонїї занято Вальк. На Українї війска, які йшли на південь від Луцька осягнули Дубно. В прочім операції далї розвивають ся. Число полонених збільшило ся о 2 ґенералів, 12 оберштів, 433 офіцирів і 8770 мужви. З инших боєвищ нїчого нового.
БЕРЛЇН 24. лютого (Вольф). Урядово оголошують.
Ґрупа ґен. Айхгорна: В Естонїї наші війска, всюди радо витані населенєм пішли в нагальних маршах вперед, відперли ворога, який на деяких місцях ставив опір і зближають ся до Ревалю. При занятю Вальк-22. с. м. вратовано вдачним наступом сотнї гузарів місто перед спаленєм. Полонено 1000 жовнїрів й увільнено 600 нїмецьких і австро-угорських полонених. Менші віддїли дійшли вчора аж Острова і зломили там ворожий опір. Коло Минська занято Борисів.
Ґрупа ґен. Лїнзінґена: Операції війск, висланих на поміч Українї у її визвольній боротьбі, мають бажаний перебіг. В Іскорость увійшли нїмецькі війска. На двірци в Шепетівцї задержано заїзджаючий поїзд з російськими війсками і розоружено залогу. 