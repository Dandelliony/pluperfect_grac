Ще про покликанє Українця до теперішного кабінету.

Львів, 14. вересня 1917.
Українські полїтичні чинники: Українська Парляментарна Репрезентація, яка обнимає послів усїх українських партій Галичини, Союз українських парляментарних послів Буковини, Народний Комітет, преса, — всї вони вже висловили свій погляд на покликанє Українця до теперішного кабінету. Мимо ріжниць в розкладаню світла і тїний (з сього становища енунціяцію Української Парляментарної Репрезентації і Союза українських послів Буковини треба би назвати "правійшою", резолюції Народного Комітету "лївійшими") сей погляд має один і той сам основний тон: як з одної сторони бачить ся в фактї покликаня Українця до кабінету вилім в дотеперішній практицї, так з другої сторони сей факт не тільки не заводить, але навіть не віщує тих змін в положеню українського народу в Австрії, які є conditio sine qua non, щоб ми могли вважати себе в сїй державі рівноправним народом, а не племенем, відданим під панованє другого народу.
Ми вже зараз по іменованю мінїстра Горбачевського зазначили, що доки в радї корони засїдає муж довіря польського кола з характером мінїстра для Галичини, який на полагодженє кождої галицької справи кождого ресортового мінїстра може покласти своє "veto", і доки державу на нашій земли, супроти нашого народу, репрезентують орґани польської народности, доти ми не можемо почувати себе в сїй державі рівноправним народом.
Мінїстер Горбачевський буде в радї корони заступати український нарід, представляти й мотивувати його потреби в справах, які будуть предметом нарад ради мінїстрів, — і се є річ, якої значіня не можна недоцїнювати. Але голос мінїстра Горбачевського буде мати тільки моральне значінє; коли його переголосують, справа, якої він буде боронити, тим самим буде порішена на нашу некористь. Не те мінїстер Поляк з характером мінїстра для Галичини, якому кождий ресортовий мінїстер має обовязок предложити до оцїнки кожду галицьку справу, який отже має запоручений вплив на рішенє всїх галицьких справ з правом "veto".
Се одно. А друге — виконуванє власти. Навіть розпорядки мінїстра Горбачевського будуть виконувати в Східній Галичинї польські власти. Закон, розпорядок є мертвою буквою; житя набирають вони аж через виконанє. Мінїстер Горбачевський певне бажати буде як найуспішнїйшого поборюваня недуг серед українського населеня, як найлїпших санїтарних відносин. Але чи ті власти, які будуть виконувати розпорядки мінїстра Горбачевського в Східній Галичинї, ба-жати-муть того самого?! Адже вони належать до національности, якої полїтики тріюмфують, коли статистика виказує менший супроти польського приріст українського населеня, коли відношенє між польським і українським елєментом пересуваєть ся в польську користь.
Чи ті власти мати-муть при виконуваню розпорядків мінїстра Горбачевського таку саму добру волю супроти українського населеня, як він при видаваню їх?!
Ми спинили ся довше над ресортом мінїстра Горбачевського, щоб унагляднити, що навіть найлїпшої волї мінїстер безсильний, коли не має виконавцїв, перенятих такою самою дорою волею.
Та про кабінет д-ра Зайдлєра як цїлість не можемо навіть сказати того, що кажемо про мінїстра Горбачевського; не можемо сказати, що кабінет д-ра Зайдлєра знає і розуміє потреби українського народу і є перенятий супроти нього доброю волею. А якби навіть і так було, то добра воля є мертва без відповідаючих їй дїл, а такі дїла просто неможливі, доки виконанє остає в руках польських властей.
Чого хотять Поляки в відношеню до Східної Галичини? Зберегти польський характер сеї країни під державно-правним оглядом. Та в XX. столїтю, в часї загальної демократизації державного житя, в часї, коли в цїлім світї лунає клич свободи і самоозначеня народів, на довший час є неможливо, щоби національний характер краю під державно-правним оглядом був инакший, нїж під оглядом фактичним. І тепер Поляки свій стан посїданя в Східній Галичинї мотивують чисельністю і економічною й культурною висшістю польського елєменту в сїй країнї. Щоби вдержати польський характер її під державно-правним оглядом, треба, щоб чисельність польського елєменту в Східній Галичинї і його економічна й культурна висшість в порівнаню з українським елєментом росли й росли, так, щоб ся країна й фактично що раз більше ставала польською.
Для сього треба, щоб чисельність українського народу зменшувала ся, щоби він економічно й культурно не тільки не розвивав ся, але щораз більше нидїв.
Але український нарід і доси творить ще в Східній Галичинї 70-процентову більшість. При рівних умовах розвитку більшість і чисельно і економічно і культурно витворює більше вартостей від меншости, отже меншість не може осягнути переваги над нею. Щоб осягнути сю перевагу, треба поставити меншість в особливо корисні, більшість в особливо некорисні умови розвитку.
Тому conditio sine qua non, щоб ми почували себе в сїй державі не виданими на поталу Полякам, тільки рівноправним народом: знесенє польської власти над нашим народом, виконуванє державної власти супроти українського народу орґанами вдасти української народности. Що має в сїй державі Нїмець, Чех, Поляк, те мусимо мати й ми: щоби ті, що виконують у нашій країнї державну власть, мали на серци добро нашого народу.
Утворенє українського коронного краю в Австрії з українською адмінїстрацією всїх областей правно-публичного житя — се не є maximum, тільки minimum наших національних змагань, бо без того minimum наш нарід не може жити, не може розвивати ся, тільки нидїє.
Як мотиль чи цвітка серед мартової хуртовини не робить весни, — так іменованє Українця мінїстром не означає зміни в тій системі, яку за весь час нашої приналежности до Австрії (з деякими виїмками в першій сотни лїт тої приналежности) приміняють до нас австрійські правительства.
Се — думаємо — будуть мати також на увазї українські посли в надходячій сесії Державної Ради. 