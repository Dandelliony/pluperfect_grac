Польська офензива на Волинь.

Коло польське і У. П. Р. — "Niecałe 9 procent Polaków na Wołyniu". — Поляки учителї для українських шкіл на Волинї.
Львів, 12. липня 1917.
Читаємо нинї, що віденське польське коло в порозуміню з варшавськими Поляками збираєть ся внести у віденськім парляментї інтерпеляцію в справі Волинї. Знаючи Поляків, можна без великого ризика висловити здогад, що суть тої інтерпеляції полягати-ме на "сконстатованю", що Волинь — істинно польський "kraj", тай на енерґічнім запитї до правительства, що воно саме думає зробити, щоби заборонити безсовісним українським аґітаторам вступ на Волинь в цїли баламученя "polsk-ого lud-у" українськими школами і т. п. Буде се в чисто польськім стилї і знаменито воно буде стояти в однім рядї з иншими подібними "Hochstappier-ствами" полїтичними, якими така богата минувшина і сучасність сеї симпатичної національности. Зокрема сміливо зможе така інтерпеляція стати поруч польських інтерпеляцій і промов в справі Талєргофу і всяких инших "приязних" актів супроти "Rusin-ів" — актів, акторів котрих польські полїтики повинні були глядати зовсїм недалеко — себе самих...
Ждїмо отже тої волинської інтерпеляції. І нехай український громадянин не виходить на вид її з різноваги — навіть тодї, коли б йому здавалось, що інтерпеляцією сею (подібно, як многими иншими в сій сесії), польські посли, кермуючись принципом, який народна приповідка трохи грубо, — знов "заскочили" чи випередили випробованих вождів нашого народу, провідників Української Парляментарної Репрезентації. Nil admirari — ся старинна мудрість знаменито стає українському громадянинови в пригодї, коли його хвилями (хвилї сї приходять щораз частїйше!) обхоплює збентеженість і нетерплячка на вид того, що у Відни робить коло польське, а що тамошні "вожди новітного українського руху". Nil admirari — й сим разом!
*
Один з віденських українських громадян (не котрийсь з "вождів", борони Боже!) пише нам:
Вступну статю в ч. 757 (9409) "Дїла" з 7. с. м. позволяю собі доповнити вказанєм на слова польського писменника Болєслава Пруса (Ґловацького).
Польську склонність до самодурства і піддурюваня инших на точцї Волинї, відпирають знаменито слова сього визначного польського письменника. В статї п. з. "Notatki wołyńskiе" (гл. "Tygodnik ilustrowany" №49 з 3. грудня 1910, сторона 987) пише Прус:
"W Kowlu mieszka 26000 ludności, wśród której Małorusini tworzą 45 procent zaludnienia, Żydzi 43 procent, Polacy 10 procent. Jest to więc miasto małorusko żydowskie. — W ogóle w guberni wołyńskiej na półczwarta miliona ludności żyje: 79 procent Małórusinów, 14 procent Żydów, nie całe 9 procent PoIiако́w i 4 procent Ńiemców. Wielkorosyanie według źródeł urzędowych tworzą zaledwie 0,4 procent ludności, są więc 35 razy mniej liczni, aniżeli Żydzi a 135 razy mniej od Malorusinów. Oto rezultat półwiekowej walki (розумієть ся! Москалів) z dziewięcioma procentami Polaków. Kraj, jak był, tak jest i będzie małoruskim."
Щож на те скажуть польські "дзялаче" з Волинї і Галичини? чи може Болєслава Пруса заплатили в роцї 1910 Українцї "прускімі маркамі"?
*
Пишуть нам з Волинї:
Наші "Kulturtrager-и" впроваджують нову методу до своєї експанзивної дїяльности на українській землї. Поруч спинюваня орґанїзації українських шкіл всїми способами, до яких не бракує їм концепту нї можности, і побіч гарячкового закладаня польських шкіл переважно для Жидів і українських православних по селах, де найдеть ся деяке число "польських" дїтий, — поставлені тут сторожі "polskości na kresach" приготовлюють рішучий удар українському шкільництву, а саме спроваджують учителїв Поляків, які мають сяке таке знанє української мови, і придїлюють їх до українських шкіл. Як ті школи будуть виглядати по феріях, коли завчасу не спаралїжуєть ся сього пляну польських ревнителїв (до річи, коли не буде настановлений вже раз інспектор Українець), се поручаємо уяві нашої парляментарної репрезентації, провідники якої, засклепивши ся в рамках своєї "внутрішної "полїтики", з якоюсь пасивністю трактують справу наших братів на Волинї.
Звертаємо увагу також Українцїв на Волинї, що спроваджені учителї Поляки представляють ся за Українцїв. 