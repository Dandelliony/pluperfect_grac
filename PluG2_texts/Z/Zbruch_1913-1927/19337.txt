Виділ Тв-а охорони укр. старовини. — Розправа Бендасюка. — На Рідну Школу прислали з Канади. — Нагорода в конкурсї на памятник Шевченка.

Виділ Тв-а охорони укр. старовини уконституував ся на вчерашнім засїданю так, що побіч голови пр. B. Шухевича, вибраного загальними зборами, вибрав його заступником д-ра Іл. Свєнціцкого, касиєром о. д-ра О. Боцяна, секретарем Ів. Кривецького. — На тім засїданю приняв видїл 4 нових членів (річна вкладка 6 кор.), а полагодивши всякі формальні справи звязані з заснованєм Тв-а, обговорював справу покликаня "Ради Консерваторів" і поручив виготовленє проєкту круга дїланя тої Ради о. д-р О. Боцянови і д-р В. Щуратови.
Розправа Бендасюка. В суботу вильосовано лаву присяглих судиїв, призначену специяльно для розправи проти Бендасюка і тов. Розправа пічнеть ся 9. марта с. р. під предсїдательством рад. Левицького, котрий видає білєти вступу на салю. Крім завізваних прокуратором 96 сьвідків завізвала оборона 50 нових. До оборони зголосили ся адвокати: д-р Дудикевич з Коломиї, д-р. Глушкевич зі Львова, д-р Алексевич зі Станиславова, д-р Черлюнчакевич і д-р Солявський.
На Рідну Школу прислали з Канади: Вп. Петро Зварич у Веґревіл 1.029 К і Вп. Петро Карманський в Брендонї 217.30 К з коляди, за що сердечну подяку складає жертводавцям Краєвий Шкільний Союз.
Нагорода в конкурсї на памятник Шевченка. В конкурсї на памятник Тараса Шевченка в Київі признано першу нагороду італїйському різбареви Гіортіно. Проєкт Гіортіно представляє постать поета в сидячій поставі, окруженій особами героїв його поем. 