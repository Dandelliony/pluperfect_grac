◦ ◦ ◦ ◦

Положеннє в галицькій нафтовій области.   Віденська часопись Zeit доносить: Посол Зах. Укр. Нар. Республіки Микола Василько заявив нашому співробітникови слідуюче: З припоручення мойого правительства заявляю: В Бориславі і Дрогобичи панує цілковитий спокій. Продукція нафти відбувається нормально. Від часу обняття нафтової области українською владою не має найменшого незадоволення між робітництвом. Зараз є в дорозі до Відня вислана Укр. правительством комісія, яка має на ціли уможливити вивіз нафти і инших нафтових продуктів до Чехо-Словакії, Югославії, Угорщини, Австрії і Швайцарії. Разом з комісією приїдуть рівнож представителі нафтової области з дорадчим голосом.   Воєнне відшкодованнє Австрії для Італії.   ВІДЕНЬ, 2. марта. Анґлійські часописи доносять: Воєнне відшкодованнє, якого зажадає Італія від Австрії, буде виносити після загальних обчислень двайцять міліярдів марок. Тому, що Австрія не зможе виплатити сеї суми готівкою, займе Італія природні жерела доходів. Між иншими третина відшкодовання буде сплачена будівляним деревом.   Конфлїкт між Італією і Югославією.   Між Італією і Югославією повстав дуже острий конфлікт по причині судьби дальматинського побережа. Югослави нагнали італійску мілітарну місію з Любляни, Італійці знова замкнули границю для довозу живности. З обох сторін стоять в поготівлю війська і потреба найменшої тільки іскорки, щоб бухнула воєнна пожежа. Після вісток з італійських жерел Югослави змобілізували проти Італії 15 дивізій, Серби твердять знова, що Італія має 3 міліони людей під оружем. Також ціла французька фльота перебуває зараз на адрійськім морі. Обі сторони поставили мирову конференцію в трудне положеннє.   Надренська Республіка.   ПАРИЖ, 2. марта. Судячи по нарадах комісії десятьох, сотвореннє самостійної Надренської республіки обявляється дуже правдоподібним, французи вже з початку були проти цего, щоб лівий беріг Рену остав при Німеччині а навіть хотіли цілу область анектувати. Стануло на тім, що з области на лівім березі Рену буде утворена самостійна Республіка під контролею Союза народів, і позістане під цею контролею так довго, аж Німеччина заплатить в цілости контрибуцію державам заходу. Опісля стане ця республіка цілковито самостійною. На таку розвязку питання згодилася Франція. Рівнож американські делєґати заявилися в імени свойого правительства за утвореннєм надренської Республіки. На випадок здійснення цего пляну відкличуть союзники свої війська з надренської области, а на їх місце зорґанізують міжнародню поліцію. Франція буде уповажнена держати на своїй границі більшу армію, щоби в разі потреби направити її на Німців.   Плян затоплення німецьких воєнних кораблів.   ГАҐА 2. марта. В анґлійській палаті послів звернено увагу на це, що мирова конференція розбирає питаннє, чи затопити усі німецькі воєнні кораблі, які находяться в руках союзників. Представитель правительства заявив, що ся справа є дуже важною і трудною до вирішення, тим більше, що між мировими делєґатами виринули ріжні думки. Воєнні німецькі кораблі не будуть видані жадній державі і їх або затопиться на отвертім морю або забереться на складові части і з'ужиєся їх на матеріял для инших цілий.   Заворушення в Петрограді.   ГЕЛЬЗІНҐСФОРС, 2. марта. В Петрограді вибухли поважні заворушення, головно на лівім березі Неви. Ті заворушення викликала орґанізація міжнародних соціялістів — комуністів, котра складається в переважній части з німецьких і мадярських елєментів. Спалено численні будинки совітського большевицкого правительства, що викликало велику радість між населеннєм. Отсе перший раз по большевицькій революції виступили моряки проти совітського правительства. Причина заворушення брак харчів і голод. Совітське правительство заявило, що цими днями надійдуть великі транспорти збіжа, муки і инших харчів з України до Петрограду.   Дрезно перед ґенеральним штрайком.   ДРЕЗНО 1. марта. Дрезденське робітництво задумує прилучитися до ґенерального штрайку в Саксонії. Безробітні урядили демонстраційний похід і зажадали поліпшення долі безробітних. Заштрайкували робітники елєктричного зведення, через що в Дрезні не було світла.   Антанта занимає німецьку область Чехів.   БЕРНО, 2. марта. Мирова конференція рішила заняти цілу область Чехії, замешкану Німцями окупаційним військом, зложеним з дивізій анґлійських і американських.   Критичне положеннє в Німеччині.   ВАЙМАР, 1. марта. У Ваймарі ожидають в найблизщих днях ґенерального штрайку робітників. Положеннє правительства погіршилося, але воно надіється не остаточну побіду. Робітникам будуть дані певного рода концесії, яких вони жадають. В посольських кругах настрій песимістичний. Посли тратять віру в успіх дальшої праці.   Український голос 