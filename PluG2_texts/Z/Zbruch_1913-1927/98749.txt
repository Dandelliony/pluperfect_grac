◦ ◦ ◦ ◦

    Затоплення транспорту полонених. К. Б. доносить за большевицькими часописами, що при устю ріки Неви затонув большевицький транспортовий корабель з 2000 воєнних полонених з Німеччини, Австрії, Анґлії і Фінляндії. Усі полонені потопилися.   Спекуляції домами у Відні. З 42.000 домів, які має Відень, змінило в часі війни 10.000 домів своїх власників! Тепер наступила стаґнація, купують ще тільки парцелі в надії, що вони пійдуть в гору, коли пічнеться будівельний рух.   Смерть Драйфуса. Оноді помер в Парижі звісний з процесу о державну зраду капітан, відтак майор Альфред Драйфус.   Розвязання масонських льож на Мадярщині. Мадярський міністр внутрішних справ зарядив розвязання всіх вільномулярських льож і підчинених їм товариств і інституцій, які находяться на території Мадярщини. Ціле їхнє майно має перейти під заряд держави і бути вжите на добродійні ціли.   Бажають мира. "Ґаз. Поранна" доносить за "Adeverul", що румунський уряд на случай мирових переговорів з совітською Росією буде домагатися, аби совіти заключили мир з Польщею.   Лєнін за знесенням робітничих рад. З Гаґи доносять: На третім всеросійськім конґресі транспортових робітників, яке відбулося в Москві, Лєнін виголосив промову, в якій заявив, що супроти руїни краю більшість повинна зрозуміти потребу знесення робітничих рад. Це вважає Лєнін конечним, коли російські політики мають уходити за кордоном за поважний чинник, з яким належить числитися.   Зі спишської плєбісцитової области. "Іл. Курєр Цодзєнни" з 30. ц. м. оголошує отсей комунікат пресового бюра спишсько-оравського плєбісцитового комітету: "Положення на Спишу стається критичне. В неділю чеські жандарми силою викинули наших (Поляків) з Трипця, Ляпс і Ржепіска. Попередного дня оголошено, що на плєбісцитовій области не вільно аґітувати нікому до 30. ц. м. та що Поляки можуть перебувати в громаді тільки за дозволом. Наслідком такого самовільного розпорядку громадські власти усувають на власну руку перебуваючих на плєбісцитовій области польських діячів. З чеського боку робляться приготовлення, аби зі Шнишу зробити в кождій хвилі випадову браму для військ, що концентруються біля Кесмарку. В цій хвилі не ходить о плєбісцит, бо в цих умовах не може бути й бесіди про спокійну працю, а о стратеґічне забезпечення від тих чеських сил, які збираються на цілім пограничу".   Громадська думка 