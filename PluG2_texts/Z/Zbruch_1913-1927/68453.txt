◦ ◦ ◦ ◦ ◦ ◦ ◦ ◦ ◦ ◦

Українські війска проти офензиви.
СТОКГОЛЬМ (Ткб). "Stokholm Tidningen" доносить: Війска на Українї відмовили участи в офензиві. 5000 жовнїрів обсадило великий зелїзничий дворець в Київі і старало ся спонукати инших жовнїрів, щоби не відходили на фронт.
В справі змін австрійської конституції.
ВІДЕНЬ, 12. липня 1917. На думку провідників нїмецького національного союза наради конституційної комісії будуть вести ся на такі теми:
1) Справа утвореня орґанїзацій для національної автономії в межах поодиноких коронних країв з вдержанєм державшої єдности.
2) Зміна конституції в демократичнім дусї.
3) Реформа адмінїстрації та порішенє язикових питань.
Перед уступленєм Бетмана-Гольвеґа.
БЕРЛЇН (Ткб). В кругах добре поінформованих уважають становище канцлєра зовсїм захитаним. Зміна положеня наступила наслїдком рішучого становища нац. лїбералів і осередка проти канцлєра.
БЕРЛЇН (Ткб). "Lokalsnzeiger", який появив ся знов, доносить, що нац. лїберали ухвалили резолюцію сього змісту, що вважають крізу нерозвязаною, як довго Бетман-Гольвеґ остає в урядї. Ся фракція бачить в його особі перешкоду до заключеня мира. Тільки повний член може найти вихід з теперішної крізи.
БЕРЛЇН (Ткб). Вечірні дневники доносять, що з цїлою певністю треба припускати, що димісія канцлєра буде принята.
БЕРЛЇН (Ткб). В парляментарних кругах, які вважають уступленє канцлєра певним, не чути нїчого позитивного про його наслїдника.
Нїмецький парламент.
БЕРЛїН. (Ткб.) Відбуло ся повне засїданє нїмецького парляменту, на якім полагоджено цїлий ряд менше потрібних предложень. През: Кемпф зазначив, що в нинїшних умовах на разї є неможливе визначити реченець слїдуючого засїданя. Припоручено президентови скликати слїдуюче повне засїданє, як тільки відносини на се зізволять.
На тім замкнено засїданє.
Наради Українцїв, Чехів і південних Славян.
ВІДЕНЬ 12. липня 1917. Вчера відбули ся спільні наради У. П. Р., чеського Союза і південно-славянських послів. Згадані партії рішили поступати спільно в конституційній комісії, брати участь в її нарадах та уможливити вибір підкомітету.
Звідомленє російського штабу з 11. липня
В напрямі Долини наші війска гнали дня 10. с. м. без перерви побитого армією ґен. Корнїлова неприятеля на фронтї Єзупіль-Станиславів-Богородчани. Коло полудня наші хоробрі війска під командою ґен. Черемісова заняли місто Галич і перекинули передні сторожі на лївий беріг Днїстра.
Під конець дня дійшло наше війско до долини Лімницї на фронтї устя Лімницї-Добровільна і по короткій боротьбі перекинуло передні сторожі на лївий беріг Лімницї, займвгачи села Блудники й Бабин. Наше війско наступало на фронтї Богородчани-Солотвина і зломило опір неприятеля та дійшло до лїнїї Посїч-Лесівка-Космач. В часї боїв сього дня полонили ми понад 2000 людий і здобули около 30 гармат. Загалом в 3-дневих боях в днях 8, 9 і 10 липня в напрямі Долини полонили ми понад 150 офіцирів і 10.000 жовнїрів та добули около 80 гармат, між ними 12 тяжких, крім сього велику скідькість машинових крісів, інжинїрського матеріялу й мунїції. Впрочім на фронтї значнїйший артилєрійский огонь в напрямі Золочева і на південь від Бережан. 