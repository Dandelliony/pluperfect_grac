◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з 25 жовтня.
Війна на Сходї. Фронт арх. Карла: Австроугорські і нїмецькі війска відібрали неприятелеви провал Вулькан. Сили, що борють ся на північ від Камполюнґ, також зискали на теренї. На східній угорській граници боротьба ведеть ся далї. Секлєрський полк піхоти ч. 82 в горах Берецке по завзятім рукопашнім бою здобув сильно укріплену граничну гору. Залогу по части полонено, по части вибито. Не втїк нїхто. В кутї трьох держав наші війска на своїх нових становищах відперли російські атаки. В однім місци неприятель вдер ся до нашої лїнїї, його зараз викинено.
Фронт кн. Баварського: Крім успішних перепалок передних сторожий на південь від Зборова в области австро-угорських війск не стало ся нїчого важного.
Війна з Італїєю. Північна часть височини Красу була в нагальнім огни гарматнім і міновім.
Війна на Балканї. В Альбанїї нїчого нового.
Воєнні комунїкати нїмецького ґенерального штабу з 25 жовтня.
Західний терен війни. Ґрупа кн. Рупрехта: Через слоту боєва дїяльність над Соммою вчера ослабла. Гарматний огонь тільки хвилями зростав. В вечірних годинах частинні атаки Французів з лїнїї Les Boeufs Rancourt перед нашими засїками зломано, при чім неприятель понїс значні втрати.
Фронт нїмецького наслїдника престола: На північно-східнім фронтї під Верденом француський атак зискав на теренї аж до форту Дуомон, який став в огни. Бій іде далї.
Східний терен війни. Фронт кн. Лєопольда Баварського: Ґазовий атак Росіян над Щарою не вдав ся. Так само не мав найменшого успіху атак російських баталїонів коло кольонїї Острів (на північний захід від Луцка).
Фронт арх. Карла: В південній части лїсистих Карпат в менших боях вдержали ми здобуті становища. На східнім фронтї Семигороду в місцевих боях положенє не змінило ся. На північ від Камполюнґ наш атак поробив поступи. Нїмецькі й австро-угорські війска здобули приступом провал Вулькан.
Балканський терен війни. Ґрупа війск Макензена: Плянова погоня йде далї. Нинї рано здобули ми Черноводу. Подробицї ще невідомі. Тим самим позбавлено ромунсько-російську армію, яка оперує в Добруджі її останного зелїзничого полученя й осягнено безмірно важний успіх.
На македонськім фронті панував супокій. 