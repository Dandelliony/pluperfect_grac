Поміч правительства з причини живлових нещасть.– Найновійші вісти з гори Атос. – Весела пригода зі слонем. – Телєфонїчна сїть цїлого сьвіта. – Новий сьвітовий рекорд в підниманю тягарів. 

Поміч правительства з причини живлових нещасть. Краєве правительство задумує прийти мешканцям Галичини з помочию, тому, що сей край навістило недавно велике нещастє повени. Намісник др. Коритовский завізвав старостів, щоби предложили єму звіти про розмір катастрофи. На основі зібраного материялу віднесе ся намісник до осередного правительства о поміч для потерпівших.
Найновійші вісти з гори Атос. Росия для усмиреня черцїв на Атосї прислала там 120 козаків, котрі мають там завести порядки. Петербурский синод хотїв переконати Українцїв теольоґічними арґументами і вислав архієпископа Нїкона і проф. Троїцкого. Коли сей лїк завів — вислало правительство козаків. Греки, до котрих належить гора Атос, запротестували проти сего безправства Росиї.
Весела пригода зі слонем. З Ярослава доносять: Підчас спроваджуваня возів цирку Клюдского з зелїзничої рампи, помагав в роботї тресований слон. Коли слон хвилями не працював, давала єму публика булки і тїшила ся, як слон трубою витягав булки з кишень плащів. Оден селянин вдавав, що всадив до кишенї булку і розширив єї, щоби слон всадив там трубу. Слон доміркував ся, що селянин хоче собі з него закпити; дїйсно витягнув трубу, однак в тій самій хвили обняв нею селянина в половину, піднїс в гору і всадив до величезної бочки з водою; відтак витягнув єго і зручно поставив на землю. В першій хвилї люди, настрашили ся, аж відтак почали сьміяти ся а селянин перестрашений чим скорше втїк.
Телєфонїчна сїть цїлого сьвіта. Число телєфонїчних стаций на цїлім сьвітї виносило 31. грудня 1912 р. 13,500.000, се є о 8.2 міл. більше, як в попереднім роцї. З того лише Зєдинені Держави мають 9,000.000 стаций, Европа 3,500.000, а проче належить до инших частий сьвіта. Такса на цїлім сьвітї є менше більше однака і виносить на одну стацию пересїчно коло 160 К. Число розмов виносить в Америцї 15 і пів мілїярдів, в Европі 6 і пів мілїярдів. Місто Чікаґо має більше абонентів, як цїла Франция, сама Філядельфія більше чим ціла Австрия. Після населеня міст понад 125.000 в Америцї припадає на 1000 мешканцїв 110 абонентів, в Европі в тім самім відношеню лише 27.
Новий сьвітовий рекорд в підниманю тягарів. У Віднї відбули ся змаганя в підниманю тягарів, підчас котрих Кароль Свобода і Бертольо Тандлєр осягнули новий рекорд. Свобода піднїс тягар 50.3 кґ. ваги одною рукою свобідно до грудий і 17 разів зовсїм спокійно до гори. Сим способом зістав побитий рекорд з 1907 p., тодї Grail піднїс такий самий тягар лише 15 разів в гору. Бертольо Тандлєр лївою рукою два рази піднїс і притиснув до грудий тягар, який важив 62.3 кґ. чим також осягнув сьвітовий рекорд. 