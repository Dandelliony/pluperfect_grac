Буковинські свари без кінця.  — Виборча статистика у Львові.  — Крокодилячі сльози ґр. Бобрінського.  — Новий прапор Зєдинених Держав. — Замах у вязници 

Буковинські свари без кінця. На справдї дуже зеленій Буковинї українські полїтики весело далї собі сварять ся. Скликують віча, закидають себе взаїмно соковитими епітетами і твердого калїбру докорами, переводять специально дистинґовану пресову канонаду. Чиста батрахоміомахія! Очевидно все те — по буковинськи: на ґрунтї особистім. Спершу ми нотували "факти" з обсягу сеї боротьби і помістили на сторінках нашої часописи голоси і мотиви обох сторін. Недавно ми навели навіть цїлий ряд резолюций, поставлених на вічу приклонників одної спорючої сторони. Але — на сїм ми і покінчили займати ся сими милими явищами буковинської "політики": коли тепер противна сторона домагаєть ся від нас поміщеня відповіди на згадані резолюциї, то заявляємо, що ні сеї відповіди від неї, нї дуже імовірної реплїки на сю відповідь з боку противного — вже містити не будемо. Нашим читачам уже доволї сеї буковинської "розривки", вісти про хід її вже абсолютно нїкому не цїкаві (з'осібна-ж полїтично нецїкаві), а шан. авторів відповідий і реплїк ввічливо просимо в иншім, кориснїйшім напрямі зужити ту енерґію, яку мали-б витратити на описуванє для нашої ґазети своїх цїнних поглядів на противника.
Виборча статистика у Львові. Маґістрат міста Львова запроваджує тепер виборчий катастер. Має се бути одна книга для всїх катеґорий львівських виборцїв і вона має служити головним материялом для поодиноких виборів. Основою для уложеня сеї головної книги виборцїв має послужити однодневна загальна перепись (конскрипция) у Львові, яка відбуде ся дня 29 або 30 с. м. Для приготованя сеї переписи вже приготовано відповідні блянкети (польсько руські) з ріжними рубриками між иншими і з рубрикою "розговірна мова". Сї блянкети розіслано вже поодиноким льокаторам, які найпізнїйше до 28. с. м. виповнений аркуш мають передати властителеви каменицї. Звертаємо увагу, що львівські Русини повинні згадані аркуші виповнювати тільки по руськи і взагалї" до справи виборчої статистики віднести ся дуже серіозно і стежити за тим, щоби не пофалшовано їх заяв в поодиноких рубриках з'окрема що-до розговірної мови. Теперішна виборча статистика буде творити материял для укладаня виборчих лїст при парляментарних, соймових і громадських виборах а врештї при полагоджуваню в будучім соймі виборчої реформи, отже є вона дуже важна для нас і тому треба її припильнувати.
Крокодилячі сльози ґр. Бобрінського. Галицькі вибори йдуть. Треба пособій, без них не пройшов би нїодин русофільський кандидат. Йдуть благаня наших домашних москвичів до свого батька Бобрінського. Ну, але вже і Бобрінського кишеня висохла, а росийська публика починає чимраз більше тратити націоналїстичний запал і рівночасно з тим ослабає приплив рубликів. Тому Бобрінський переміняє позу, вже не гукає на Австрию і проклятих мазепинцїв, але починає в Нов. Времени (ч. 13345) ляти крокодилячі сльози над муками нових сьвятителїв , законопослушних" Бендасюка, Гудиму і Сандовича. Може хоч тим когось розжалобить ся і вимантить ся "фльоту" на галицькі вибори. При тім дістаєть ся і австрийському парляментови і митр. Шептицькому і навіть рад. Рибіцькому. Цїлий фелєтон п. н. "Гоненія на православіе въ Галиціи и Угорской Руси" повний брехонь, фантастичних порівнань з переслїдуванями перших християн, драматичних описів в родї "за кілька днів їх (Гудиму і Сандовича), закованих в кайдани, але в ризах із хрестом на грудях, перевели до Львова в тюрму", або "з першого дня приїзду православних сьвящеників до Галичини їх окружила цїла хмара жандармів і шпіонів, їм не давали змоги вийти на вулицю без того, щоби не йшли жандарми з переду, з боків і ззаду", щоби ізолювати їх від населеня, яке до них з усїх усюдів напливало". Видко неабиякий талант у Бобрінського, надїємо ся небаром побачити драму Бобрінського з Гудимою, Бендасюком і Сандовичем яко дїєвими особами.
Проти фондациї Карнеґія. Сенат Зєдинених Держав Північної Америки радив над признанєм або як каже термін закона, над інкорпорованєм стомілїонової фондациї Карнеґія на наукові цїли. Підчас дебат виступив сенатор Воркс і рішучо заявив ся проти сего, щоби уживати на просьвітні цїли гроший, зібраних — як висловив ся — при помочи кримінальних способів. Взагалї опозиция проти філянтропійних плянів Карнеґія стаєть ся все сильнїйша в Америцї, бо йому закидають, що доробив ся майна дорогою нечесною і шкідною для суспільности.
Новий прапор Зєдинених Держав. Коли нова держава прибуває Зєдиненим Державам, на американськім прапорі прибуває нова звізда. Послїдний раз було се минулого року, коли до Зєдинених Держав прилучила ся Арізона і Новий Мехік; число звізд дійшло тодї до 48. Звізди сї уложено в шість рядів по 8. Однак сей уклад не в гарний, а крім сего, коли не хочеться зменшити звізд, не буде місця на нові. Зєдинені Держави постановили тому инакше розложити сї звізди і, здаєть ся, що приймуть проєкт американського історика Вейн Гвіпля, бо на пропонований ним прапор, згодило ся вже мінїстерство війни. Тринайцять білих і червоних пасків лишило ся на сїм прапорі, як було давнїйше, зате звізди цїлком инакше розміщені. Середину поля займає 6 раменна звізда, яка складаєть ся з 13 звізд, що відповідають 13 найстаршим державам, а довкола них кругом розміщено 25 звізд на знак, що в першім столїтю Унїї від р. 1776 до 1876 прилучидо ся до них 25 держав, решту 10 звізд розміщено так, що ще є місце на нові звізди.
Замаху у вязници доконав дня 25. цьвітня с. р. Федько Давидяк, убийник Штофів, що відбуває в карнім заведеню при ул. Казимирівській кару досмертної вязницї. Підчас процесиї по богослуженю в вязничній каплицю в велику пятницю гр.-кат. обряду, Давидяк кинув ся на одного з вязничних товаришів і добувши укритого в рукаві ножа, заки могли його обезсилити, завдав нападеному кілька великих ран в голову і в живіт, так що вийшли йому на верх телеса. Жертва замаху бореть ся зі смертию. Причиною замаху була пімста. 3 сим вязнем Давидяк сидїв давнїйше в одній келїї в слїдчім арештї і докучав йому, за що сей вязень одної ночи кинув ся на сплячого Давидяка і ранив його в голову. Пізнїйше знов зійшли ся в карнім заведеню, бо сего вязня засуджено за крадїж на 7 лїт тяжкої вязницї. Чекаючи доброї нагоди для виконаня кровавої пімсти, Давидяк не дав пізнати по собі своїх намірів; коли його питав кілька разів сей вязень, казав, що все забув. Акти про замах, по скінченім слїдстві відіслано до прокураториї держави. Тому, що кари досмертної вязницї не можна заострити, може його стрінути адмінїстрацийна кара. 