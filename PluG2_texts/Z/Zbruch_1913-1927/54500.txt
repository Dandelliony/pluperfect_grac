◦ ◦ ◦ ◦ ◦ ◦ ◦ ◦ ◦ ◦

Cui bono? Недавно видав начальний вожд архикн. Фридрих розпорядок про шаржі і відзнаки в українських і польських лєґіонах, в якім рівномірно висловив слова великого признаня для хоробрости і заслуг обох формацій, себто як польської, так і української. Та що ж? Вже часть львівської преси позволила собі "поправити" розпорядок начального вожда тим, що згадки про "українські" лєгіони скрізь пропустила. Нинї стрінули ми так само "поправлений" текст розпорядку в декотрих австрійських нїмецьких ґазетах. Одержали вони "розпорядок" сей від комісії пресової польського "Начального Комітету Народового". Коментарі зайві.
Відпоручник мінїстерства просвіти для жидівських справ в Люблинї. Жидівські часописї доносять, що до Люблина вже приїхав відпоручник австрійського мінїстерства просвіти п. Меір Балабан, щоби познакомити ся з положенєм Жидів в области, занятій Австро-Угорщиною, в звязку із шкільною справою і новими школами, які має там заложити правительство. По феріях відпоручник відвідає і инші міста занятої области. Відпоручник одержав іменованє на референта жидівських шкільних справ при ґенерал-ґубернаторстві в Люблинї і відбув вже ряд нарад з місцевими жидівськими дїячами. П. Меір Балабан є референтом тільки для жидівських справ.
Воєнна кухня для населеня з околиць Львова. З днем 1. серпня буде отворена воєнна добродїйна кухня під протекторатом команданта міста ґенерала Рімля. Кухня буде видавати 500 безплатних обідів денно. Зарядом кухнї займе ся львівський маґістрат. Ся інституція призначена для підміського населеня.
Осторожність в розмовах! Нїмецька війскова управа поручила оголосити таке: "Все завважуєть ся, що Німцї в розмовах, листах і т. п. говорять про факти або висловлюють осуди, котрих ширенє готове пошкодити нашим воєнним інтересам. Се явище полягає звичайно не на лихім намірі, або на браку патріотизму, але на не розважній безжурности, хочби також і на певній чванливости. Тому патріотичним обовязком кождого є здержувати ся супроти чужих як найстрогійше від всяких висловів, котрі могли б дотикати наших воєнних інтересів. Се дотичить головно тих, що жиють за границею. Ворожі шпігуни вишукують звичайно нїмецьких горожан, котрі перебувають на подорожах за границею і старають ся довідати ся від них про війскові і господарські відносини. До сего уживають вороги посередних осіб ріжних націй, котрі старають ся навязати з дотичною особою тїснїйшу приязнь і вдаючи з себе прихильників Нїмцїв, дістали від них пожадані відомости. Так випитуєть ся в розмові, чи і коли служить у війску кревний або знакомий, про котрого вела ся бесїда, до котрого війскового тїла належить, де находить ся те війскове тїло або де воно находило ся і т. д. Тому головним принципом кождого мусить бути все те: не говорити в чужинї нїчого про війскові справи, котрі відносять ся до теперішности або найновійшої минувшини, так само не треба говорити нїчого про господарські відносини в Нїмеччинї, бо й найменші скарги на утяжливости, котрі принесла з собою війна, скріпляють ворога в його фалшивій надїї, що він зможе нас здусити під господарським оглядом."
Знесенє кари засланя в Росії. Російський президент мінїстрів випрацював проєкт закона, по якому засланє, як кара за полїтичні і релїґійні злочини та за жебрацтво і волокитство буде знесене. 