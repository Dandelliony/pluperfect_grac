Видержати!

В ч. 22 "Свободи" з 27. с. м. появить ся отся статя президента ЗУР. д-ра Костя Левицького:
Коли стрічають ся наші люди в краю або поза його границями, бо ще не можуть всї вернути ся на рідну землю, то завсїгди допитують ся: коли буде конець війни та який конець? А від своїх народних заступників домагають ся рішучої відповіди, кажучи; ви посли мусите знати, як буде, тож скажіть нам!
Натомість не звертаєть ся уваги на те, що в часї війни не мають посли того значіня анї не можуть докладно знати всего, що дїєть ся, так як в часї мира. В часї війни говорить не парлямент, але армія війско та всї передові мужі держави звертають свої міркованя туди, аби війну допровадити до щасливого кінця, то є до побіди своєї сторони. Як довго наш ворог не є побіджений, так довго не можна сказати нїчого дїйсного про конець війни. Так як тепер іде війна, можемо сподїватись, що наші союзні армії будуть дальше побіджати та стануть наконечними побідниками, а побіда нашої держави в союзї з нїмецькою державою, се побіда народів, що боролись по нашім боцї, і запорука лїпшої будучности також для нашого українського народу.
Тому треба нам всїм розважно видержувати всї конечности війни, аби передержати воєн ний час. Всїм нам треба співдїлати і всїм треба бороти ся, не лиш тим, що стоять на боєвім фронтї з оружем в руцї. Кождий з нас має своє місце і на тім місци має виконати свій — хоч би як тяжкий обовязок, та годї безчинно вижидати, що нам принесе війна!
Багато наших українських народних дїячів пішло на війну, инших забрали Москалї, — тож на тих, що лишились, припадає здвоєний обовязок народної роботи! А робота є велика і важна: піддержувати нарід, освідомляти і обороняти на кождім кроцї, бо у сподї мусить нарід утверджувати своє житє існованє, аби на горі добре стояла його полїтична справа! До сеї конечної народної працї накликає нашу українську інтелїґенцію як світську, так духовну — велика воєнна пора. Натомість не вільно нам анї віддавати ся неоправданим мріям, що все найлїпше зробить ся для нас иншими руками, анї не вільно нам упадати на дусї і чим небудь зражувати ся, або попадати в зневіру.
Нашим послам та нашим народним орґанїзаціям належить докладно і правдиво доносити про домаганя і недомаганя народу, бо вони мають слїдити бачно за всякими проявами народного житя і на сїй підставі ставити жаданя до властей в оборонї прав українського народу, оборонювати нарід перед всякою кривдою і домагати ся поратунку для народу. Як буде, так буде, але наш український нарід мусить жити і тому треба скріпляти ті народні сили, що підупали наслїдком воєнних подїй, — аби приладитись до нового житя, яке настане по війнї!
До cего треба нам гартувати нашого народного духа в працї і єдности, бо в єдности сила, в силї побіда!
Відень, 18. мая 1916.
Д-р Кость Левицький. 