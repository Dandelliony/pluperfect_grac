◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з 20 липня.
Війна з Росїєю. На Буковинї і на північний схід від просмику Прислоп не було нїчого важного.
Коло Жабя і Татарова також учора продовжувалась боєва дїяльність із змінним напруженєм.
На галицькім фронтї на північ від Зестерс (Залозець?) місцями сутички передних сторожий.
На Волинї нїмецькі віддїли відперли ворога на захід від низини, яка тягнеть ся на північ від Звиняча.
В закрутї Стоходу, на півд. схід від Кашівки, австро-угорські віддїли заскочили висунений вперед російський шанець.
Війна з Італїєю. Боєва дїяльність була на загал мала. Тільки декотрі відрізки тирольського фронту східного і области сумежної в Каринтії хвилями були в значнїйшім ворожім огни.
Війна на Балканї. Над долїшною Вогошею сутички. Залога одного острова полудневої Дальматії струтила італїйського летуна.
Подїї на мори. В ночи з 14. на 15. с. м. наші торпедовцї на середущім Адрійськім мори знищили італїйське підводне судно а в 12 годин пізнїйше на південнім Адрійськім мори підводне судно невідомої держави. Із залог обох суден нїкого не можна було уратувати. Ми не мали втрат.
Дня 19. рано три італїйські гідропляни перелетїли над північною областю Островів, кинули кілька бомб на місцевости і в сторону кораблїв, що стояли на якорі і тих, що плили, не зробивши найменшої шкоди.
Два лїтаки приневолили ми злетїти в низ, з них один забрано на наш торпедовець. Летунів з обох лїтаків, трьох офіцирів і одного підофіцира неранених полонено.
Воєнні комунїкати нїмецького ґенерального штабу з 20. липня.
Між морем і рікою Анкр у богатьох місцях значна дїяльність огнева і богато патрульних виправ.
Значними силами Анґлїйцї наступили на наші становища на північ і на захід від Фромель. Відперто їх, а де вспіли вдерти ся, в протинаступі їх викинено. Ми піймали звиш 700 людий, серед них офіцирів.
По обох сторонах Сомми ведуть ся нові тяжкі боротьби. На північ від сеї ріки вони розпочались учора попол. сильними анґлійськими наступами на Льонґваль і лїсок Дельвіль, до котрих знов вдер ся ворог. Перед нашим протинаступом він мусїв заступити, а має в руках ще части села і лїска.
Нинї рано на цїлім фронтї від лїска Фуро і до ріки Сомми розпочали ся францусько-анґлїйські наступи. Перший сильний напір зломано.
На південь від ріки Французи пополудни двічи пішли до наступу в околицї Беллї, одначе безуспішно, а нинї рано у відрізку Естре-Сейкур уже тричі кріваво їх відперто. З висуненого вперед рова коло Сейкур викинено їх у боротьбі баґнетами.
Артилєрія по обох берегах Сомми розвиває як найбільшу силу.
В частях фронту в Шампанїї хвилями значнїйша дїяльність артилєрії.
В Арґонах боротьби мінами.
В области Мози нїчого особливого. На горбі Комбр успішна виправа нїмецької патрулї.
Коло Арра, Перон, Біяш і Ворман стручено ворожі лїтаки.
Східний терен війни. Гінденбурґ: Вчора ворог в наступах, піднятих на полудни знов по обох сторонах шляху Еказ Кекав, на півд. схід від Риґи, не мав успіху. Побільшив тільки свої великі втрати. Російські патрулї і більші звідні віддїли скрізь відперто.
Кн. Леопольд Бав.: В звязи зі значними боротьбами ручними ґранатами в околицї Скоброви Росіяни пішли наступом, який зовсїм відперто.
Лїнзінґен: В закрутї Стоходу, на північ від Сокола, ц. і к. війска пішли коротким наступом, виперли Росіян з передної лїнїї і планово вернулись на свої становища.
На південний захід від Луцька нїмецькі війська знов посунули вперед становища до загальної лїнїї Терешківцї Єлизатів.
Над долїшною Липою і в околицї Вердена ворог скріпив свій огонь.
Ботнер: Нїчого особливо важного.
Балканський терен війни. Положенє не змінене. 