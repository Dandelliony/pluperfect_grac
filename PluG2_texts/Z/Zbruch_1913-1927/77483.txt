◦ ◦ ◦ ◦ ◦ ◦ ◦ ◦ ◦ ◦

Польський національний конвент заборонений?
В останній хвилї доносять до тутешних польських дневників з Відня, що скликане на 17. с. м. до Кракова "Zgromadzenie Narodowe" заборонене.
Мимо того треба ждати дальшого розвитку подїй і бути готовими!
Мировий договір з Румунїєю.
ВІДЕНЬ, 6 марта 1918. Кореспонденційне Бюро доносить 5. с. м. з Букарешту:
В Буфтеа нинї о год. 7. вечером підписано між Нїмеччиною, Австро-Угорщиною, Болгарією та Туреччиною і Румунїєю такий договір про вступний мир:
Обхоплені спільним бажанєм покінчити воєнний стан ніж Нїмеччиною, Австро-Угорщиною, Болгарією, Туреччиною і Румунїєю і привернути спокій, підписані, а саме державний секретар Кільман як повновласник Нїмеччини, мінїстер загр. справ ґр. Чернїн, як повновласник Австро-Угорщини, віцепрезидент Cобранія д-р Момчилов, як повновласник Болгарії, великий везир Талят-паша, як повновласник Туреччини і п. Ц. Арґентояну, як повновласник Румунїї, по провіреню повновластий, згодили ся, що по виповідженю дня 2. с. м. договору про перемирє, підписаного в Фокшанах 9. XII. 1917. і його упливі дня 5. с. м. о 12. год. в полудне, має від 5. с. м. о півночи зачатись 14 дневне завішенє оружя, з тридневим реченцем виповідженя.
Між підписаними є цїлковита згода що-до сего, що в тім часї має заключати ся оконечний мир, а саме на основі такої угоди:
1. Румунїя відступає союзним державам Добруджу по Дунай.
2. Держави почвірного союза постарають ся о удержанє торговельної дороги для Румунїї через Констанцу до Чорного моря.
3. Румунїя в основі приймає жадані Австро-Угорщиною спростованя границь на австро-угорсько-румунській границї.
4. Так само відповідно до положеня признаєть ся в засадї зарядженє на господарськім поли.
5. Румуське правительство зобовязуєть ся негайно здемобілїзувати найменше 8 дивізій румунської армії. Провід над демобілїзацією обійме начальна команда ґрупи Макензена і начальна управа румунської армії. По приверненю мира між Росією і Румунїєю також инші части румунської армії будуть здемобілїзовані, о скільки не є вони конечні до охоронної служби на російсько-румунській границї.
6. Румунські війска мають негайно уступити з обсадженої ними области австро-угорської монархії.
7. Румунське правительство зобовязуєть ся підпомагати по своїм силам на полї зелїзнодорожної технїки перевіз війск держав почвірного союза через Молдавію і Бесарабію до Одесси.
8. Румунїя зобов’язуєть ся негайно віддалити офіцирів держав, що ведуть війну з почвірним союзом, які остають ще в Румунїї. Офіцирам сим дуржави почвірного cоюза запевняють вільний поворот.
9. Договір сей входить сейчас в житє.
На доказ сього договір сей підписали і своєю печаткою заосмотрили: виготовлено в пятькратнім ориґіналї дня 5. марта 1918 р.
Наступають підписи. 