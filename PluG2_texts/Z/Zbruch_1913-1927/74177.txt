◦ ◦ ◦ ◦ ◦ ◦ ◦ ◦ ◦ ◦

Вже оплачуємо польського мінїстра! Як доносять польські дневники, директор Краєвого Банку п. Стечковський одержить теку польського мінїстра скарбу і перенесеться в найблизшім часї до Варшави. З огляду на те, що польський скарб не в силї ще оплачувати своїх мінїстрів, п. Стечковський рішив ся не "зривати всїх звязків" з Краєвим Банком для Галичини і, одержавши відпустку як його директор, застеріг собі дальшу виплату своєї директорської платнї, яка виносить коло 60.000 К. Таким чином вже нинї український податник в Галичинї оплачує польського мінїстра... скарбу.
Концерт. В честь Ексц. Митрополита Андрея гр. Шептицького відбудеть ся в середу, дня 12. грудня 1917 року, в салї "Музичного Товариства ім. Лисенка" заходом Комітету "Живого Памятннка" при участи мішаного хору "Львівського Бояна" і хору питомцїв духовної семинарії концерт з отсею програмою: 1. а) Лисенко: "Камо пойду", б) Бортнянський: "Слава во вишних Богу" мішаний хор тов. "Львівський Боян". 2. Промова. 3. а) Johann S. Svendsen: "Romanze G-dur", б) F. Drdla: "Souvenir" скрипкове сольо, Северин Сапрун. 4. Бортнянський: "Гласом моїм", мужеський хор питомцїв дух. семинарії. 5. Шуберт: "Симфонїя" орхестральний кружок. 6. Філярет Колесса: "Тим що упали" — муж. хор питомцїв дух. семинарії. 7. Богдан Лепкий: "Молитва", виголосить Стефан Венгринович. 8. Cherubini: "Ave Maria" — сопр. сольо з достроєм скрипки і фортепяну: п-на І. Туркевич, п. Криштальський і п-на Ст. Туркевич. 9. Топольницький Шевченко: "Хустина" — міш. муж. хори і соля: тов. "Львівський Боян". Діріґент хору тов. "Львівський Боян": о. проф. І. Туркевич. Діріґент хору питомцїв дух. сем.: Володимир Майба. Фортепяновий дострій: п. Б. Дрималик. Початок точно о 7½ годинї вечер. Добровільні датки на "Фонд для українських сиріт ім. митр. Шептицького" приймаєть ся.
З Товариства українських наукових викладів ім. Петра Могили. В недїлю д. 9. грудня с. р. відбудеть ся в малій салї Інституту ім. Миколи Лисенка виклад п. д-ра Остапа Макарушки на тему: "Найважнїйші моменти з історії вихованя". Початок точно о год. 3.30. по пол.
Українську біблїотеку для дорослої молодїжи і родин починає видавати о. д-р Застирець. Перший том, драма Ост. Я. Партицкого з часів мира і війни вже друкують ся. Дальше підуть повісти, новелї, укр. лїтература, історія грецько-римської фільософії і ин. Предплату 12 К. приймає видавець о. д-р Застирець, Львів, І. академ. ґімназія. 