Акція проти Canadian Pacific.

ПРАГА. (Прив. тел ) Prager Tagbl. довідуєть ся, що правительство робить заходи, аби партиї не допустили до отвореня дебати над відповідию правительства в справі Canadian Pacific. Як би партиї обстоювали при своїм домаганю, то правительство грозить відложенєм парляменту. Слїдство ведене в Чехії виказало, що аґенти вивозили обовязаних до війскової служби також і з сего краю. Переведено арештованя.
Вицофанє люксусових ваґонів.
ІНСБРУК. (Прив. тел) Die Innsbrucker Nachrichten довідують ся, що на всіх австрийських зелїзничних лїнїях припинено курсованє люксусових ваґонів тов-a Canadian Pacific, які мали служити прїзжим для огляданя околиць. — У Фельдкірх системізовано посаду тайного аґента для контролі еміґрантів, що їдуть арулянською зелїзницєю.
Арештованя в Галичинї.
До Львова привезено з Відня десять пакетів материялів, що мають обтяжувати аґентів Canadian Pacific. В звязи з перепачковуванєм еміґрантів обовязаних до війскової служби арештовано в Новім Санчи двох полїциянтів. Є чутка, що поарештовано також жандармів.
Дивна обоятність.
ВІДЕНЬ. (Пр. тел.) N. Fr. Presse обговорюючи еміґрацийні скандали, висловлює своє здивованє, чому проти надужить виступлено аж тодї, коли зажадало cего мінїстерство війни. Як могло се бути можливим, щоби з Галичини могло пропасти 80000 пописових, а на се мінїстерство торговлї було глухе й слїпе?! Здивованє викликує також роля підземної Австриї. З иншого боку вказують на такий факт, що коли бюро посла Ончула “Universal” виекспедиювало торік 300 еміґрантів з Галичини і лишило їх без шелюга при душі і без хліба в Ротердамі, то правительство не виступило проти винуватих, хоч в сїм напрямі навіть роблено заходи. 