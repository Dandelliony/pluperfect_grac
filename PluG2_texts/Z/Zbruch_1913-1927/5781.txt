Проти протекторату ґр. Бобрінського – В справі прилученя Подґужа до Кракова  — Слідство проти Вєрґуна і комп. — Полекша для Жидів в Росиї

Проти протекторату ґр. Бобрінського над Галичиною виступив дуже остро приятель росийського мінїстра внутрішних справ Макланова, князь Мєщерський у своїм орґані Гражданин-ї. Князь Мєщерський пише, що Галичина вже 150 літ під австрийським правлінєм, а руське населенє сього краю нїколи не жалувало ся на жадні переслїдуваня. (Аж так вже не було, але не жалувало ся воно перед ... Росиєю, де наш нарід далеко більше терпить нїж в Австриї. — Ред). Князь Мєщерський вважає ґрупу провідників "галицко русского общества в Петербурзі" за дім божевільних.
В справі прилученя Подґужа до Кракова відбудеться завтра засїданє краківської міської рази. Показуєть ся, що по прилученю Подґужа, великий Краків буде більший від теперішного "малого" Львова. Але відай не на довго, бо і "батьки Львова" роздумують вже над побільше нєм Львова, а тодї столиця західної Галичини не встоїть ся щодо числа населеня і щодо простору перед столицею східної Галичини.
Слідство проти Вєрґуна і комп. Росийські часописи доносять, що на приказ царя петербурська полїция розвела доходженє проти співробітника Нового Времени Вєрґуна, посла до думи Савенка і письменника Брянчанїнова за те, що були аранжерами панслявістичних манїфестаций. — Може тепер Прикарпатская Русь напише про переслїдуванє "галицьких русских" в Росиї?...
Полекша для Жидів в Росиї. З Петербурга доносять, що правительствующий сенат вияснив, що Жиди, котрі скінчили висші наукові заведеня, мають право набувати недвижимости також і поза обсягом жидівської "черти осїлості". 