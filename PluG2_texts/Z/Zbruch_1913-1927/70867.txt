◦ ◦ ◦ ◦ ◦ ◦ ◦ ◦ ◦ ◦

Заведенє зимового часу викликало нинї рано у Львові деяке замішанє. А саме з вчера на нинї заведено середно европейський час, то значить, пересунено годинник о одну годину на зад. А що сього офіціяльно не оголошено, то публика, вийшовши до міста, переважно дивувала ся, що ще така ранна година. Властиво зміна часу повинна була наступити з 15. на 16. с. м., бо так було оголошено на веснї при заводженю лїтного часу. Притім такі зміни повинні бути попереджувані урядовим оголошенєм, щоб не було замішаня.
Святочні вечерницї в честь Митрополита А. Шептицького, уладжені дня 15. с. м. в салї Музичного товариства ім. М. Лисенка, згромадили значне число публики, яка виповнила щільно салю і балькон. Точно о год. 7. явив ся Митрополит, привитаний присутними повстанєм з місць. Митрополит, що пораз перший явив ся в салї, з завітною цїкавостю оглядав мальовило і уладженє її. Програма вечерниць почала ся кантатою, зложеною з честь Митрополита до слів В. Масляка директором п. В. Барвінським, звітним музиком і композитором. Ся точка, яку виконав мішаний хор товариства "Боян", викликала серед публики велике вражінє, а її фортепяновий дострій, що наслїдує звук звонів, задав цїлій кантатї поважної, своєрідної закраски. Грімкими оплесками нагородила публика так композитора як і хор, який виконав кантату бездоганно. Не можна сего, на жаль, сказати про хор богословів. Здемкомплєтований та неповний не був і в силї виконати як слїд річи, що якраз вимагає сильного хору. Тому гарний псалом Бортнянського: "Сей день Єгоже сотвори Господь" вийшов млаво а навіть місцями фальшиво. Привітні промови, як другу точку програми, виголосили шкільний радник п. д-р І. Копач і п. Ольга Бачинська. П. Радник висказав у своїй промові надїю, що в загальнім культурнім змаганю всїх народів й наш український нарід займає непослїдне місце та буде й на дальше все поступати вперед, особливож, маючи таких провідників і робітників, як Митрополит. П. О. Бачинська витала Митрополита іменем укр. жіноцтва, П. Переймівна виголосила вправно "Привіт", стих п. Масляка, а п. Лесь Розлуцький своєю деклямацією "В храмі св. Юра" Б. Лепкого, докінчив програми. Перед відспіванєм народного имну вручив проф. Студинський Митрополитови альбом фотоґрафій, зладжений проф. Федусевичем. Народний имн "Вже воскресла Україна" закінчив свято.
Витанє митрополита Шептицького в львівських школах. Вчора, в недїлю, був для учениць ґімназії СС. Василянок відчит номіната-епископа о. д-ра Боцяна про засланє Митрополита в салї тов-а ім. Лисенка, нинї рано в заведеню богослуженє, а по пол. концерт в честь Митрополита. Нинї, в понедїлок, витала Митрополита академічна ґїмназія (головне заведенє і філїя). В сали ім. Лисенка виголосив луцький номінат-епископ о. д-р Боцян виклад про засланє Митрополита; по богослуженю в церкві св. Юра учительські збори і молодїж представили ся Митрополитови. На промову дир. Кокорудза відповів Митрополит, заохочуючи молодїж до працї для України.
Поворот краєвого Видїлу до Львова. П. радник Іван Кивелюк, що тепер перебуває у Львові, інформує нас, що краєвий Видїл вертає до Львова дня 17. жовтня с. р. Краєвий маршалок Незабітовський видав вже відповідні зарядженя. 