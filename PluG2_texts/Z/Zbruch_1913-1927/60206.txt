Відокремленя Галичини шляхом розпорядку?

Львів, 19. грудня 1916
Богато познак вказує на те, що — можемо сподїватись в часї короткім переведеня відокремленя Галичини шляхом розпорядку.
Ми, українська суспільність з усїми своїми полїтичними орґанами, парляментарними і пресовими, стільки не соток, а тисяч разів урочисто і рішучо заявляли полїтичному світови сеї монархії, що означає для нас, українського народу, відокремленє Галичини без попереднього або рівночасного подїлу її на дві національні території, — ми стільки разів представляли міродатним кругам сеї монархії необняті оком національні і полїтичні консеквенції, які такий акт повної здачі нашої землї і народности в руки наших тисячлїтних історичних соперників мусить викликати в національній душі і полїтичній свідомости цїлого без виїмку українського загалу, — ми робили се стільки разів і так проречисто, що в нїкого в сїй державі не може бути сумнїву що-до сього — і що нинї всїх тих важких рефлєксїй ми вже не потребуємо.
Ще дїлять нас якийсь час — днї чи тижнї? — від того дня, коли має стати дїйсністю те, що тепер горячково підготовляєть ся. Користаємо з сього короткого реченця і в передостаннїй годинї ще раз звертаємось з найповажнїйшими представленями до того Найвисшого Місця.
Український нарід хоче Австрії, яка розуміла би значінє кождої своєї народности, яка поводилась-би з усїми однаково добре і однаково справедливо і яка з найлїпшою волею заходилась би коло вирівнаня природних і зрозумілих ріжниць серед своїх народів. Тільки правительство, яке кермуєть ся сими принципами, може принести монархії користь і добро. Принципи сї проголосив своїми цїсар Карло в манїфестї до народів, коли впевняв їх урочисто: "Моїм народам хочу бути справедливим і любячим князем. Хочу пильно берігти їх конституційні свободи і всї права і хочу щиро сторожити рівности перед правом". До сих високих слів, до основних законів державних відкликуємось нинї.
Жертви крови і майна, які несе за цїсаря і державу український нарід, мають ту саму вартість, що жертви кождого иншого народу. Тож повинні наші жертви також цїсарським правительством цїнувати ся однаково з жертвами всїх инших народів. 