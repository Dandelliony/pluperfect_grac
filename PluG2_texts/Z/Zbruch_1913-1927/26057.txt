◦ ◦ ◦ ◦ ◦ ◦ ◦ ◦ ◦ ◦

По боротьбі під Красником.
ВІДЕНЬ (Ткб.) З воєнної пресової кватири доносять урядово:
Триднева битва під Красником закінчила ся вчера повною побідою наших війск. Росиянів викинено з цілого фронту, широкого около 70 кільометрів, і почали вони в формі утечі відворот на Люблин.
Ґубернатор Бельґії.
БЕРЛЇН (Б. Вольфа). Цісар Вільгельм поручив управу окупованої части Бельґії ґенералови полевому маршалкови Ґольцови, іменуючи його рівночасно ґенеральним ґубернатором. Цивільну управу доручено іменованому адмінїстрацийним шефом правительственному президентови з Аквізґрану, Зандтови. Гольц від'їхав уже до Бельґії, щоби обняти нову дїяльність.
Росийські гузари бранці.
КРАКІВ. (Ткб.) Вчера привезено сюди 6 росийських гузарів, полонених в Польськім Королївстві. Віддано їх в руки команданта кріпости. Жовнїри є обдерті і виголоднїлі.
Геройства армії і летунів.
ВІДЕНЬ. (Ткб.) Воєнний кореспондент Neue Freie Presse пише: Не лише армія, також кавалєрия гонведів доказує чудес видержаности і відваги. Поодинокі швадрони припускали атак до росийських ровів в шанцях і здобули їх, так що мусїло ся аж здержати гін війск.
Про воздушний корабель "Шіте Лянц" каже кореспондент, що він тричі дістав ся в неприятельськйй огонь, але не потерпів шкоди. Через 13 годин корабель оставав у воздусї і недалеко Івангорода попав у формальні снопи карабінового огню. На полудневий схід від Люблина корабель острілювала піхота й артилєрия рівночасно з двох сторін. 25 карабінових стрілів продїравило задні ґазові комірки. Росийські шрапнелї не трафляли. Всї падали далеко на право від бальона. Один відломок влетїв до ґондолї, але не заподїяв шкоди. Поволоку бальону направлено підчас їзди. Командант бальону міг донести богато важних обсерваций. Залога не була ранена. Корабель принято в головній кватирі з одушевленєм.
На воздушну австрийську фльоту.
ВІДЕНЬ. (Ткб.) Центральний комітет, який займаєть ся справою утвореня воздушної австрийської фльоти, вручив учера мінїстрови війни 125.000 корон, яко часть доходу зі складок, зібраних в Австриї Горішній, на Моравії і в Чехії. Загалом центральний комітет зложив доси на сю ціль 1,507.000 корон.
Маніфестациї в Празі.
ВІДЕНЬ (Тка.) Вчера вечером відбули ся патріотичні манїфестациї в Празї. Товпа, на якої чолї несли портрети цісаря Франца Йосифа І. і цісаря Вільгельма, співаючи патріотичні піснї і підносячи оклики в честь обох монархів, уладила похід по улицях міста. Перед нїмецьким консулятом відспівано гимн народів. Подібні манїфестациї уладжено під памятником Радецького і корпусною командою.
Розпорядок в справі нїмецьких моряків.
БЕРЛЇН (Прив. т.) Мінїстер війни поручив підчиненим ґенеральним командам не покликувати обовязаних до загального ополченя моряків.
Поворот Нїмців з Сербії.
БУКАРЕШТ (Прив. т.) Майже всі Нїмці покинули вже Сербію. Повертають вони дорогою на Софію 