◦ ◦ ◦ ◦

Ґданськ проти Польщі. Польські часописи доносять, що німецьке населення Ґданська без ріжниці партій і кляс відноситься до Польщі крайне ворожо. В місті вибухли заворушення, які устали щойно після прибуття француського війська. Поміж Німцями не видно ніякого стремління до порозуміння з Польщею. В місті велика недостача поживи.   Національні права для Жидів в Чехословаччині. Чесько-словацька конституція признає офіціяльно Жидів як окрему націю. В конституції зазначено, що не вільно примушувати Жидів, аби признавалися при переписи до иншої національности. Горожанам жидівської національности признані права меншостей.   Статистика переворотів на Україні. "Русское Дєло" доносить, що від марта 1917 р. було в Київі 17 переворотів, в Житомирі 18, у Винниці 12, в Бердичеві 16, в Могилеві 20, в Харкові 14, в Катеринославі 19.   Поворот російських полонених. УПБ. в Копенгазі доносить: На анґлійському пароході відїхав перший транспорт воєнних бранців, всього 1.100 осіб. Цей транспорт відплив до Лібави, відки буде віправлений до совітської Росії.   Анґлія і Франція проти Вільгельма. По донесенням "Petit Parisien" правительства Франції і Анґлії подали своїм представникам в Голяндії спеціяльні інструкції, якими поручено їм виказати голяндському правительству, що на нього впаде відповідальність на випадок, коли би б. цісар Вільгельм вів дальше інтриґи, або коли би утік до Німеччини.   З Мадярщини. В.Б.К. доносить з Будапешту: Начальник держави Горті спровадився до королівської палати.   З большевицької неволі. З Гельсінґфорсу доносять, що до Фінляндії прибуло 400 француських, анґлійських і данських полонених, яких випустили большевики.   Литовці проти Поляків. П.А.Т. доносить з Вильна: Напади литовських відділів на наші села в околиці демаркаційної лінії прибирають характер масового зявища. Оноді напали литовські жовніри на село Гордзішки, мусніцкої громади і на село Ґрабяни євєйської громади. Литовським нападам товаришать грабунок, биття, і арештовання осіб, підозрілих о польські симпатії та погрози знищення цілого села. Напади виконують відділи правильних військ, заосмотрених в машинові кріси, під проводом офіцерів. До польських властей напливають масові просьби людности о поратунок.   Греція обсадить Транію і Адріяноліль. З Атен доносять, що Греція обсадить в найблищім часі східну Тракію і Адріянопіль.   Громадська думка 