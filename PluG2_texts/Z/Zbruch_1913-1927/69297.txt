До родичів і опікунів нашої молодїжи.

Старшина Ставропігійського Братства у Львові,  бажаючи після записі традиції подбати про  віднесенє і зріст нашого міщанства, рішила відновити свою старинну бурсу, до котрої буде приймати молодїж, яка хоче посвятити ся торговли і промислови.
З уваги на се уважаємо за потрібне пояснити, з яких шкіл та молодїж могла би користати. Маємо тут на думцї головно дві школи: торговельну школу тов. "Просвіта" у Львові, на Домбровського (Хорущина ч. 7) і ц. к. Промислову школу у Львові (вул. Булярда ч. 3).
Торговельна школа має за цїль дати ученикам цїлїсть фахової освіти торговельної. Наука триває два роки для тих, що скінчили 14 рік житя і III кл. середної, або виділової школи. Ученики, що скінчили лише 6-клясову народну школу, або дві перші кляси середної школи, можуть бути приняті на перший рік по зложеню вступного іспиту з української і нїмецької мови, рахунків і ґеометрії.
Для молодїжи, що не має сих передумов, заведено приготовляючу клясу, до котрої будеть ся приймати укінчивших 11. рік житя по укінченю 5-клясової школи народної, або І кл. середної школи. Виїмково здібні можуть бути приняті до приготовляючої кляси по укінченю лише народної школи і зложеню вступного іспиту з читаня, писаня і чотирох рахункових дїлань.
Укінченє торговельної школи дає право бути принятим на IV рік торговельної практики в склепі, а по визволеню до самостійного веденя торговельного підприємства. У нас не було нїколи досить виобразованої купецької молодїжи, тож абітурієнти торговельної школи мають гарну будучність перед собою, як помічники торговельні, а потім в будучности і начальники складів Народної Торговлї, Краєвого Союза господарсько-торговельних Спілок, Кр. Союза молочарського і повітових союзних спілок, крамниць та як самостійні образовані купцї.
Крім сего абітурієнти торговельної школи можуть знайти приміщеня також в ріжних наших фінансових підприємствах, як касах, продукційних спілках, спілках збуту худоби і т. п.
Тому як найгорячійше припоручаємо одиноку нашу торговельну школу, тим більше, що наука в нїй спочиває в руках фахових учителїв і професорів академічної ґімназії, котрі з повною посвятою працюють для добра повіреної їм молодіжи.
Школа буде від 1. серпня 1917 приміщена в серединї міста, а при тім при тихій площи, в прегарнім будинку, у просторих до сонця звернених комнатах. Вона заосмотрена науковими приладами всякого рода, особливо для пізнаня товарів, кромі сего в часї науки молодїж буде знайомити ся практично з веденєм торговлї в склепах і бюрах наших товариств.
Також припорученя достойною є державна школа промислова.
Вона має тепер віддїли артистичні, на котрих по трох лїтах науки можна виобразувати ся на слюсаря артистичного і будівельного, столяра меблевого і будівельного, а по чотирох роках науки на токаря, різбаря і маляря комнатного та декораційного. По укінченю шкоди і однорічній практицї у варстатї, або фабрицї можна отворити і вести самостійний варстат.
До принятя до школи промислової треба крім скінченого 14 року житя покінчити 6 кляс шкіл народних, або видїлових або дві кляси шкіл середних.
Тож ще раз звертаємо ся з горячим зазивом до родичів і опікунів нашої молодїжи, щоби в її добре зрозумілїм інтересї як найчисленнїйше до тих шкіл записували. Дуже часто буває, шо дитина не надаєть ся до ґімназіяльної науки і перепхавши з бідою пару кляс, потім марнїє по ріжних бюрах і канцеляріях, коли віддана до практичної школи моглаби принести хосен суспільности і добути собі гарну будучність.
До бурси ставропіґійської можуть бути приняті лише такі ученики школи торговельної чи промислової, що мають добрий голос і музикальний слух.
Першенство мають воєнні сироти і всїх наших громадян просимо, щоб подбали про се, щоби такі сироти о скільки мають згадані вимоги подавали ся о принятє де бурси Ставропігійського Інститута. Реченець до поданя упливає з днем 15. серпня с. р.
Приняті до бурси дістануть даром цїле удержанє.
Д-р Стефан Федак. 