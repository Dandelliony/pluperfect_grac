Олесько. — В Долинї.

Олесько. (Вшехпольські "ржонди"). Не знаємо, чи є ще в Галичинї місточко, котре було би так упослїджене вшехпольськими "ржондами" всїх публичних властий, як наше Олесько. Вже осьмий рік урядує та сама рада громадська, а власть се толєрує. Знова рада повітова не могучи переболїти пониженя свого "презеса" Шнеля при соймових виборах, не позваляє громадї на вирубанє належної секциї лїса гром., — вже від кількох лїт не направляє повітових доріг, хоча високі додатки побирає, а вкінци обсаджує посаду повітового лїкаря особою, котрої єдиною квалїфікациєю є, що то "krewny pana z wydziału". А вже найлїпше дають відчувати свій вшехпольський шовінїзм пани зі суду. Повіт олеський чисто український. Новий начальник суду задокументував свою прихильність до Українців на самім вступі тим, що при принятю на вільні місця помічників канцелярийних і післанців судових відкинув поданя уквалїфікованих Українців а приняв самих вшехполяків. Другий судия з віддїлу сиротинського не хоче видати Українцеви ученикови VI кл. ґімн. зложених в касї сиротинській гроший помершими родичами, полишених на його одержанє, кажучи, що йому не конче учити ся треба. Знов инший вшехполяк не щадить нашим селянам найординарнїйших епітетів, що зі становищем судиї цілком не лицює. Апелюємо до ц. к. намісництва і п. президента апеляциї, може би що в тій справі заряджено, бо годї дальше дивитись на такі відносини.
В Долинї завязало ся тов. касинове "Руська Бесїда", котре згортує коло себе цілу руську інтелїґенцию так місцеву, як і замісцеву, а отворенє її відбуло ся в суботу вечер на дни 2 мая с. р. Товариство містить ся в будинку, де давнїйше був суд, недалеко церкви, в серединї майже міста.
Отворенє Бесїди розпочало ся сьвяченим, підчас котрого місцевий парох С. Величковський, посьвятивши дари, звернув ся до зібраної інтеліґенциї з зазивом, щоби в сїм товаристві згорнула ся, бо до тепер так цілком окремо ішла а наслїдки того так фатально відбивали ся.
По короткій перекусці наступила товариська забава, котра майже до рана продовжала ся.
Маємо надїю, що коли тепер в Долинї інтелїґенция майже ціла разом злучила ся, то може за інтелїґенциєю і в повітї долинщини наступить сильнїйша як до тепер орґанїзация.
Що соботи будуть ся в тім товаристві відбувати більші сходини, в котрих всї члени товариства разом зі своєю родиною будуть брали участь. 