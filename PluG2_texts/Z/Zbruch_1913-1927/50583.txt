Думки про фінансове положенє нашої монархії

Львів, 20. цвітня
Нїмецький державний секретар фінансів Гельферіх висловив ся в розмові з берлїнським кореспондентом будапештенського дневника "Vilag" про фінансове положенє нашої монархії, як також про загальне положенє. Думаємо, що погляди такого авторитетного державного мужа будуть цікаві і для наших читачів.
Габсбурська монархія — сказав Гельферіх — показала ся в сїй війнї також економічно і фінансово сильною, богато сильнїйшою, нїж се думали наші вороги. В трьох воєнних позичках зібрала монархія більше як 13 мілїярдів корон, що треба вважати дуже цїнним вислїдом. Воєнні позички в Нїмеччинї дали, правда, значно більшу суму, але Нїмеччина є значно богатшою й економічно більш розвиненою державою. Сей поважний фінансовий успіх австрійських і угорських воєнних позичок свідчить також, що економічна сила Габсбурської монархії є богато більша, нїж се богато думало перед війною. Коли фінансове положенє і веденє війни монархії порівнаємо з фінансовим положенєм і веденєм війни держав почвірного порозуміня, аж тодї побачимо, який поважний є успіх того фінансового веденя війни, з окрема воєнних позичок.
Переходячи до справи валюти, Гельферіх сказав, що австро-угорська валюта має від кількох місяців постійний курс і не виявляє тенденції знижки. Отже австро-угорська монархія не потребує в близшім часї бояти ся дальшої поважної знижки курсу своєї валюти. Зрештою валюта Нїмеччини стоїть також низько. Одначе валюта не є дїйсним покажчиком економічної сили й фінансового положеня обох центральних держав. Обі вони відрізані від світа і не можуть вивозити в поважній скількости. За те почвірне порозумінє має вільний вивіз, має близькі зносини з банкирськими кругами Америки і взагалї невтральних, так що вона звично лекше може вдержати свій курс нїж ми. Одначе в низькім курсї валюти не бачить Гельферіх небезпеки і є переконаний, що нїхто не оцїнює дїйсного положеня господарства і фінансів обох центральних держав на основі курсу валюти. Правдивий образ положеня дають воєнні позички.
Про загальне положенє висловив ся Гельферіх ось-як:
Нова воєнна позичка запевнила Нїмеччині фінансованє війни до осени. Такий самий вислїд мати-ме певне четверта воєнна позичка в Австрії й Угорщинї. Словом, обі центральні держави мають до осени запевнені воєнні видатки.
Не так стоять справи у противної сторони. Навіть Анґлїя зустрічає щораз більші фінансові трудности, хоч вона при помочи високих тариф і цїн вугля покриває часть воєнних коштів з кишенї союзників. Нове анґлїйське податкове предложенє означає 25-процентове оподаткованє доходу, що треба вважати нечувано високим оподаткованєм. Очевидно, не можна сказати, що Анґлїя не може далї фінансово вести війни, але в кождім разї свідчить се про поважні фінансові трудности. А се значить богато, особливо, що могучість Анґлїї опираєть ся на її фінансовій силї. Франція з т. зв. "позичкою побіди" не зробила доброго інтересу. Тепер помагає вона собі короткореченцевими скарбовими бонам і позичками в банках, але де пізнїйше візьме гроші, не знати. Стан золота з "Bangue de France" виявляє знижкову тенденцію, обіг банкнотів зріс до безміри. Все те не є відрадним явищем. Що Росія має великі фінансові трудности, се загально відомо.
Так не тільки на боєвищах, але і в фінансовій области центральні держави мають перевагу. 