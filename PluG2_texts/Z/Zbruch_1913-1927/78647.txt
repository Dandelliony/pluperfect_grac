◦ ◦ ◦ ◦ ◦ ◦ ◦ ◦ ◦ ◦

Премія за добровільно доставлену худобу. Краєве Товариство госп. "Сїльський Господар" одержало слїдуючу телєґраму від Гал. Заведеня обороту худобою через львівське ц. к. староство: Мінїстерство рільництва телєґрафічним рескриптом з дня 20. марта ч. 15.515 признало премію по 100 корон за сотнар живої ваги рогатої худоби для тих годівельників, котрі її доставлять добровільно на згін. Премія та буде виплачена за доставлену худобу почавши від 20. марта. Однак не будуть її виплачувати за штуки викуповувані за асиґнатами, як також за штуки допроваджувані примусово на згін.
Приписи для посилок товарів на Україну. Урядово повідомляють, що від 25. марта піднято ограничений зелїзничий рух для обороту цивільних посилок з Україною. Товари з України і на Україну будуть пересилати ся через стації Броди, Збараж, Підволочиска і Новоселицю. При товаровім оборотї буде посередничити: "Warenverkehrsbureau, Wien, І, Stubenring 8". О цїнах фрахту дають звідомленя торговельні палати. До фрахту мусить ся долучити позволенє на вивіз чи привіз на осібних блянкетах. Вивозити можна лиш ті товари, які надаєть ся на збірних стаціях у Відни, Кракові і Львові висше названому бюрови. Адресувати належить до австрійського бюра товарного обороту на одній з наведених граничних стацій і на фрахтах належить приписати "Ostsendung". При посилках не допускаєть ся нїяких посередників. Не приймаєть ся нїяких задатків, послїплат, нї асекурації достави на реченець. Кромі сего до кождої посилки треба долучити посвідку для посилки на схід ("Ostverladeschein") В рубрицї фрахтового мита, де записується зміст посилки, має ся перед наданєм посилки зазначити: "Zur Ostsendung laut Ostschein Zabl.". З граничної стації висилає бюро посилку дальше після поданої адреси. Посилки з України треба адресувати також до бюра одної з пограничних стацій, а воно вишле їх дальше.
Шкільний рік кінчить ся cего року в школах середних і дївочих лїцеях, в учительських семинарах (мужеських і жіночих), в школах гандлевих і навтичних дня 28. червня. В сей день роздаєть ся також свідоцтва. 