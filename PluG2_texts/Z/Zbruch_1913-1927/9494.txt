Примірний професор. – Ще одна межинародна мова – Страйк пекарів в Станїславові. – Дневникарскі катедри на нїмецких унїверситетах – Самоходи а конї.

Примірний професор. При іспитї зрілости в реальній школї в Каменци подільскім лучила ся ось яка подїя: Професор математики Солуха задав всїм абітуриєнтам задачу, якої нїоден не розвязав, через що, розуміє ся, всїх признано незрілими. Се зацїкавило инших професорів і они поручили Солухови, щоби сам розвязав сю задачу. Солуха не розвязав задачі, мимо сего, що працював над нею 10 годин. Родичі абітуриєнтів старають ся, щоби їх синам уневажнили сей лихий іспит. За правдивість сеї події, повтореної за росийскими часописами, не ручимо, бо годї припустити, щоби професор давав ученикам задачу, якої сам не вміє розвязати.
Ще одна межинародна мова повстала тепер в Америці. Єї творцем є професор Брендля, полїґльот і історик, який дошукав ся в початках Зєдинених Держав слїдів Нїмеччини. Нова мова опирає ся головно на анґлїйскій. Професор Брендля, який говорить 20 мовами, а знає їх ще більше, доказує, що у всїх мовах треба знати для доброго порозуміня 1.800 слів, отже взяв з анґлїйскої 3.000 слів і з них утворив нову мову. Она тим перевисшає есперанто, яке повстало на основі романьских мов, що опирає ся на розповсюдненій анґлїйскій мові і є легкою для людий тевтоньского походженя.
Страйк пекарів в Станїславові. Від 12 днїв треває там страйк пекарів. Пекарскі помічники напали вчера на робітників, при чім прийшло до бійки. Аж полїция зробила порядок, арештуючи кількох напасників.
Дневникарскі катедри на нїмецких унїверситетах. З Дісельдорфа доносять, що онодї ухвалено на зборах відпоручників союза печати резолюцию, в якій домагають ся заступники печати заложеня катедр дневникарского знаня і практичних дневникарских курсів на нїмецких унїверситетах.
Самоходи а конї. О скільки тепер самоходи заступають конї, хай послужать нам числа повозів і самоходів в Парижі. В 1898. р. мав Париж 11.616 возів і повозів чотироколесових, a 2.118 двоколесових; разом 13.738. В 1912. р. упало се число до 3.517 чотироколесових і 1.031 двоколесових; разом 4.548. Отже в часї 14 лїт зменшило ся в Парижі число возів і повозів, запряжених в конї, майже о 10.000 на загальне число 14.000, а за сей самий час зросло число самоходів в Парижі з 2.000 на поверх 30.000. 