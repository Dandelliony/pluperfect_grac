 ◦ ◦ ◦ ◦ ◦ ◦ ◦ ◦ ◦ ◦ 

Митрополит Шептицький у цісаря.
ВІДЕНЬ. (Ткб.) Цісар приняв на загальних авдиєнциях між иншими митрополита Шептицького, б. мінїстра війни Шенайха й уповновласненого мінїстра Генриха Лєвенталя.
Портрет цісаря Коритовському.
ВІДЕНЬ. (Ткб.) Цісар казав переслати намісникови Галичини д-рови Коритовському на знак специяльного свого признаня свою фотоґрафію в дорогоцінних рамах, з власноручним підписом.
Росийський шпіон.
КРАКІВ. (Ткб.) Полїция арештувала молоду людину під замітом веденя війскової й полїтичної шпіонажі між стрілецькою орґанїзациєю.
ВІДЕНЬ (Ткб.) Нинї відбуваєть ся тайна розправа проти хорунжого І. Pайхa за шпіонажу на користь Росиї. Він заявив, що київському інформацийному бюрови не давав нїяких інформаций. Хотїв лише визискати свій війсковий досьвід та донести про него Росиї.
Хорватський сойм.
ЗАГРЕБ (Ткб.) Вчера були на порядку нарад проєкти адреси. По відчитаню проєкту більшости відчитано контрпроєкт партиї Франка, в котрім кажеть ся, що угода є для Хорватиї шкідлива, і жадаєть ся триялїзму, як єдиної охорони перед небезпекою, що грозить з полудневого сходу. Адреса просить короля, щоби положив кінець системі угоди і кінчить ся словами: "Боже буде покровитель Вашої Королївської Милости короля всїх Хорватів".
Відчитано також проєкт партиї Старцевича. який також домагаєть ся триялізму. Іменем хлопської партиї предложив адресу п. Радіч, одначе сеї адреси предсїдатель не приняв ізза браку вимаганих реґуляміном 8 підписів.
Князь Від.
ТРИЄСТ (Ткб.) Княжа пара Від приїхала тут учера о годині 9. рано, потім самоходом поїхали до пристани, а відси пійшли на поклад австрийського воєнного корабля "Таврус". В сїй хвилї всї воєнні кораблї в пристани дали сальви.
ТРИЄСТ (Ткб.). Кн. Від на покладї корабля "Теґетгоф" приняв командантів ескадри воєнних австрийських кораблів, потім відвідав француські й анґлійські кораблї. О год. 1. був обід на корабли "Таврус", пополудни князь в товаристві намісника кн. Гогенльоге і його жінки відвідав замок Мірамаре, а о год. 5. відплив до Дураца. Яхтови "Таврус" товаришать франкський кружляк "Брії" й анґлїйський "Ґлостер".
ДУРАЦО (Ткб.) Члени міжнародної контрольної комісиї прибули тут учера, щоби взяти участь в привитаню кн. Віда.
З грецького парляменту.
АТЕНИ. (Ткб.) Вчера в палатї послів зачіпали провідники опозициї полїтику правительства за його становище в справі Епіру і заявили, що правительству не вільно посьвячувати на річ Альбанїї 150.000 Греків. Премієр Венїзельос відповів, що його повинність є перевести ухвали льондонських конференцій.
Репресиї в Фінляндиї.
ПЕТЕРБУРГ (Пет. Аґ.). Повітовий суд засудив посадника Виборґа Цімермана і радних Ґодельхева і Вуолїна, обжалованих за супротивленє законови, який вводить рівноуправненє Москалїв в Фінляндиї, на 8 місяців вязницї й орік, що засуджені через 10 лїт не можуть займати нїяких урядїв чи то державних чи инших публичних. Обжалований Вуолїн, котрого під сторожею вели до судової салї, заявив, що не буде відповідати на нїякі питаня, бо не признає компетенциї росийського суду. Инші обжаловані не прийшла на розправу.
Розвязанє низшої палати в Швециї.
СТОКГОЛЬМ (Ткб.). В обох палатах відчитано вчера відручне письмо короля Ґустава, якам розвязуєть ся другу (низшу) палату i pозписуєть ся до неї нові вибори.  