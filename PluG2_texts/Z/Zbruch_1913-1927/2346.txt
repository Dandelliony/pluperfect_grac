Соймова виборча реформа.

Значінє для держави і краю.
Недїльна N. F Presse пише: "Угода в справі виборчої реформи не означала би вправдї мира галицьких народів, але була би дуже поважним кроком до тої цїли, і оба народи, що замешкують один край, який є неначе нашою мілїтарною границею на північнім сході, попрацювали би знова спільно в соймі та в инших спільних тїлах, а що найважнїйше для Нїмців і західних Славян, що через те ослабив би ся також значно полїтичний антаґонїзм тих народів в державній радї. Заспокоєнє Українців належало би теж горячо витати з точки погляду заграничної і внутрішної полїтики, і нинїшні Українцї могли би бути таксамо добре державною партиєю, як були нею Українцї часів князя Адольфа Аверсперґа. Що-до всїх ріжниць в справі виборчої реформи можна відносно далеко лекше осягнути порозумінє, лише в справі повітових репрезентаций, в яких верховодять консерватисти, ввестиме ся уперта борба. До компетенциї повітових репрезентаций належать заведеня краєвої культури, санїтарні, опіки над бідними, справи народного образованя і іменованє урядників тих заведень. Через опанованє повітових репрезентаций мають консерватисти полїтичний і господарський вплив, який вони в чимало зглядах стратили в краю. Звідси походить той огірчений опір консерватистів проти змагань польської людової партиї і Українцїв до здемократизованя виборчої ординациї до повітових репрезентаций. Справа числа українських мандатів в галицькім соймі є відносно підпорядкованого значіня супроти поважних ріжниць в поглядах на орґанїзацию повітових репрезентаций. Через те, чи Українцї одержать о два більше, чи о два менше соймових мандатів, угода ще не розібє ся. За те в справі повітових репрезентаций Українцї не подадуть ся, а підпертє, яке знаходять в тій справі з боку польської людової партиї, зможе їх лише підбадьорити до видержаня при своїх домаганях. Удасть ся довести до компромісу, так коло польське настоювати ме на безпроволочне скликанє галицького сойму, і тодї державна рада мусїти-ме уступити. Колиж не дійде до порозуміня у Львові, тодї фінансова комісія мусить числити ся з українською обструкциєю".

  