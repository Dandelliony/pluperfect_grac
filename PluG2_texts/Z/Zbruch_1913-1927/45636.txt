Пятнадцяте засїданнє "Загальної Української Ради".

Пятнадцяте з черги засїданнє "Заг. Укр. Ради" відбуло ся дня 11 грудня 1915. На вступі засїдання присутні, стоячи, вислухали посмертної згадки про бл. п. Костя Паньківського. Голова др. Кость Левицький представив коротко головні напрями дїяльности Покійного, підносячи, що на кождім полї народньої діяльности Покійник, працював з небувалою щирістю, витривалістю й посвятою. Тому належить ся Покійному вдячна память цїлого народу. Дальше подав голова до відома Ради, що президія "Заг. Укр. Ради" вислала на вістку про смерть пок. К. Паньківського письма співчуття для Вп. Вдови. З черги полагоджено справу кураторії для фундації, основаної українськими збігцями в Ґміндї сим способом, що кураторія має складати ся з інїціятора сеї фундації д-ра Маковського, з кождочасного голови "Загальної Української Ради" й кождочасного голови "Укр. Боєвої Управи". Фундаційний капітал має зложити ся в "Днїстрі", а проценти від капіталу мають ужити ся на підмоги для інвалїдів по Укр. Сїч. Стрільцях.
Др. К. Левицький здав вичерпуюче звідомленнє з дїяльности президії за час від останнього засїдання "Заг. Укр. Ради. Президія займала ся в тім часї справами внутрішньої полїтики, відбула конференцію з намісником ґен. Колярдом, на котрій обговорено ратункову акцію, справу українського шкільництва, справу прийманий Українцїв до адмінїстраційної служби, справу язикового розпорядку. Щодо орґанїзаційних справ президія прийшла до переконання, що в найблизшім часї треба перевести в краю орґанїзацію повітових комітетів "Заг. Укр. Ради".
У справі адмінїстрації зайнятих українських країв робила президія заходи, щоб урядників української народности покликано там до урядовання. Мінїстер судівництва повідомив, що до зайнятих країв покликуєть ся судіїв і канцелярійних урядників Українцїв. Крім сього поробила президія заходи в справі основання українських часописей на здобутих територіях, так само близька здїйснення є справа висилки вербункових офіцерів Укр. Сїчових Стрільцїв у зайняті краї.
У церковних справах не одержала досї президія на свої пропамятні письма нїякої відновіди. Переходячи до зносин з американською Україною, відчитав голова лист д-ра Демидчука з широкім звідомленнєм про тамошнї українські справи: Український Сойм. Український виконавчий Комітет, інформаційне бюро, анґлїйську часопись і т. п.
У справі увільнення наших людей, узятих у полон Москалями, одержала президія в відповідь на свої заходи письмо від мінїстерства зовнїшнїх справ, у котрім повідомляєть ся, що російське правительство готове виміняти наших закладників голова за голову за російських закладників в Австрії. В тім напрямі пороблено вже дальші доцільні кроки. З нагоди іменин митр. Шептицького вислано йому телєґраму з поздоровленнєм. Вкінцї подав голова до відома, що в найблизшім часї президія поробить заходи, щоб відбути ряд конференцій з визначними парляментаристами союзних держав про українську справу. Се звідомленнє президії прийнято без дискусії до відома.
З черги В. Темницький подав до відомости "Ради" звідомленнє про справи Укр. Сїч. Стрілецтва та про заходи президії в сїй справі. Опісля прийнято до відома реферат проф. Боберського про дїяльність секції для збереження й будови могил і памятників Укр. Сїч. Стрільцям і воякам союзних армій на українських землях. На основі сього реферату порішено приступити до заложення окремого товариства для удержання й окраси могил У. С. Стрільцїв і вояків. Подрібний статут сього товариства поручено випрацювати згаданій секції.
Я. Весоловський реферував справу рееміґрації укр. виселенцїв з Америки. На основі сього реферату порішено:
1. Прийняти до відома предложеннє д-ра Демидчука щодо владнання рееміґраційних розпорядків для селян з Америки. 2. Скликати в найблизшім часї у Львові анкету представників наших товариств фінансових, господарських, парцеляційних й еміґраційних і репрезентантів партійних управ для докладного обговорення й опрацьовання справи рееміґрації наших людей і капіталів.
З черги подав голова др. К. Левицький до відома "Ради", що, від нового року почавши, виходитиме в Будапештї тижневник у мадярській мові, присвячений українським справам, редактором якого стане др. Стрипський.
У справі кредитів на ратункову акцію наших фінансових інституцій подав голова до відома пояснення про ужиттє та призначеннє сих капіталів.
На внесок д-ра Цегельського ухвалено в найкоротшім часї відбути окрема засїданнє "Заг. Укр. Ради" в цїли ухвалення енунціяції про українські національно-полїтичні справи, в котрій "Заг. Укр. Рада" зайняла би публично становище супроти теперішнього полїтичного положення та політичних енунціяцій і заходів инших народів. На тім скінчено засїданнє.
Заклик до громадян у справі опіки й допомоги нашим землякам-полоненим з російської України.
Президія "Союза визволення України" закликає отсим наше громадянство до збирання жертв на задоволеннє культурно-духових потреб наших земляків, що перебувають як полонені з російської армії в таборах воєнно-полонених в Австро-Угорщинї.
Число полонених-Українцїв усе зростає (в одній Австро-Угорщинї їх буде вже більше нїж 150.000), а ще швидше зростають їх насущні потреби мати в руках рідне друковане слово. До "Союза", котрий від довшого часу заопікував ся задоволеннєм отсих духових потреб своїх земляків, звертаєть ся через Червоний Хрест усе більше й більше, як окремих одиниць, так і цїлих гуртів полонених з проханням надсилати всїлякі книжки й комплєтувати українські біблїотеки. На се потрібно все більше й більше матеріяльних засобів.
Полонені мають право числити в своїм положенню на поміч цїлого рідного громадянства. І "Союз визволення України" певний, що наш патріотичний загал щедро підіпре сю важну національну справу.
Жертви потрібні, як у грошах, так і в книжках й инших друках. "Союз" просить надсилати твори красного письменства (наших клясиків), передусїм повне виданнє творів Шевченка, ріжні популярні видання для народу (видавництва "Просвіти"), кооперативні й хлїборобські книжки та періодичні видання, драматичні твори, збірники пісень і ноти до них, ріжні шкільні підручники на українській мові, річники українських тижневників і місячників, портрети українських діячів і т. п.
Усї жертви просимо надсилати на адресу адмінїстрації видань "Союза": Wien, VIII., Josefstadterstraße 79, II. Sfiege, Tur 6.
На посилках і грошевих переказах надписувати: "Для полонених". 