◦ ◦ ◦ ◦ ◦ ◦

Переворот в Німеччині. Дальші події. В Саксонії творяться совітські уряди. Західна Німеччина стоїть також під цим кличем. Всі берлінські професіональні орґанізації проклямували ґенеральний страйк. Независимі соціялісти, які спершу заховувалися пасивно, порішили поборювати всіми силами уряд Каппа. Населення Берліна вороже відноситься до ґвардії Ергарта. Були вже перші зачіпки.   Демонстрації в Липську. Дня 14. марта зайшли в Липську кріваві сутички між населенням та уоруженим військом. По обох сторонах впало 50 осіб крім цього було багато ранених. Супроти цього відложено ґенер. страйк. В цілій Саксонії станули всі поїзди і трамваї.   Уряд Еберта веде вже переговори. Уряд Союзу подає до відома: На бажання давнього уряду Еберт-Носке розпочалися дня 15. марта переговори між теперішним а попереднім урядами. Має бути утворений новий кабінет на загальній демократичній основі, в якого склад ввійдуть також давні міністри фаховці. На протязі двох місяців відбудуться вибори до парляменту Союза і пруського сойму. В звязи з цим стоїть також вибір президента Союза. Теперішний президент має остати аж до вибору нового. Через реорґанізацію державної господарської ради і фабричних рад буде утворена палата праці. Оба уряди видадуть спільну відозву, щоби перервано страйк, бо це злочин супроти німецького народу. Переговори між обома урядами веде давний міністер пруських залізниць Езер і ґен. Герґер. Ці переговори ведуться на таких основах: Давний уряд Бауера і новий Каппа мають уступити. Еберта, як президента Союза, вибраного в конституційній дорозі признають обі сторони і він утворить новий кабітет, до якого мають ввійти представники усіх стороництв. Нові вибори до парляменту мають бути сейчас розписані.   Страйки. В гамбурських доках вибух загальний страйк. Найстарший офіцер ґарнізону обняв всю владу в Гамбурзі і проголосив себе диктатором. Загальний страйк проклямовано також в Франкфурті. В Кільонії були також кріваві сутички між робітниками і жовнірами маринарки. В околицях надренських Вестфалії, Норимберзі, Маґдебургу і Врацлаві проклямовано ґенеральний страйк. В Берліні ізза страйку замкнено кільканацять фабрик.   Відозва проти контрреволюційних затій. Редакція віденського часопису "Arbeiter Zeitung" помістила відозву до німецького пролєтаріяту з приводу берлінського перевороту. Відозва зазначує, що переворот в Берліні додав відваги і реакції в Австрії. Пролєтаріят повинен всіми силами поборювати контрреволюцію. Комітет жовнірських рад видав також подібну відозву. Відозва вказує на те, що для Австрії вибила поважна година і треба буде знову боротися в імя нашої свободи.   З Польщі. Ґен. Івашкевич уступає. В Рівні поширюються вісти, що ґен. Івашкевич внедовзі уступає зі становища головнокомандуючого. Його наслідником має стати ґен. Розвадовскі.   Проти імпорту люксусових товарів в Польщі розпочала боротьбу комісія відбудови. Вона звернулася до уряду з зазивом, щоби рішучо поборювати купців, що спроваджують люксусові товари.   Арештування Андрія Нємоєвского. За поміщення в "Myśl-і Niepodległ-ій" статтей, в яких піддано критиці поступування державних урядників і польських судів, Нємоєвского потягнено до судової відвічальности. А що цей не явився в суді, мимо дворазового візвання, його арештувано і під конвоєм відставлено до слідчого судді. Коли Нємоєвскі прирік, що надальше ставиться в суді особисто, його звільнено.   Большевицька пропаґанда в Азії. Большевицькі власти утворили в Ташкенті 50 шкіл пропаґанди. По скінченню цеї школи, в якій звертається головну увагу на знайомість східних мов, аґітатори будуть висилані до Індії, Китаю і усіх магометанських країв. Ташкентський совіт рішив звернути свої заходи насамперід для справи Індії.   Що чувати в світі? З Карнарвон повідомляють, що всі невтральні держави в числі 14, яких не зазначено в мировому договорі, зложили через свойого ґенерального секретаря деклярацію в справі приступлення до Ліґи народів. В Лондоні вийшло перше число офіціяльного орґану Ліґи Народів, виданого в анґлійській і француській мові в обємі 26 сторін. Виконавчий Комітет Союза Народів порішив вислати спеціяльну комісію до совітської Московщини. В цій комісії візьмуть участь представники робітництва, яких визначить міжнародне бюро праці. Законодатна рада Єгипту порішила одноголосно домагатися незалежности Єгипту і Судану. В Франції страйкує 130.000 копальняних робітників, що працювали в Па де Калє. Міністер внутрішних справ зарядив виїмковий стан в Люблині і в люблинському, холмському і пулаському повітах, який обовязуватиме до дня 2. мая включно. З Риму повідомляють, що міністри скарбу, рільництва і промислу подалися до димісії. Кружляє поголоска, що всі міністри зложуть свої теки в руки Нітті. В другій стрефі плєбісциту на Шлєзвіґу зискала більшість Німеччина.   Вперед!   