◦ ◦ ◦ ◦ ◦ ◦ ◦ ◦ ◦ ◦

Відпоручники українських економічних Інституций з п. д-ром Евгеном Олесницьким на чолї зявились нинї у нового маршалка краєвого п. Нєзабітовського, щоб йому представити ся і зложити привіт з обнятєм визначного в краю становища. Іменем депутациї промов до п. маршалка п. Олесницький. Відповівши на привітну промову, п. маршалок перевів ще якійсь час на товариській гутірці з присутними, серед яких крім о. Олесницького були пп. д-р Залозецький, Заячківський, Кульчицький, Рожанський, Шухевич, Саік і Ґльодзїнський.
Арештованє під замітом шпіонажі. З Бурштина доносять, що в селї Вишнові арештовано на припорученє державної прокураториї в Чернівцях тамошного війта Івана Тешина і пятьох инших селян. Тешина відставлено до окружного суду в Бережанах, прочих поміщено на разї в арештах суду в Бурштинї.
Огнї. Дня 24. с. м. вибух в Улазові цішанівського повіта огонь і в короткім часї знищив около 25. господарів. На місце випадку приїхав тутешний посол п. С. Метеля і висказавши своє співчутє, прирік заняти ся виєднанєм запомоги для погорілців. Всї переважно були обезпечені в "Днїстрі," але лише в половинї. Належить ще згадати з признанєм про прибутє із значної віддали "Сокола" з Люблинця нов. і Нового села, котрий то послїдний прибув з віддали аж 18 клм. — В Залїзцях у недїлю 24. с. м. рано вибух і коло костела, огонь який скоро придушено. По полудни коло четвертої години вибух огонь вдруге, але вже коло польск. "Сокола". Згоріло 3 доми і оден під бляхою сильно ушкоджений. Інтересно, що міська пожарна сторожа, яка так гарно презентувала ся у походї в честь 3. мая прибула тодї, коли можна було спокійно розійтись домів.
Наданє права прилюдности. Wiener Zeitung оголошує, що мінїстер просьвіти надав право прилюдности на шкільний рік 1913—14 приватній українській ґімназиї Українського Педаґоґічного Товариства в Яворові від 1—7 кляси. 