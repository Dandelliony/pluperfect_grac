◦ ◦ ◦ ◦ ◦ ◦ ◦ ◦ ◦ ◦

В справі цукрових карт управа м. Львова оголошує, що ті карти видавати буде міське Бюро роздаваня хлїбних карт через мужів довіря. В тій цїли буде переведений новий спис родин на формулярах, які всї властителї реальностий мають підняти в комісаріятах дїльниць 20. с. м., а 21. с. м. ті формулярі мають бути предложені комісаріятам виповнені. Далї заряджує управа м. Львова, що в публичних льокалях не вільно подавати до напитків (кава, чай) більше як 2 — 3 кусники цукру — під загрозою строгого покараня.
Відкритє лицаря м. Львова буде в слїдуючу недїлю 26. с. м.
Вивезені до Росії. Вивезений до Росії д-р Евген Грицак, професор ґімназіяльний в Перемишлї, котрий в часї російської інвазії перебував в Радехівщинї, тепер находить ся в Києві, Монастирская 9, Любов Николаєвна Шульгина. — З початком 1915 р. приарештували Росіяни Осипа Лотоцького, урядника кр. Видїлу, родом з Волицї барилової, пов. Радехів, і по кількомісячній вязници вивезли враз з кількома його товаришами до Росії. Адреса його: Томская ґубернїя, село Алашачно п. Нарим. — Микола Филипчак з Долини, вивезений, находить ся в селї Поделане Еланьска волость Єнїсейска ґуб. на Сибірі.
Воздухом з Відня до Будапешту плянують устроїти комунїкацію воздушними омнібусами на 8—10 осіб. Їзда тягла ся би коло 2 годин.
Управитель ц. к. заряду лїсів і дібр державних в Пасїчній коло Надвірної, Ян Теодорович, відмовляє ся корамізувати українські квіти тутешних селян до каси податкового уряду в Надвірній. Так прим. в лютім с. р. відмовив селянцї корамізувати квіт на 5-місячну залеглу пенсію виключно длятого, що квіт був виставлений в українській мові, через що не могла вона підняти своєї платнї. Так само в тім місяци і з тої самої причини відмовив корамізувати квіт, наслїдком чого селянка не може дістати своєї належности (40 К), яка становить цїле її і її дїтий удержанє і буде мусїти дальше голодувати. Видно, що згаданий управитель наміряє своє поведенє супроти українських сторін впровадити в систему, на що звертаємо увагу ЙЕ. Намісника. 