Митрополит Шептицький про революційну Росію.

СТОКГОЛЬМ (Ткб). Митрополит ґр. Шептицький приняв кілька дневникарів, яким росказував про вражінє з побуту в Росії. Pосіяне везли митрополита спершу до Курска а опісля до Нижного Новогороду, а відти знов де Курска, де митрополит оставав під найстислїйшим полїційним доглядом. Мешкав в дуже низькій комнатї разом із сторожию, від якої дїлила його тільки заслона. Також лихо було жити Митрополитови в Ярославі, де не міг з нїким говорити. Дім, в якім мешкав, був окружений все полїцією. Одного дня запримітив митрополит, що жандармів нема біля дому. За кілька днїв прибули до митрополита приятелї з відвідинами, які відбули ся вже без сторожі. Після дневника "Dagens Nyheier" митрополит висловив погляд, що в Росії замітне сильне бажанє мира. Вигляди на жнива є дуже добрі, хоч богато поля не управлено. Не можна сказати, щоби російський нарід не був здібний сам правити собою. Росія мусить перебути ще богато трудностий, заки укріпить ся нова форма держави. Правительство і робітницька рада мають ріжні погляди в богатьох житєвих питанях, але правительство мусить все уступити перед радою. Як-що правительство коли забажає обстоювати свої погляди, то прийде до поважного спору. Напруженє є дуже велике. Гарні слова в депешах призначені тільки для заграницї. Митрополит думає, що Росія може перетворити ся в з'єдинену державу на взір Нїмеччини. Утворенє українських національних полків є може початком розвитку в тім напрямі. Щодо воєнного настрою заявив митрополит, що він дуже малий. Вплив Анґлії є нечувано великий а провідники Росії побоювали ся, що при заключено окремого мира з Нїмеччиною прийде не тільки до війни з західними державами, але також з Японією і тому ведеть ся дальше війну з осередними державами, хоч втомленє народу війною велике. 