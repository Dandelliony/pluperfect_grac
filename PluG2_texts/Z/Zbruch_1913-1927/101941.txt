◦ ◦ ◦ ◦ ◦ ◦ ◦ ◦ ◦ ◦

Міжнародне життя   17-го ц. м. Начальникові Держави, Пілсудському, підчас великої урочистости на Зиґмунтовському майдані у Варшаві передали булаву першого маршалка Польщі.   Домбскі зажадав звільнення інтернованих в Росії кол. польського комісаря "кресув" ("окраїн", цебто Поділля й Волині) Мінкевича, та єпископів Лозіньского й Михалкевіча. Йоффе обіцяв телєґрафувати в Москву, щоби їх виміняли за відповідних комуністів, арештованих в Польщі.   На початковому засіданні обох делєґацій у Ризі ледве не прийшло до зірвання переговорів. Йоффе закидував Польщі, що вона тримає свої війська 80 км. на схід від демаркаційної лінії.   Совітському посланникові в Австрії, Варшавскому Бронскому, який перебуває тут по "справах військових полонених", заявили, що справ полонених зовсім не торкається комуністична пропаганда і, як що він її не припинить, то його прохатимуть виїхати.   В Інсбруку відбулась велика "стрілянина до мети" націоналістичної тирольсько-німецької орґанізації. А звязку з нею соціялісти боялись якогось монархистичного перевороту й проголосили у цілому краю залізнодорожний штрейк, який мав перешкодити приїздові на це свято баварських націоналістів.   Французькі ґазети сповіщають про намір екс-кайзера Вільгельма ІІ. переселитись на остров Корфу.   У Чехії відбулись нові антінімецькі ексцеси у ряду міст, як у Брін, Аш і др. Всі вони зводились до того, щоби скинути нім. памятники, захопити нім. громадські будинки, театри, студентські бурси та припинити нім. ґазети.   У цілій Ірляндії вибухло з новою силою протианґлійське повстання. В Дубліні вбито одної ночі більше 20 анґл. старшин. У краю панує військова диктатура.   В звязку з крівавими подіями в Ірляндії, в анґлійському парляменті прийшло поміж депутатами до бійок. Засідання було таке бурливе, що президент закрив його.   Льойд-Джордж заявив, що у принціпі немає перешкод для навязання торговельних взаємин з большевиками. Рада міністрів остаточно виготовить торговельний договір, який буде післаний сов. урядові.   Депутата до анґлійського парляменту, комуніста, полк. Мальоне, присуджено за аґітацію проти пануючого державного ладу і кличі активного виступу — на шість місяців тюрми.   Німецький уряд зборонив в'їзда до Німеччини совітським "торговельним експертам". Чічерін повідомив, що з огляду на таке становище нім. уряду, теперішні торговельні переговори будуть перервані, а заключені вже договори — анульовані.   [Воля, 27.11.1920] 