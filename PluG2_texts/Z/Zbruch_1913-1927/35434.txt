◦ ◦ ◦ ◦ ◦ ◦ ◦ ◦ ◦ ◦

Воєнна хроніка від 12. до 18. цьвітня.
Послїдний тиждень сьвітової війни проминув без нїяких більших вислїдів.
Щоправда підприйняли Москалї в Карпатах а Французи між Мазою та Мозелею завзяту офензиву, однак вона нї ту нї там не принесла бажаних результатів.
На східнім теренї війни
усталив ся величезний фронт на деякий час наслїдком лихої погоди і страшних розтопів. Лиш в Карпатах були більші бої. 12-го посунули ся Нїмцї під Мариямполем дещо на перед і взяли Москалям 4 машинові кріси й 1360 полонених. В Польщі й Краківщинї були місцями канонади, таксамо на Покутю і Буковинї. На схід від Узецького провалу відперто московські напади і полонено 830. 13-го станула московська офензива, що трівала в Карпатах від 20-го марта без перерви, на цїлій лїнїї. Проломленє союзних лїнїй у великодній битві не повело ся Москалям. Потім пробували вони проломитись коло Ужка однак і тут їх відперто. 14-го були в Карпатах лиш канонади.
На північний захід від Ужка здобуто важну московську позицию. Відвоювавши всю Буковину посунули ся наші війська в пограничні околицї Бессарабїї. 15-го був в Литві й Польщі повний супокій, в Краківщинї відперто московський напад коло Ценжковіц. В Карпатах здобуто коло Висіцька над Стриєм важну позицию Москалїв і полонено їх 670. Впрочім був всюди супокій, хиба місцями канонади. 16-го полонили Нїмцї під Кальвариєю в Польщі 1040 Москалїв і взяли 7 машиновИХ крісів. Коло Пйотркова відперто напад Москалїв і завдано їм значні втрати над Нїдою. В Східнім Бескидї полонено звиш 700 Москалїв. 17-го не було на цїлім східнім фронтї крім канонад нїяких більших операций. В східнім Бескидї полонено 1300 Москалїв при відпертю їх поменчих атаків. 18-го відперто московські напади в Бескидї коло Вел. Поляни і полонено 1480 Москалїв. Впрочім на цїлім фронтї були лиш канонади.
На південнім теренї війни
ситуация незмінена. В околици Бельґраду відповідала наша артилєрия успішно на сербську канонаду.
На західнім теренї війни
відперли Нїмцї 12-го напад Французів коло Комбр і збомбардували з воздуха Нансі. 13-го Нїмцї збомбардували кілька обсаджених Анґлїйцями місцевостий у Фляндриї та відперли всї француські атаки між Мозою й Мозелею та в Воґезах. 14-го знову атакували Французи безуспішно коло Беррі о Бак, Верден, Маршвіль, Єї, Флїриї і в Воґезах. Між Комбр та Ст. Мієль були лиш канонади. 15-го мали Французи великі втрати коло Маршвіль, Мапонвілєр і під Hartmannsweilerkopf у Воґезах. 16-го відперто атаку анґлїйських торпедовцїв під Остендою. Між Мозою а Мозелею були лиш канонади. Дуже живі були воздушні бої. Француські лїтаки кидали бомби поза Нїмецькими позициями між иншими на місто Фрейбурґ. 17-го втратили Нїмцї одну поменчу позицию коло Арра, зате здобули важну позицию коло Перт в Шампанїї, другу в Воґезах. Коло Флїрей відперто завзяті атаки Французів. Нїмецький лїтак збомбардував Калє і Ґрінїч коло Льондону. 18-го відперто Анґлїйцїв під Іперн, Французів в Шампанїї. В Воґезах здобули Нїмцї позицию коло Штосваєр.
На азийськім і африканськім теренї війни
треба передовсїм занотувати, що проби форсованя Дарданелїв хоч не перестали, та зредукувались до дрібних перепалок. 12-го була при входї в вузину невелика канонада, від котрої потерпів оден панцирник і оден торпедовець. 14-го пробувало знов кілька торпедовцїв продертись до Дарданелїв та відогнав їх гарматний огонь. Турки зібрали великі сили на півострові Галїполї, ушкодили гарматним огнем анґлїйський панцирник Меджестік і бомбардували при помочи нїмецьких лїтаків ворожу фльоту коло Острова Тенедос. 17-го затопили Турки в Дарданелях анґлїйське підводне судно.
Емір Афґанїстану прилучив ся до сьвятої війни Магометан і запорядив 14-го мобілїзацию усього війська. В Індиях заносить ся на отверте повстанє Гіндусів і Магометан проти Анґлїї. Воно мало ся уже зачати. Мароканцї здобули Казаблянку.
На мори
продовжалась бльокада Анґлїї. 12-го знищили Нїмцї два анґлїйські кораблї, а оден тяжко ушкодили, 13-го затопили оден корабель. 14-го бомбардували Нїмцї з воздуха устє Тайну. В ночи з 15-го на 16-ий бомбардували Цепєлїни кілька укріплених місць в південній Анґлїї.
Помічний нїмецький кружляк: Кронпрінц Вільгельм, що затопив 13 ворожих кораблів сам зголосивсь до інтернованя в Нюпорт в З'єдинених Державах Америки.
4000 Японцїв висїло на сушу з Заливі Тортлбей в Мехіку під позором ратованя японського корабля, що осїв на мілинї. Сей факт викликав велике невдоволенє в З'єдинених Державах Америки. Зараз вислано воєнну ескадру "на вправи" на Тихий Океан". 