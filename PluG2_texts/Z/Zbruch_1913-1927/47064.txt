◦ ◦ ◦ ◦ ◦ ◦ ◦ ◦ ◦ ◦

Д-р Лесь Мартович, український письменник, помер в селї Погариску Равського повіту, де по випертю російської інвазії був комісарем для контролї збіжа. Похорони відбули ся при участи місцевого населеня і довколичної інтелїґенції як духовної так і світської, а також гуртка полонених російських жовнїрів Українцїв, які свому управителеви і просвітителеви віддали останню прислугу, В. Й. П.! (Отсю звістку, без поданя дня смерти і похоронів, дістали ми в останній хвилї. Нарис про Покійного як письменника подамо завтра. — Ред.)
Вертають до гнїзд. В середу приїхала з Українського Ґмінду більша група наших виселенців з повітів городецького і львівського, около 600 осіб. Вертала домів під проводом д-ра Маковського, члена управи в Ґміндї.
Усуненє ґрафа Фр. Скарбка із Скарбківської фундації. Видїл краєвий усунув ґрафа Скарбка, який в часї війни виїхав за границю, із Скарбківської фундації і настановив куратором д-ра Квятковського. Усуненє ґр. Скарбка наступило наслїдком вислїдів ревізії, яка викрила богато недостач і неформальностий у веденю сеї інституції, особливо за невідповідне орудуванє грішми, яких усунений куратор занадто уривав на полагодженє своїх особистих рахунків. Зачети ґр. Скарбка, вибирані з каси інституту, дійшли — як доносить "Dziennik narodowy" (ч. 14) До суми 150.000 корон.
Що людям нинї в голові? В нїмецькій часописи "Börsenblatt für deutsche Buchhandlung" з 16. грудня м. р. поміщено таке оголошенє: "Пошукуєть ся матеріялів до великої студії "Моноґрафія ґузика". Пожадані є фотоґрафії, рисунки, історичні і статистичні вістки, лїтература, фейлєтони, гумористика всїх країв і часів".
Смерть учасника сараєвського злочину. В Терезієнштадтї, в карнім заведеню помер на чахотку Гаврило Чабринович, засуджений на 20 лїт вязницї за участь в сараєвськім злочинї.
Що про се думати? До корінно українських полків ц і к. армії належить золочівський полк піхоти ч; 80, про хоробрі діла котрого при здобутю Ославії доносив недавно урядовий комунїкат. Про ту саму подїю пише нам з фронту жовнїр сього полку, сьвідомий український селянин: "Наш реґімент був недавно знов в тарапатах, з котрих вийшов з малими стратами, однак побідоносно, за що дістав спеціяльну похвалу. Однак як ви вже читали певно в часописях, сказано при сїм було, що се так хоробро били ся — Поляки. Про нас анї згадки, мимо того що Поляків при нашім реґіментї ледви 20%. Се гарна заохота для маршбаталїонів українських, а ще більш для тих, котрі там проливали свою кров. Що про се думати?" Так пише в почутю кривди жовнїр Українець. Супроти таких фактів хибного інформованя публики пресою можна хиба тільки звернути ся до ц. і к. війскової управи, яка все обєктивно ставить ся до національних справ, щоби через пресову кватиру ужила свого впливу на воєнних кореспондентів, аби хибними звістками не нарушували національних почувань українського вояка. 