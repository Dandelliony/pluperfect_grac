◦ ◦ ◦ ◦ ◦ ◦ ◦ ◦ ◦ ◦

Хто завинив?
БЕРЛЇН (Ткб). Канцлєр д-р Міхаелїс приняв директора бюра Вольфа Ментлєра в розмові, в якій вказав передовсїм, що зізнаня в процесї проти Сухомлїнова можуть супроти публичної опінїї спростувати погляд про Нїмеччину і розвіяти зовсїм казку про те, що Нїмеччина завинила в війнї. Канцлєр представив опісля аґітацію за війною, ведену російською воєнною партією. Слово чести ґенерала Янушкевича буде жити в історії. Прислана саме депеша бувшого війскового аташе в Петроградї вияснює, що слово чести ґенерала Янушкевича відносило ся також і до того, немовто д. 29. липня 1914 ще не був виданий мобілїзаційний приказ. Нїмеччина мала бути в облудний спосіб збаламучена предложенями що до мирового суду в Газї, коли неприятелї гарячково зоружували ся. Нї правительство нї нарід нїмецький нї до тодї нї коли инодї не бажали добичий. Нїчого иншого, як тільки злочинна воля неприятельських аґітаторів за війною вігнала нас в кріваву оборонну війну за житє і свободу. Нїмецькі жовнїри бють ся за ненарушимість нїмецької области, за свободу і запоруку дальшого розвитку.
Процес Сухомлїнова.
ПЕТРОГРАД (Ткб). В процесї проти Сухомлїнова зїзнає переслуханий як свідок ґенерал Малиновський, б. підсекретар в мінїстерстві війни, а в часї вибуху війни команданд Кронштаду, що недостача мунїції була така велика, що на приказ начального вожда почато з припасів кріпостий видавати великі скількости мунїції в формі зачету, який мала армія звернути. В сей спосіб зменшено боєву силу кріпостий. Є се вина Сухомлїнова, що не зрозумів нї значіня нї також давно доказаного технїчного характеру війни. Многі свідки зізнавали далї про домашнє житє Сухомлїнова, яке пожирало великі суми.
Нїмецько-швайцарський господарський договір.
БЕРНО. (Ткб.) Нїмецько-швайцарський господарський договір оба правительства вже ратифікували. Договір є важний до 30. цвітня 1918, але кожда із сторін може виповісти його в реченци двомісячнім. Найважнїйшою справою для Швайцарії було заосмотренє в вуголь, зелїзо і сталь. Полагоджено справу в сей спосіб, що Нїмеччина зізволила на вивіз 200.000 тон вугля, 19.000 тон зелїза і стали в місяци. Крім сього зізволила Нїмеччина на вивіз до Швайцарії штучних навозів і деякої скількости цукру як компензату за цукор, який дістаєть ся з Швайцарії до Нїмеччини в кондензованім молоцї і овочевих консервах. Як достави з Швайцарії є передвиджені молочні вироби, чоколяди, овочеві консерви, овочеве вино і т. д. Крім сього удїлила Швайцарія зізволеня на вивіз 10.000 штук худоби й кіз.
Пресові бюра в Нїмеччинї.
БЕРЛЇН (Ткб). "Norddeutsche Allgemeine Zeitung" доносить: Державний канцлєр зарядив утворенє пресового бюра при кождій центральній державній власти в цїли удїлюваня пресї кождого часу вияснень про працї, які мають значінє для широких кругів населеня та удїлюваня пресї матеріялу для оцїнки сих праць і заряджень центральних властий. В державній канцелярії утворить ся рівночасно інстанцію, яка з уряду буде займати ся загальними потребами та інтересами преси і особами, що належать з заводу до преси і в данім випадку буде виступати на їх користь. Ся інституція має значінє публічне й державне. В новій Нїмеччинї полїтики світової і внутрішної будови преса буде мати куди більше значінє, нїж доси.
З Росії.
СТОКГОЛЬМ (Ткб.) Після приватної телєґрами петроградської "Рѣч-и" шкільна рада святого синоду згідно з зарядженєм тимчасового правительства зарядила безпроволочне переданє мінїстерству освіти всїх монастирських і церковник шкіл.
ПЕТРОГРАД (Ткб.) Дневники доносять, що в звязку з викритим протиреволюційним заговором зарядило тимчасове правительство, що вел. князї Михайло і Павло Олександровичі мають бути в своїх мешканях увязнені.
ПЕТРОГРАД (Ткб.) Управитель мінїстерства війни Савинков задержуючи свій уряд обняв управу міністерства маринарки по Лебедеві, якому припоручено орґанїзацію спеціяльних охотничих корпусів в глубинї Росії.
Протест Болгарії.
СОФІЯ. (Ткб.) Болг. тел. аґенція доносить, що болгарське правительство вислало до союзних і невтральних правительств ноту, в якій вдруге протестує проти варварського поведеня з Болгарами, яких Ромуни вивезли з Добруджи в глубину Ромунїї. Колиб сим вивезеним не зізволено на поворот до їх родин, буде болгарське правительство приневолене до інтернованя відповідного числа Ромунів з области занятої болгарськими війсками.
Зміни в нїмецькій адміралїції.
БЕРЛЇН (Ткб.) Шефа дивізії Середземного моря віцеадмірала Souchon а відкликано до вітчини в цїля ужитя на иншім становищи. Адмірал Souchen провадив близько чотири роки дружними морськими силами на Середземнім мори, а в часї війни також оружними турецькими силами. 