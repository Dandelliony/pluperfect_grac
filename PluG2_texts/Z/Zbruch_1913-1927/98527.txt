◦ ◦ ◦ ◦

    Большевики бажають викликати світову революцію. З Льондону доносять: Анґлійський уряд одержав урядовий звіт, з якого виходить, що большевики мають в осени ц. р. пробувати знову викликати світову революцію.   Німецько-литовський договір. З Копенгаґену доносять, що між Литвою і Німеччиною заключений компенсаційний договір на протяг одного року, на основі якого Німеччина зобовязалася доставити Литві 5 міліонів тон вугля в заміну за рільничі плоди і дерево.   Покриття довгів б. російської імперії. Міжнародна конференція зложена з представників 10 держав, яка має на ціли оборону інтересів цих держав в Росії, — як доносить "Matin" прийняла засаду, що всі держави, що повстали на области б. російської імперії, мають зобовязатися покрити довги б. Росії.   Протианґлійські заворушення в Мезопотамії. З Парижа доносять, що в Мезопотамії вибухли проти Анґлії поважні заворушення. В Міссулю 6.000 Арабів напали на будинок, в якім міститься уряд і збомбардували 2 дільниці міста. Получення з Баґдадом перерване. Кроваві заворушення повстали також в Гамбра.   Чеські війська над Остравицею. "Robotnik śląski" доносить з Моравської Острави, що Чехи згромадили над Остравицею три дивівії війська в силі 48 тисяч людей, які кождої хвилі готові напасти на Тешинський Шлеськ.   Справа Сходу. "Daily Telegraph" доносить, що належить бути приготованим на важні зміни при ліквідації східної справи. Парижські денники згадують навіть про ревізію умов мирового договору з Туреччиною. З звязку з цією справою є негайний виїзд Венізельоса до Льондону і виїзд великого везира до Парижа. Справа Арменії все ще не полагоджена, бо жодна держава не хоче обняти мандату над тим краєм. Також неможливі до виповнення є инші точки мирового договору. Загалом ціла справа сходу має бути ще раз розглянена.   Справа Тешинського Шлеська. "Ческі Час" доносить, що справа полагодження польсько-чеського спору при помочи роз'ємного суду не порішена. Вона не може бути так довго рішена, доки компетентні чесько-словацькі круги не займуть становища в цій справі.   Звідомлення польського ґенерального штабу з 18. ц. м. Варшава. На північнім фронті: жива стежна діяльність. Наші відділи по завзятій боротьбі обсадили на східному березі Аути місто Соколівщину. В районі Новосілок і міста Березино наші патрулі знищили два мости збудовані підчас офензиви. На Полісю неприятель перейшов до енерґічного наступу на лінію Красилівка Черевач. Там тривають завзяті боротьби. На Україні вчерашній день пройшов спокійно.   Конференція в Бульонь. Париж. Авас. Представник Аґенції Аваса довідується, що конференція в Бульонь переміниться в справжню міжсоюзну конференцію, бо Мільран і Л. Джордж згодилися на запрошення на неї Італії, Бельґії і Японії. Італію заступатиме міністер заграничних справ Сфорца. Участь Бельґії запевнена. Здається що зміна проґрами й обсяг конференції стоїть у звязи з поступом праць економічних францусько-анґлійських експертів в справі відшкодовання. Може бути, що конференція признає й иншу систему індемнізації.   Спадок цін в Америці. Ню-Йорк. "Ворлд" пише, що в цілій Америці наступив великий спадок цін. Ціна мужеських убрань впала з 60 долярів на 28 і пів, дамських костюмів з 80 на 50, дамська обува з 25 на 11 і пів. Одно в найбільших заведень в Бостоні знизило ціни до половини. Великі склади обуви в С. Франціско випродують весь запас обуви обнижуючи ціни о 10 процент. В Філядельфії всі склепи знизили ціни товарів о 20-40 прц., в Омага о 50 прц., в Сінсінаті о 70 прц. а декотрі предмети навіть о 90 прц.   Бальфур про польсько-російську війну. Льондон. Авас. Підчас обговорювання в палаті громад буджету амбасад, посольств і Ліґи Народів, заявив Бальфур, що Ліґа Народів уже багато доброго зробила. На думку Бальфура, Ліґа мусітиме порішити труднощі, які повстали з відносин до Польщі наслідкомґ данська. Роберт Сесіль заявляв, що Ліґа Народів могла з успіхом інтервеніювати в польських справах. У відповіди Бальфур казав, що щодо Польщі, нема оправданої причини до інтервенції Ліґи Народів. Іде не лишень о дальше продовжування війни, але й о війну між великими державами, котрих не признав ніякий нарід. Інтервенція в подібнім випадку була би подібна до втручання прохожого до вуличної бійки, обезсилюючи одного противника, позваляючи другому завдавати удари. Прецінь Ліґа Народів не може шанувати большевиків.   Громадська думка 