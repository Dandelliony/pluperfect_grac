◦ ◦ ◦ ◦ ◦ ◦ ◦ ◦ ◦ ◦

"Рідній Школї" в поміч. тов. "Днїстер" У Львові на своїх Загальних зборах признало чистих зисків за р. 1913 як підмогу "Рідній Школі" 3000 К., за що складає отсим Кр. Шк. Сп. сердечну подяку.
Справа памятника Шевченка в київській міській радї. Дня 1 с. м. радила київська міська рада над проєктом памятника Шевченка, зробленим Італїйцем Шіортіно. Шіортіно відвідав кілька українських сїл та чернигівський музей і використав свої вражіня при змінї проєкту. Коли голова отворив наради над сею справою, зараз забрав слово націоналіст Йозефі і заявив: "Ми мовчимо, поки будівлею памятника шануємо не українського, а росийського поета Шевченка. Коли-ж з тим звязані тенденциї полїтичного і культурного характеру, — ми будемо протестувати". Другий радний, Боровик, як "племінник" поета, заявив, що він проти будови памятника тому, що проти того адмінїстрация. Так почали націоналїсти на ново прінціпіяльне питанє мимо того, що воно вже давно було порішене. Йозефі поставив резолюцию: "Не подїляючи тенденций, які мають зменшити загально-росийську культуру, городська дума вважає участь в будові памятника Шевченкови як память про видатного поета і приймає проєкт Шіортіна". По довшій дискусиї, в якій лїві з одної сторони застерігали ся проти витяганя в радї полїтичних квестий, а з другої пояснювали, що можна визнавати українську культуру, не відкидаючи росийської — резолюция в голосованю перепала. Ухвалено проєкт Шіортіна. Памятник буде побудований на Караваївській площі. Жертв зібрано досї 135000 рублїв. На будівлю треба півтора року часу. Всї постатї і барелєфи будуть з бронзу, решта з сїрого ґранїту.
Еміґранти вертають. В середу переїхало через Краків з Америки коло 1000 еміґрантів. Вони оповідали, що в Америці нема роботи, зарібки низькі а велика дорожня.
Книгарська орґанїзация м. Львова. Львівський маґістрат яко промислова власть І. інстанції для міста Львова видав орґанїзацийне ореченє промислового стоваришеня книгарів, антикварів, торговців, творів штуки й творів музичних, підприємців випозичалень сих творів, читалень і торговців шкільних книжок.
Гіпнотична крадіж. Президентови петербурської експортової палати Денїсовови вкрадено родинні брилянти, вартости понад пів мілїона марок. Тайна полїция вислїдила, що крадїж поповнив француський учитель його синів Данжу. Сей загіпнотизував найстаршого сина Денїсова і приказав йому викрасти в неприсутности батька брилянти, почім втїк з ними заграницю. Незабаром зловлено злодїя у француській Швайцариї і ще найдено при нїм більшу часть дорогоцінностий, з котрих трохи попродав. Минулого вівтірка виїхав Денїсов до Швайцариї, щоби бути при переслуханю злодїя. 