На Балканї.

Турецько-грецький спір.
Молодий турецький мінїстер війни, Енвер паша (ще недавно Енвер бей, звісний завойовник Адриянополя підчас другої балканської війни) хотів своє нове урядованє заінавґурувати новим успіхом, а саме здобутком на Грециї признаних їй льондонським договором двох великих островів Мітілєне і Хіос. Сї егейські острови лежать біля Малої Азиї, тож Туреччина вважає їх заборолом Анатолії, а новий мінїстер війни хотів спробувати, чи не вдасть ся спасти для своєї вітчини се забороло. Туреччина за його інїциятивою відкупила навіть новий дреднот від бразильського правительства, щоби мати перевагу на мори над Грециєю, а крім того готовила свої війска на суші та збирала їх над побережем Еґейського моря. Заносило ся таки на воєнний конфлїкт і Греция за чала й собі робити приготованє на суші та заходила ся і собі відкупити якийсь дреднот, щоби дорівнати суперникови морською силою.
Але на перепонї станула Европа, котра видно вже не бажає собі балканської війни. Перший виступив мінїстер заґраничних справ Великобританії сер Едвард Ґрей і заявив ся за сим, щоби оба острови, на які Енвер паша мав охоту, остали ся таки при Грециї. По сїй заяві було певною річию, що за сим заявить ся також ціле тридержавне порозумінє. Тридержавний союз має щойно нинї дати свою відповідь на заяву Ґрея. Ся відповідь буде, як запевняють, згідна зі становищем шефа заґраничної полїтики Анґлії.
З уваги на становище Европи можна дуже сумнївати ся, чи прийде до турецько-грецького конфлїкту.
Альбанський престол.
ЦАРГОРОД (Ткб) З уваги на вісти дневників про проголошенє Іззета паші князем Альбанїї інтервенював вчера у великого везира марґраф Паллявічінї і домагав ся вияснень. Великий везир відповів, що Порта стоїть далеко від цілої сеї справи і зробить усе, щоби не протидїлати постанові великих держав в справі Альбанїї. 