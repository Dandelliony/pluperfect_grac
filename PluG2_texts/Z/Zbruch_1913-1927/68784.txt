◦ ◦ ◦ ◦ ◦ ◦ ◦ ◦ ◦ ◦

Важне для родичів шкільних дїтий. Заходами українського Комітету для висилки дїтий на село виїздить сего тижня на вакаційну оселю до Підберезець 30 дївчаток, а слїдуючого тижня виїде до Гаїв 30 хлопцїв. Дїти, що не можуть користати з того добродїйства, будуть діставати по школах підчас вакацій щоденно обіди, значно лїпші, нїж доси, зглядно і підвечірок і будуть в погоду відбувати прогульку за місто під проводом учителїв і учительок. Для зорґанїзованя тої акції просить Комітет всїх зичливих людий о поміч, іменно Всч. оо. парохів львівських церков о ласкаве поданє до відома родичам дїтвори, щоби прислали свої дїти в понедїлок 23. липня о 10 год. рано до тої школи, до якої ходять, а учительки і учителїв, як рівнож оо. катехитів всїх львівських шкіл, щоби зволили явити ся конче на нараду в тій справі в суботу 21. липня о 5 год. попол. в "Українській Бесїдї". Крім дїтий народних і видїлових шкіл могуть користати з обідів і прогульок також ученики І і II кляси української ґімназії, пробуваючі у Львові. Ті нехай зявлять ся в понедїлок 23. липня о 10 год. рано в школї У. П. Т. вулиця Мохнацького ч. 12.
Збіже на осїнні засїви. З намісництва оголошують: Не є виключене, що з приводу елєментарних нещасть, які в сїм роцї навістили наш край, рільники не будуть в можности запевнити собі з власного збіжа потрібного зерна на осїннї засїви. Супроти того видала команда районів зарядженє, на основі якого обовязані є ті рільники зголосити скількість зерна, якого потребують на осїнні засїви в дотичних рільничих централях районових найпізнїйше до дня 10. серпня с. р. Рівночасно мають більші господарства, які по всій імовірности розпоряджають певною надвишкою в припасах зерна на засїв, зголосити її в тім самім реченци в згаданій власти. З тих надвишок покриєть ся недостача зерна на засїв у рільників, які не мають достаточної на ту цїль скількости збіжа.
Вільні учительські посади. З Білгорая доносять: Повітова Команда повідомляє, що з початком нового року шкільного буде в білгорайськім повітї до обсадженя значна скількість вільних учительських посад. Кандидати мають вислати прошеня просто до повітової команди в Білгораю з долучєнєм: 1) доказів образованя, 2) свідоцтва здоровля, 3) свідоцтва моральности і 4) curriculum vitae. Особам, які мають учительську квалїфікацію застерігаєть ся першенство. Річні побори виносять: 1) основна платня залежить від квалїфікацій 700 до 900 К. 2) дорожняний додаток в квотї 300 К. 3) мешканє або в случаю, коли його не буде, додаток на мешканє у висоті 20% платнї основної. Реченець до вношеня подань до кінця липня с. р. Подорож на місце призначеня безплатна.
Запомогова акція у Львові. Львівська прибічна рада ухвалила одноголосно, що з державної помочи можуть користати ті родини, яких місячний дохід не виносить більше, як 75 кор. на особу. Прим. коли родина складаєть ся з 5 осіб, може вона користувати ся помочю тодї, коли місячний дохід голови родини разом з доходами инших її членів не перевисшає квоти 375 кор. По день 7. липня с. р. видано загалом бонів на сирі предмети поживи 2,118.007 на квоту 633.402 К.
З віденського унїверситету. В лїтнім семестрі 1917 одержали степень докторів медицини: пп. Туна, Гаврилюк, Гамерський, Крохмальний і Манацький. 