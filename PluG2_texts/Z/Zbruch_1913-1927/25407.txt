◦ ◦ ◦ ◦ ◦ ◦ ◦ ◦ ◦ ◦

Наради у Відни.
ВІДЕНЬ. (Ткб.) N. Fr. Presse доносить: Угорський президент мінїстрів Тіса прибув сюди вчера і відбув конференцию з ґр. Берхтольдом. Пополудни був у цісаря на окремій авдиєнциї. Пополудни була в мінїстерстві заграничних справ нарада, в котрій взяли участь і ґр. Берхтольд і оба президенти мінїстрів Штірк і Тіса.
Виїзд Шебека.
ВІДЕНЬ. (Ткб.) Вчера вечером росийський амбасадор Шебеко разом з персоналом амбасади відїхав окремим поїздом, який австро-угорське правительство дало йому до розпорядимости. Випадку не було.
Заява боснїйських Сербів.
САРАЄВО. (Ткб.) Серби в Тузли з митрополитом Радонїчом на чолї вислали до кабінетової канцеляриї телєґраму з висловами чолобитнї і вірности. Сербське горожанство готове посьвятити кров і майно для цісаря і короля, доброго лицарського монарха і для цісарського дому. Крім сего сербські горожани в Тузли вислали до краєвого правительства телєґраму, в якій запевняють про свою традицийну вірність і льояльність для монарха і про се, що в сїй тяжкій хвилї шлють горячі молитви до Бога за успіх монарха.
Пращанє Дайтшмайстрів.
ВІДЕНЬ. (Ткб.) Reichspost доносить: Архикнязь Евген прибув учера в мундурі полковника полку Дайтшмайстрів, щоби попращати ся з полком, причім виголосив промову, в котрій висловив надїю, що полк покажеть ся гідним своєї славної традициї і повний слави вернеть ся до вітчини. Промову принято з одушевленєм.
Затоненє анґлійського кружляка.
ЛЬОНДОН. (Ткб.). Оголошено вчера отсе урядове повідомленє: "Нинї рано виїхав анґлїйський кружляк "Аєфіон" на підморську міну і затонув. Утонуло 131 людий з залоги, вратовано 152 людий, між ними капітан і 16 офіцирів.
Відзначенє за здобутє Лїтіха.
БЕРЛЇН (Ткб.). Цісар Вільгельм надав ґенералови піхоти Еріхови, котрий особисто кермував штурмом на Лїтіх, ордер "Pour le merite".
Росийські жандарми в Румунїї.
ВІДЕНЬ (Пр. т.) Neue Freie Presse доносить: Росийські жандарми перейшли румунську границю, щоби стерегти зелїзничий міст за стациєю Унґені. Начальник румунського корпуса в Ясах зажадав від свого правительства інструкций.
Воєнний стан в Гамбурзї.
ГАМБУРҐ (Пр. т.) Сенат в наглім внесеню просить горожан признати суму 5 мілїонів марок на покритє надзвичайних видатків, які повстали наслїдком воєнного стану.
Арештованя нїмців в Анґлїї.
БЕРЛЇН (Вольф). Доносять з Льондону: Полїция перешукала богато домів замешкалих Нїмцями в передмістях Льондону й инших анґлїйських місцевостях. Арештовано богато Нїмців під замітом шпіонажі.
Начальники анґлїйської фльоти.
БЕРЛЇН (Ткб.) Бюро Вольфа довідуєть ся, що адмірал сер Джан Джеліко зістав іменований начальним командантом анґлїйської фльоти а адмірал Маден шефом штабу маринарки.
Невтральність Данїї.
КОПЕНГАҐА (Ткб.) Правительство оголосило цілковиту невтральність Данїї в війнї між Австриєю і Росиєю.
Моратория в Болгариї.
СОФІЯ (Аґ. Бол.) Собранє ухвалило 3 місячну мораторию. Розправу проти бувших мінїстрів зі сторонництва Стамбулова здержано. 