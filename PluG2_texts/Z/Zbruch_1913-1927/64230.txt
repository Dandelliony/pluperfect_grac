Будувати з долини.

Нїмецький фільософ про будову української культури.
Редакція "Вільного Слова", часописи для полонених Українців у Зальцведелї (Нїмеччина), містить в числї 83 (в 17. марта с. р. статю найвизначнїйшого сьогачасного нїмецького фільософа проф. Рудольфа Айкена, прислану редакції у відповідь на звернене до нього її прошенє подати свої уваги про те, "якими шляхами прямувати нам до повного культурного розвитку".
Хвальна Редакціє! Перенятий глибокою прихильністю до українського народу, сповняю радо ваше бажанє й присилаю коротеньку відповідь на ваше питанє.
Провідною й основною думкою при стремлїню до повної власної культури мусить бути оте: будувати з самої долини в спокійнім і повільнім поступі й не перескакувати поодиноких ступнїв розвитку, без котрих всяке духове житє не мало би тривкої основи.
З сього слїдує, що добре зорґанїзована й взірцево поставлена народна школа мусить творити основу всього. Та народна школа нехай не подає богато річий! Вона мусїла би ограничити ся на головні предмети, за те вона повинна би їх тим основнїйше заглиблювати в душах дїтий.
Для школи потрібно передовсїм гарних учителїв; тому було би найважнїйшою річю основанє учительських семинарій, котрі підходили би до особливих прикмет духа вашого народу й до його положеня, та котрих ученики переняті би були глибокою любовю до рідного народу.
Приміром для сього способу будуваня рідної культури з долу нехай вам послужать Болгари, котрі до основаня унїверситету приступили аж тодї, коли широкі верстви їх народу були в освітї достаточно підготовані. Ромуни зробили се навідворот; вони почали з самої гори — від унїверситетів та Академій Наук і при сїй методї вони полишили ся в области народної освіти далеко за Болгарами.
Велике значінє для духового розвою народу має преса; але й тут треба виминати небезпеки. Широким і бистроумним полїтичним балаканєм приносить ся народови мало користи. Важнїйшим є, на мою думку, основувати малі ґазетки, котрі мали би на метї обзнайомлювати нарід із головними напрямами культури та поважними подїями; котрі містили би статї з народної освіти, давали поради й відомости про важні новости. Дуже цїнними є видавництва калєндарів із сього становища, бо, як досвід учить, нарід читає їх цїлий рік і вони тому особливо надають ся до утвердженя головних переконань у народї.
Для вихованя й самостійного житя народу має превелике значінє розвиток самостійного ремісницького стану і його розцвіт. Се є тим важнїйше, що сьому станови грозять великі небезпеки зі сторони фабричних заводів. Праця по заводах мало надасть ся до душевного розвитку котрого-небудь народу! Вона носить в собі зародок сотвореня з робітників одноманїтної маси. Так отже треба би з помічю розяснюючих рефератів і орґанїзаційної працї все поробити, щоби ремесло і його ріжнородні галузи охоронити й привести до найгарнїйшого розцвіту. Ремісничий стан треба би піддержувати також господарськими орґанїзаціями, як кооперативами, позичковими спілками й т. п. В певнім значіню стан ремісників ще й тепер є головною основою народу.
Та окрім наукового й технїчного, не можна забувати й мистецького образованя, бо мистецтво (штука красна) є головний чинник, котрий дає нашому житю безпосередну радість і душевне натхненє. На сїм полї мають Українцї в своїх народних піснях і в своїй музицї знаменитий матеріял, котрий тільки для гарного вражіня треба вміло використати. Сею справою повинні би зацїкавити ся іменно учителї й повгуртовувати в своїх селах співацькі гуртки. Дешеві та гарні видавництва пісень зроблять добру послугу для оживленя та найширшого розповсюдженя рідної піснї.
Так отже є богато шляхів, котрими ваш нарід може прямувати до своєї цїли! Будьте переконані, що Нїмцї супроводжають всї стремлїня Українцїв до національної й культурної самостійности зі щирою симпатією, котру й я подїляю.
З найщирійшими бажанями для будучности вашого народу остаюсь із глибоким поважанєм.
Єна, 3. марта 1917.
Rudolf Eucken. 