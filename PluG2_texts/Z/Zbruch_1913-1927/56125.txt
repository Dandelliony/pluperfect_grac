◦ ◦ ◦ ◦ ◦ ◦ ◦ ◦ ◦ ◦

Відкритє тайних складів товарів у Львові. На припорученє директора львівської полїції д-ра Райнлєндера перевели полїційні власти у Львові ревізію всїх домів, про які було підозрінє, що там сховано недозволені припаси товарів, положених головно при ул: Старозаконній, Котлярській, при площі Краківській, Голуховських. Поки-що відкрито великі скількости збіжа, муки, чоколяди, мила, тютюну, свічок у жидівських купцїв. І так тільки у одного з них знайдено 44 скринї чоколяди, у другого 1000 кґ. мармоляди, у іншого 2400 кґ. мила. Всї припаси конфісковано і віддано урядови міської апровізації, який їх розпродасть.
Третий безмясний день. Розпорядком галицького намісництва заборонено подавати в реставраціях і приватних домах мясні страви також в понедїлок, крім середи і пятницї, які вже досї були безмясними днями. В середу вільно буде продавати і споживати баранину.
Невиразний друк кількох останніх чисел нашої часописи спричинений прикметами паперу, який тяжко приймає друкарське чорнило. Наслїдком трудностий в доставі відповідних родів паперу мусїли ми купити провізорично сей рід і ждати на доставу іншого, відповіднїйшого. Се наступить в короткім часї і до тої хвилї просимо Вп. Читачів бути вирозумілими для невзгодин, яких вина лежить у незалежних від нас комунїкаційних відносинах воєнного часу.
Анґлїйський переклад з української мови. "L'Ukraine" доносить, що недавно появив ся в Льондонї анґлїйський переклад "На ріках Вавилонських" Лесї Українки. В рецензії сього виданя "Morning Post" писала, що се "могучий образ долї України під чужинецькою владою".
П. Гната Хоткевича, знаного також в Галичинї письменника, виселила російська адмінїстрація з Харкова на 4 роки поза границї українських ґубернїй.
Засїданє президії австрійської палати послів. "Parlamentarische Korrespondenz" доносить, що дня 11 серпня перед полуднем відбуло ся у Відни засїданє президії палати послів, скликане през. Сильвестром. Присутні були крім президента віцепрезиденти: Романчук, Юкель, Пернерсторфер і Поґачнїк. Полагоджено президіяльні справи і роздїлено аґенди на будучий і зимовий піврік.
П. Стефан Калинович — всупереч здогадам товаришів з поля битви — жиє в російськім полонї, в офіцерськім таборі в Самарі. 