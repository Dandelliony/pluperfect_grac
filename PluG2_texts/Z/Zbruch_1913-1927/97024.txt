◦ ◦ ◦ ◦

Америка для совітської Росії. "Morningpost" доносить з Гельсінгфорсу, що Америка підписала умову з представниками совітського уряду в справі достави 400 льокомотив для Росії.   Австрійсько-італійське зближення. Аґенція Стефанія доносить: Президент міністрів Нітті і канцлєр Реннер застановлялися над політичним положенням і сконстатували однозгідність інтересів між Італією і новою Австрією. Італійський уряд бажає усіми способами приступити до праці над відбудовою австрійської республики і привернути там господарські відносини. В тій ціли відбувся цілий ряд нарад між міністрами публичних робіт і торговлі, як також між технічними фаховцями. В найважніщих точках осягнено порозуміння.   Мировий договір з Мадярщиною. З Парижа доносять, що текст мирового договору з Мадярщиною, опрацьований дефінітивно на конференції амбасадорів, буде вручений мадярській делєґації ще протягом цього тижня.   Німецьке відшкодовання Латвії. Рижські денники подають, що німецьке правительство згодилося виплатити урядови Латвії суму 150 міліонів рублів титулом відшкодовання за втрати спричинені акцією Бермонта.   Засідання німецького парляменту. З Берліна доносять: Німецький парлямент скликано о 2 дні скорше, як первісно задумано. Державний канцлєр виголосив на засіданню експозе про положення в области Рур, та про положення, яке повстало наслідком обсадження Францією деяких міст західної Німеччини.   Совіти проти жидівських громад. "Le Journal" доносить з Москви, що совітська влада видала проклямацію, в якій вважає жидівські громади шкідливими для комуністичного виховання російського пролєтаріяту та заряджує наслідком сього замкнення всіх жидівських інституцій на теріторії совітської влади.   Анґлія і Італія. З політичних кругів в Римі доносять, що між Анґлією і Італією прийшло до нового зближення, якого висловом буде подорож Льойда Джорджа і Бальфура до Риму, де будуть через довший час гістьми італійського правительства. Ця подорож має відбутися по скінченню конференції в Сан Ремо.   Проєкт австрійської конституції. Відень. Радіо. Нині предложено другий проєкт вступної австрійської конституції, яка містить постанову, що президента союза мають безпосередно вибирати союзні народи на 5 літ.   Відозва німецької соц. дем. партії. Берлін. КБ. Управа соц.-дем. партії в Німеччині оголошує в "Форвертс" відозву, в котрій вказує на поголоски про нові затії проти народу і взиває партійних товаришів, щоби про всякі революційні інтриґи повідомляли управу партії а партія ужиє всіх сил, щоби кождий новий злочин проти республики в зароді здусити.   Бонар Лов про анґлійсько-француське непорозуміння. Ліон. Радіо. Бонар Лов зложив в понеділок в палаті громад заяву: Як це палаті вже відомо ріжниця думок, над котрою кабінет дуже жаліє, повстала між анґлійським і француським правительством, але виміна нот вияснила, що оба правительства більше як колинебудь признають потреби повної згоди зогляду на важні події, які зайшли в відношенню до Німеччини. Найблища конференція причиниться безсумніву до повної консолідації обох правительств, а з другої сторони також остання понеділкова конференція, що відбулася між Мільраном і льордом Дербі дала президентови Мільранови нагоду повторити запевнення, що француське правительство забере війська з надренських міст, коли "Рейхсвер" покине невтральну стрефу. Тому францусько-анґлійську сцисію можна вважати оконечно полагодженою.   Справа видачі німецького воєнного матеріялу. Ліон. Радіо. В Парижи відбулася дуже важна конференція в міністерстві війни між Черчілем, державним секретарем бритійського міністерства війни й Андрієм Лєфевром француським міністром війни над технічними засобами примінення клявзуль версальського договору, що відносяться до видачі і знищення амуніції й німецького воєнного матеріялу, а передовсім артилєрії. В усіх головних точках прийшло до повної згоди і признано конечність збільшення числа француських і бритійських офіцирів, занятих у міжсоюзничій контрольній комісії в Німеччині, що є конечне для прискорення праці.   Залізничий страйк в Америці. Вашінґтон. КБ. Вільсон, заіменував комісію для розслідження залізничого страйку. Наслідком залізничого страйку ходить лише мала скількість особових поїздів. Для довозу засобів поживи приготовано багато автомобілів.   Громадська думка 