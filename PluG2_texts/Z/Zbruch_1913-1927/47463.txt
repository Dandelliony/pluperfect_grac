◦ ◦ ◦ ◦ ◦ ◦ ◦ ◦ ◦ ◦

Від'їзд львівського команданта міста. Командант міста Львова ґенерал Лєтовскі від'їхав вчора на своє нове становище до Прешбурґа. На двірци пращав його новий командант міста ґен.-майор Рімль з репрезентантами війскових місцевих властий. З міста явили ся на пращанє правит. комісар староста Ґрабовський, директор полїції Райнлєндер і ин.
Химерні скоки в цїнах хлїба. В останнім часї у Львові хлїб був уже дешевший. Нагло вчера — з одного дня на другий цїна бохонця підскочила з 56 с. на 80 с., а навіть на 90 с.
Державна приналежність жінки і війна. Француський Code civil, як і всї законодавства, постановляє в арт. 12, що чужинка, вийшовши замуж за Француза, стає через се францусьмою горожанкою. Отже тепер француське правительство внесло в палатї послів проєкт зміни тої постанови в тім напрямі, що чужинка, замужна за Французом, не стає через те саме француською горожанкою. Щоб подружє мало для неї такий наслїдок, мусить бути заключене за дозволом мінїстерства судівництва, — инакше француське горожанство мужа на неї не приходить. Як бачимо, у сей проєкт є плодом війни, яка викликала у Франції загальну ненависть до чужинцїв.
Пропамятна книга 4. п. драґонів. Ц. к. Дирекція полїції у Львові оголошує: Перед самою інвазією віддала в перехованє Команда 4. п. драґонів пропамятну книгу того полку в ц. к. старостві в Жовкві. Ц. к. Староство зложило ту книгу в ц. к. Намістництві. В часї інвазії загинула та книга без слїду. Ц. к. Дирекція Полїції по обнятю урядованя візвала окремим оповіщенєм щоби всї ті, що находять ся в посїданю книг, документів і т. п., походячих від властий звертали ті предмети. Дїйсно богато чесних людий зложили цїлі стирти ріжних друків і паперів, походячих з ріжних урядових льокалїв, що в часї інвазії дістали ся в непокликані руки. Однак висше наведеної книги нема серед зложених предметів. Як з одної сторони та книга не представляє для третьої особи жадної вартости, так з другої сторони є цїнною памяткою для полку, якого є власностію. Коли б хто найшов ся в посїданю тої книги, зволить її зложити в ц. к. Дирекції Полїції а може числити на щедру винагороду.
Австрійські корени в почтовім руху. Аж до дальшого розпорядженя рішено, що у виплатї почтовою касою ощадности ло нїмецької держави 100 марок має виносити 143 корон, до Швайцарії 100 франків має виносити 148.50 К.
Куди їхати на Угорщину. Дирекція полїції оголошує: Дня 22. сїчня ц. і к. команда II. армії повідомила, що на разї нема наміру вилучувати з тїснїйшої воєнної области повіти, положені на полудне від Львова, між ними й стрийський. Тому мешканцї Львова і околицї його, які хотять їхати на Угорщину а не мають позволеня властий на переступленє границї тїснїйшої воєнної области, повинні вибиратись в дорогу не через Стрий, а на Самбір.
Черновецька молодїж для українських стрільцїв. В Чернівцях ученики української ц. к. ґімназії і ученицї учительської семинарії, удержуваної "Українською Школою" разом з кандидатами теольоґії та ц. к. учительської семинарії устроюють дня 15. с. м. в сали музичного Товариства концерт на дохід українських сїчових стрільцїв і гуцульського баталїона. В концертї візмуть участь: артистка театру львівської "Української Бесїди" п. К. Рубчакова, абсольвентка віденської висшої школи музики п. Наталїя Пігуляківна і п. Володимир Ілюк. 