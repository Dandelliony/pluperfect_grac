Епископська власть над парохом. — Жиди проти Падеревського.  — Бійка в церкві. — Видатки богатої дами. 

Епископська власть над парохом. Торік викликав сензацию не тільки в Угорщинї але й поза її границями поступок ціпсенського єпископа Александра Парвія, який візвав підчиненого собі пароха й посла Івана Ріхтера, аби він або зложив мандат, або щоби зрезиґнував зі свойого приходу, бо се незгідне з обовязками душпастиря, щоби він цїлими місяцями пробував поза своєю парохією. Сьвященик Ріхтер належить до правительственної партиї, отже зважив ся не слухати епископа та задержав посольський мандат. Наслїдком сього була суспензия пароха. Тепер одержав Ріхтер sui generis рекомпензату від правительства, бо князь-примас Чернох має надати йому добре дотовану парохію в иншім комітатї.
Жиди проти Падеревського. Варшавська жидівська преса почала сильну агітацию проти концертів польського пянїста Гната Падеревського, які мають відбути ся сими днями в Варшаві і Люблинї. Ненависть Жидів спричинена є тим, що Падеревський був давнійше Жидом, а опісля покинув їх віру і пристав до Поляків.
Бійка в церкві. В латинську цьвітну недїлю прийшло до перепалки між прихильниками і противниками вірм. кат. терцияна в парохіяльній церкві в Пері тому, що торжество на запорядженє патриярха відбувало ся після григорянського калєндаря. Мусїла інтервенювати полїция та арештувала 18 людий.
Видатки богатої дами. Панї Фалкенберґ внесла в новойорськім судї проти свого мужа мілїонера скаргу о зворот половини мілїона корон, які вона видала на свої потреби за два останні роки, відколи не живе разом з мужом. В рахунку долученім до скарги стрічаємо такі позициї: три подорожі до Европи 150.000 К, мешканє в новойорськім готели 55.000 К, удержуванє двох автомобілїв 50.000 К, тоалєти 100.000 К, забави й обіди в ресторанї 50.000 К., лїкар і масаристка 10.000 К, дома до товариства 36000 К, дентист 6.000 К. 