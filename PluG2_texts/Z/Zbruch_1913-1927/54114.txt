◦ ◦ ◦ ◦ ◦ ◦ ◦ ◦ ◦ ◦

Новий віцепрезидент краєвої шкільної Ради. Доносять з Відня, що в віцепрезидентом краєвої шкільної Ради іменовано д-ра Фридриха Цолля молодшого, професора краківського унїверситету і надано йому IV клясу ранґи. Новий віце-президент мав у краківськім унїверситетї катедру приватного австрійського права.
Нові 10-коронові банкноти. Дня 25. липня с. р. розпічне австро-угорський Банк в своїх головних заведенях у Відни і Будапештї та у всїх філїях видавати банкові 10 коронові ноти з датою 5. сїчня 1915. Банкноти будуть широкі на 150 мілїметрів, високі на 80 мілїметрів, а мати-муть подвійний текст, з одної сторони нїмецький, з другої угорський. На обох сторонах будуть ріжні краски і рисунки. Майже три четверті формату займати-ме образ, а на другій части водний друк.
Вісти з Радехівщини. Житє в містї Радехові спокійне, хоч з фронту над Липою, про котру пише ся у воєнних звідомленях, чути відгомін гармат. Люди привикли до него і остають при своїй щоденній працї. Всякі власти, як: староство, суд, почта, урядують на місци. Зелїзниче полученє зі Львовом є правильне. Жидівське населенє виїхало ще з початком російської офензиви. Христіянська людність переважно лишила ся. Селянські господарства, в яких працюють майже всюди тільки жінки і дїти готовлять ся до жнив. О скільки погода поправить ся, жнива заповідають ся гарно.
Новий осїдок черновецького маґістрату. Провізоричний маґістрат Чернівцїв має тепер свій урядовий осїдок в Празї і урядує для сторін рано між 10 і 12 годиною.
Важне для відвідуючих шпиталї. Урядово оголошують: Намісництво зарядило, щоб у всїх цивільних шпиталях і всякого рода инших цивільних заведенях опіки особам відвідуючим хорих був дозволений вступ в обсяг заведеня лиш по показаню посвідки лїкарської, що відвідуючий був в часї від початку війни з корисним вислїдом щеплений від віспи або реакціонований. 