До наших полків в Галичинї!

До наших полків в Галичинї!
Дорогі Товариші і Товаришки!
Від "Сокола-Батька" дістали Ви приказ прибути з цілого краю на майдан "Українського Городу" до Львова дня 28. червня 1914 на 6-ту годину рано, перейти опісля о 11-тій годинї походом столицю Львів, перевести о 4-тій годинї по полудни прилюдні вправи а по 8-мій вечером від'їхати домів.
Сей приказ виконали Ви з повним зрозумінєм річи, у взірцевім порядку, з безумовною карностию.
Висказуємо признанє округам, що передали всї прикази до товариств і задали собі совісно труду, щоби рядовики, поїздами, возами, верхом, пішки, в приписанім одязї, з приписаними відзнаками, з прапорами ставили ся на час на означене місце мимо "тяжкого часу"!
Високу похвалу заслужили собі наші полки за се, що сповняючи прикази, видержали на ногах без відпочинку один день і дві ночи.
Висказуємо повне признанє за спокійну і точну уставку до походу, за знамените критє, за бистрий хід, за витревалість в празничнім походї мимо безсонно перебутої ночи.
Вправи на приладах і трійкові вежі виказали справність і звинність руховиків.
Вправи топірцями і вправи вільноруч вийшли сильно, бистро і рівно.
Варави булавами і хустинками товаришок чарували всїх старанною докладностию і любою принадою.
Всюди, в походї і підчас вправ заховали Товариші і Товаришки спокій, порядок і послух начальникам і впорядникам.
Тим здвигом спомянули Ви память Того, що співав безсмертні піснї про козачу силу, запорожську відвагу і сїчове завзяте, про козаків, що "добували славу і волю" України.
З його словами в серци ступайте вперед! Постійною совісною роботою здобувайте віру в себе, надїю в будучність нашого народу. Щирою напругою зривайте з себе кайдани зневіри!
Працюйте щиро в своїх товариствах, вишколюйте в собі руханкою, руховими вправами впорядом, стрілецтвом, мандрівництвом, пластом, змагом, пожарництвом, тїлесні і духові прикмети: здоровлє, звинність, витревалість, карність, підприємчивість, лучність.
Працюйте, а станемо гідно поруч других народів в Европі.
Слїдуючий краєвий здвиг відбуде ся у Львові в році 1919 на спомин Ярослава І. Мудрого, який 1019 вступив був на київський престол, зєдинив українські землї і піднїс найбільше славу і силу української держави.
Не лебедїти але стреміти!
Все вперед! Всї враз!
Львів, 4. липня 1914.
За Старшину "Сокола Батька":
Іван Боберський, голова.
Д-р Л. Цегельський, І. містоголова
Д-р М. Волошин, II. містоголова.
Р. Волощук, начальник
І. Дигдалевич, вожд здвигу. 