◦ ◦ ◦ ◦ ◦ ◦ ◦ ◦ ◦ ◦

Австрийська антарктична виправа.
ВІДЕНЬ. (Ткб.) Архикнязь Лєопольд Сальватор обняв протекторат над австрийською антарктичною виправою.
Австрийські офіцири на Мальті.
МАЛЬТА. (Ткб.) Контрадмірал Лєфлєр і офіцири австро-угорської делєґациї оглядали портовий арсенал і заведеня маринарки. Шеф доків контрадмірал Керден передполуднем видав снїданє в честь гостий. Пополудни австро-угорські офіцири і жовнїри були на атлєтичних дужанях, на які прибуло дуже богато публики з усїх кругів суспільности. Австро-угорським офіцирам уладжували симпатичні овациї. Між австро-угорськими й анґлїйськими офіцирами панує велика товарискість, а також жовнїри братають ся дуже щиро.
Арх. Кароль Стефан в Живци.
ВІДЕНЬ (Ткб.) Архикнязь Кароль Стефан виїхав до Живця.
Землетрясенє.
КАТАНЇЯ (Ткб.) Як доносять з місцевостий Заферана і Вія Ґранде, завалило ся там наслїдком землетрясеня кілька домів. Втрат в людях нема.
Протинїмецька аґітация в Шлєзвіґу.
БЕРЛЇН (Ткб.) В пруській палатї панів гр. Ранцав домагав ся від правительства поясненя, що думає зробити, щоби вплинути на данське правительство, щоби в північнім Шлєзвіку не ведено під його протекторатом аґітациї ворожої Нїмеччинї.
Канцлєр Бетман Гольвеґ яко президент пруського кабінету заявив, що відносини в північних окраїнах лихі власне наслїдком сеї аґітациї. Правительство старатиметь ся всїми силами усунути сю аґітацию і поробить відповідні заходи у данського правительства.
З'їзд царя з румунським королем.
БУКАРЕШТ (Пр. т.) Зїзд царя Миколи з румунським королем відбудеть ся на румунських водах Чорного моря. Дня 12. червня появить ся на румунських водах царський яхт "Штандарт", йому на стрічу виплине яхт з королївською родиною. По стрічі візьме цар участь в Кишеневі в торжествах сотих роковин прилученя Бесарабії. З Кишенева верне цар до Петербурга, де стрінеть ся з президентом Франциї Пуанкаре.
Подорож саксонського короля до Петербурга.
ФРАКФУРТ (Пр. т.) Frankfurter Zeitung доносить, що саксонський король Фридрих Авґуст 10-го червня від'їздить на два днї до Петербурга.
Талаат бей в Румунїї.
БУКАРЕШТ. (Пр. тел.) Відвідини Талаата бея в Букарештї мають мати на ціли довести до інтервенциї Румунїї в справі островів.
Сербія зоружуєть ся.
БІЛГОРОД. (Пр. тел.) Правительство предложило скупштинї законопроєкт про визначенє квоти 122,800.000 динарів на зоруженя. 