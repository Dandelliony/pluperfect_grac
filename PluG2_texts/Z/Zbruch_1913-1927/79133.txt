◦ ◦ ◦ ◦ ◦ ◦ ◦ ◦ ◦ ◦

Лїтний час на Українї. Рада Народнїх мінїстрів ухвалила перевести годинники з 12. год. ночи 18 цвітня на період лїтного часу на одну год. вперед.
Конференція старостів Східної Галичини відбули ся вчера перед полуднем в будинку намісництва.
Сконфіскований пастирський лист. У всїх костелах в Кракові відчитано пастирський лист кн. епископа Сапіги, в якім взиває міську людність до розваги і спокою. Лист сей помістили дневники, але його сконфісковано.
Сокіл-Батько розпочинає тепер обнову своєї дїяльности у всїх напрямах плеканих перед вибухом війни. Щоби сповнити сю задачу, мусить товариство мати до розпорядимости відповідні фонди на покритє найконечнїйших видатків. Тому Старшина "Сокола-Батька" звертаєть ся до всїх членів товариства з зазивом, щоби зволили вплачувати правильно біжучі членські вкладки або в домівцї товариства в вечірних годинах або до рук курсора, що від 1. мая с. р. збирати буде вкладки у членів. Також просить ся всїх членів, щоби з огляду на неплаченє вкладок протягом цїлого часу війни, схотїли добровільно означити висоту релюіції за залеглість і сплатити її або одноразово або в місячних ратах при нагодї плачених біжучих вкладок. — Старшина С.-Б.
Карта на тютюн. Нинї появив ся розпорядок мінїстерства фінансів, який управильняє продаж тютюну. Ровпорядок дїлить гостий на сталих і склепових. Сталими є всї особи мужеського пола від 18. р. житя. які постійно мешкають в окрузї трафіки, а не мають ще придїлу тютюну; склеповими є ті, що находять ся там тільки переходово, або мають вже придїл тютюну (подорожнї, жовнїри на відпустцї і т. п.). Склепові гостї, дїти і молодїж не можуть купувати як сталі гостї. Придїл скількости реґулюєть ся після кождоразового побору трафіки на основі ключа: 6 циґар або 18 папіросів або пів пачки тютюну або пачка тютюну до файки. Переступленє розпорядку караєть ся гривною до 5000 К. або арештом до б тижнїв. Розпорядок війде в житє менше більше за 8 недїль, значить з кінцем червня.
Пятнистий тиф появив ся в вязницях карного суду у Львові. В минулім тижни прибуло там на мужеський віддїл дві особи, в яких стверджено сю недугу. 