◦ ◦ ◦ ◦ ◦ ◦ ◦ ◦

  Краєве Товариство господарське "Сільський Господар" і "Краєвий Союз господарських Спілок" у Львові, опечатані полевою жандармерією дня 22. марта 1919, зістали через дирекцію поліції, на основі рескрипту міністерства справ військових у Варшаві з дня 29. вересня 1919, ч. 3156/19, отворені дня 2. листопада ц. р. Обі інстітуції підняли з тим днем статутову діяльність.   Жертва обовязку. Тов. Софія Орисіківна, учителька школи ім. кор. Данила, занедужала на пятнистий тиф, якого набавилася відвідуючи полонених в Бриґідках. Тов. Орисіківна була від листопада м. р. одним з найдіяльніщих членів львівського Горожанського Комітету, де працювала в І. і II.  секції.   Д-р Лєвенгерц про вражіння з подорожі до Парижа. Вчора в салі маґістрату говорив посол д-р Лєвенгерц про вражіння, які на ньому зробила подорож на мирову конференцію та про те, як стоїть справа східної Галичини. Говорив нефортунно, випадки на мировій конференції ілюстрував дуже блідо. А сказав не більше, як подали ґазетні вісті. Було зле, вони, тобто комісія приїхала, поговорили й сьогодні справа в користь Польщі. Що справа перетягнулася, це політика Анґлії й вина польської дипльоматії, яка не подбала її на свою сторону перехилити. В найблищих днях почуємо про дефінітивне порішення справи приналежности східної Галичини. Ось квінтесенція його виводів. Публики було дуже мало, вражіння з вражінь несимпатичне.   Східно-галицька конференція П.П.С. відбудеться у Львові, в неділю дня 16. ц. м. На дневнім порядку політична ситуація, орґанізаційні справи та преса.   Пілсудскі приїде до Львова. "Gazeta Lwowska" подає з Варшави, що начальник польської републики Пілсудскі виїзджає 22 ц. м. до Львова, а 24 ц. м. поїде зі Львова до Борислава. Отсею урядовою вісткою дементується попередню, яку ми подали за "Gazet-ою Рorann-ою", що Пілсудскі до Львова не приїде.   Підвижка цін білєтів на австрійських залізницях. На австрійських залізницях ввійде в життя з 15 ц. м. підвижка цін білєтів їзди. Ціна їзди третою клясою буде піднесена о трету частину, друга кляса буде коштувати подвійну третю, а верша подвійну другу. Поспішні поїзди будуть дорозщі о 50%.   Вперед! 