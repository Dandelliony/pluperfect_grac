Товариство ім. Івана Котляревського. — Важне для духовенства. — Снїги в Канадї.

Товариство ім. Івана Котляревського у Львові зважується пригадати ш. громаді, що сімдесятьпяті роковини смерти батька нової української лїтератури минають 11-го падолиста. Яло-б ся отже в сей день а зглядно в слїдуючу по нім суботу й неділю уладити по наших товариствах виклади про творчість І. Котляревського та вистави його пєс.
Важне для духовенства. З компетентної сторони доносять нам, що ц. к. намісництво рескриптом з дня 6/Х. 1913 р. ч. XI. б. 4261|13 продовжило термін до предкладаня фасий до виміру датку до фонду релїґійного до кінця марта р. 1914, о чім деякі староства вже повідомили уряди парохіяльні. Надїємо ся, що до того часу ц. к. намісництво розішле потрібні друки, а наші консисториї видадуть відповідну інструкцию, як споряджувати тоті фасиї.
Снїги в Канадї. В половинї жовтня упав в містї Ріджайнї (Саскачеван) снїг, який укрив землю на 4 цм. грубою верствою. Вправдї снїг на другий день стопив ся, однак припинив на кілька день роботу коло молоченя збіжа. В більшій скількости упав снїг також в Едмонтонї (Альта), Ставтон (Саск.) та по других місцях. 