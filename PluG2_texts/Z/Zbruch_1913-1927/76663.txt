◦ ◦ ◦

Мир з Україною викликав незвичайно велику радість і одушевленнє серед української кольонїї у Віднї й у Галичинї та Буковинї. В недїлю у Львові відбула ся величня українська манїфестація. Поляки уладжують контрманїфестації, невдоволені з того, що прастару українську землю — Холмщину й Підляссє — придїлено в мировім договорі до України.
Полонені офіцери-Українцї в Йозефштат в Чехії звернули ся до команди табору з заявою, що з хвилею признання України незалежною державою вони уважають себе горожанами сеї держави й офіцерами української національної армії. Офіцери просять команду табору поробити заходи перед компетентними властями, щоб в порозумінню з правительством Української Народньої Республики їх офіціяльно признано приналежними до українського війська.
В таборах полонених мир з Україною зустрінуто з зрозумілою радістю та надією на скорий поворот до дому. В таборі Фрайштат відбули ся манїфестації. Таборова організація вислала до Ц. Ради привітну телєґраму.
Централя українських орґанїзацій фрайштатського табору. Головна Українська Рада з нагоди заключення мира поміж Україною і осереднїми державами пересилає Радї народнїх мінїстрів Української Народньої Республики, Українській Центральній Радї, українській армії та всьому народови — вільним горожанам Вільної незалежної України свій найсердечнїйший привіт і найкращі бажання. Полонені Українцї з надзвичайним напруженнєм ждуть тої щасливої хвилини, в яку прийде наказ повертати до дому, щоб як найскорше стати в міцні лави борцїв за волю і щастє українського народу та його молодої народньої держави. Полонені Українцї всї з вами. За президію Головної Української Ради: голова Іван Мороз, секретарь Микола Славінський. Фрайштат, дня 9 лютого 1918 р.
З табору волинських виселенцїв у Нідеральмі біля Зальцбурґу. Дня 18 сїчня основано в таборі товариство "Волинська Просвіта". Головою вибрано Осина Безпалка, заступницею голови Катрю Гриневичеву, секретарем Л. Льошкову. Виклади й віча перебрав О. Безпалко, приготовний курс до учит. семинарії о. Катеринюк, слєйд О. Євстафієвич, вистави й концерти Скибинський, Головчук, Подар, видавництва й книгарню К. Гриневичева. Відкриттє курсу для вищої освіти відбуло ся 2 лютого й наука вже провадить ся фаховими учительськими силами. — Дивна ся "Волинська Просвіта", в управі якої нема жадного Волинця. 