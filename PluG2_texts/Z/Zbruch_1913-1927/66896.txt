◦ ◦ ◦ ◦ ◦ ◦ ◦ ◦ ◦ ◦

Мука для Львова. Управа громади міста Львова дістала вістку, що на мінїстеріяльній конференції в Відни корисно полагоджено справу заосмотреня краю, а тим самим столицї в муку. Правительство принципіяльно признало для краю певний континґент ромунської муки. Намісництво займеть ся подїлом континґенту на поодинокі міста. Є надїя, що Львів буде узгляднений відповідно до числа мешканцїв.
Український Епархіяльний Комітет опіки над воєнними сиротами у Львові пригадує отсим, що в четвер, 7. с. м. відбудуть ся о год. 10-тій рано в комнатах "Української Бесїди" перші загальні збори "Українського краєвого Товариства охорони дїтий і опіки над молодїжею", в яких зволять взяти участь члени основателї і всї, що інтересують ся справою ратованя дїтий та хотять стати членами сего Товариства. Того самого дня і в тім самім льокали відбудуть ся о год. 5-ій пополудни сходини членів сирітського захисту ім. митр. А. ґр. Шептицького у Львові, на яких Управа здасть звіт зі своєї півторарічної дїяльности. Просимо отсею дорогою всїх членів Комітету працї о ласкаву присутність, бо окремих запрошень не розсилаємо. Гостям будемо дуже раді. — За Управу. В. Нагірний, голова, о. В. Лицинях, секретар.
Народна школа ім. Б. Грінченка у Львові, вул. Городецька ч. 95, яка згуртувала у своїх стїнах майже найвисшу фреквенцію зі всїх наших шкіл у Львові, бо 326 учеників, лишила ся на жаль в сих часах без найшеншого удержаня. Ся наша школа, яка задумує свою численну фреквенцію на будучий шкільний рік роздїлити на школу мужеську і жіночу, та завести вже з початком слїдуючого шкільного року 1-шу клясу видїлову, не має на се нїякого иншого фонду, окрім ласкавих жертв нашої суспільности, завдяки яким доси істнувала. Тепер ми знов відкликаємо ся до нашої патріотичної суспільности і віримо сильно, що її жертволюбиві серця не опустять бідної дїтвори, яка має в будучности утворити ряди нашої інтелїґенції. Ласкаві датки просимо слати на знану адресу управи школи, вул. Городецька ч. 95, або Грунвальдська 4. — М. Сїяк.
Обмеженя при ужитю поспішних поїздів цивільними особами. З нагоди входячого в житє з днем 1 червня с. р. нового розкладу їзди, повідомляє ц. к. дирекція державних зелїзниць у Львові, що ужитє всїх поспішних поїздів буде дозволене цивільним особам — в міру вільних місць — тільки до стацій задержаня тих поїздів, віддалених від стації, в якій подорожний до поспішного поїзду всїдає найменше о 101 кільометрів. До близшої стації не буде видавати ся білєтів їзди і подорож з Городка до Львова буде дозволена лише поспішним поїздом ч. 1. Крім того мають цивільні подорожні, які їдуть зі Львова, набути так як доси осібний переказ до занятя міст в дотичнім поспішнім поїздї. Такі перекази можна буде набути на головнім двірци у Львові в часї видачі білєтів їзди до поспішних поїздів, а також в часї від 9—12 години перед полуднем до поїзду ч. 6 (відїзд 3.10 мінут пополудни) і від 4—6 пополудни до поспішного поїзду ч. 2 (відїзд слїдуючого дня рано 7.30 мінут). В цїли уможливленя подорожним, що їдуть до Кракова, а також до стацій поза Краковом, ужитя поспішних поїздів, переповнених часто подорожними до близших стацій, будуть видавати особові каси в поданих годинах перекази на занятє міст тільки подорожним до Кракова і до стацій поза Краковом. Білєти їзди до стацій, положених перед Краковом, будуть особові каси в міру вільних місць продавати на годину перед відїздом поїзду. 