◦ ◦ ◦ ◦ ◦ ◦ ◦ ◦ ◦ ◦

Начальника українського стрілецтва п. Вариводу приймав гурт українських громадян Львова в суботу вечером вечерою в Краківськім готели.
Нарада союза буковинських українських послів. В недїлю 21. мая 1916 відбуло ся під проводом п. Миколи Василька засїданє буковинських українських послів в Чернївцях, перше по вибуху війни. На те засїданє закликано й богато мужів довіря з усїх українських повітів. Предсїдатель розпочав свої виводи виразом подяки для хоробрих війск за визволенє Буковини з під російського панованя. Українське населенє може гордити ся своїми громадськими начальствами, своїм учительством і священством, яких поведенє в часї наїзду було бездоганно патріотичне. Далї предсїдатель обговорив докладно дїяльність Загальної Української Ради в Відни і вигляди на полїпшенє полїтичного й культурного стану австрійської України після війни. До справозданя предсїдателя навязала ся жива дискусія, в якій взяли участь майже всї учасники. Наради закінчили ся одноголосним виразом довіря для Загальної Української Ради, а з осібна для її президента д-ра Костя Левицького і віцепрезидента Миколи Василька.
Командант міста Львова ґен.-майор Рімль одержав за успішне і хоробре веденє своєї бриґади супроти ворога війсковий хрест заслуги 3-ої кляси з воєнною прикрасою.
Польське Краєве Товариства будівельне. Дня 27. мая с. р. уконституовало ся Центральне Краєве Товариство будівельне, заложене при співучасти майже усїх краєвих банків, значної ґрупи великих віденських банків і богатьох визначних польських личностий в краю. Капітал спілки виносить 2 мілїони корон, а її осїдком є Львів. Президентом спілки вибрано Станїслава ґрафа Мицельського. 