Становище українського народу в Австрії.

Львів, 30. мая 1917.
Заява президента мінїстрів на конференції з представниками українського народу що-до будучности Галичини й Буковини і державно-правного положеня українського населеня сих країв є на стільки важним полїтичним фактом, що заслугує на відповідь з української сторони.
З сеї заяви видно, що Австрія, маючи тверде рішенє не відступати своїх дотеперішних українських областей, є рівночасно свідома свого обовязку супроти тої части українського народу, яка сї области заселює.
Свідомість сього обовязку у керманичів держави повинна бути тим більша, що український нарід — як се піднїс президент мінїстрів — вповні сповнив свій патріотичний обовязок супроти держави в часї війни.
Свідомий сього обовязку, шеф правительства заявив, що правительство є сильно рішене узгляднити потреби розвитку українського народу, так, що український нарід на будуче не повинен мати нїякої причини до жалїв на нерівне трактованє його в державі.
Як думає правительство сповнити сей свій обовязок супроти українського народу, сього президент мінїстрів не сказав. Та не може бути сумнїву, що в часї, коли в цїлім культурнім світї — навіть в Росії — тріюмфує ідея демократизму, волї народу, сповнити свій обовязок супроти українського народу можна тільки сповненєм його волї, його домагань.
Воля українського народу в Австрії відома: він домагаєть ся, щоби через уконституованє українських областий Австрії в окремий коронний край він одержав державно-правне положенє господаря своєї землї. Тільки утворенє українського коронного краю в Австрії буде відповідати потребам розвитку сеї части українського народу, тільки тодї український нарід стане справдї рівноправним членом Австрії — держави народів.
І тільки тодї можуть здїйснити ся слова монарха про потребу згоди Поляків і Українцїв, на які покликав ся президент мінїстрів. Бо тільки тодї, коли український нарід в Австрії буде признаний господарем на своїй споконвічній землї, він зможе погодити ся з польськими мешканцями своєї землї. Доки-ж Поляки стоять на тім, що українська Галичина має бути частю польського державного орґанїзму, в якім український нарід має бути зведений на ступінь національної меншости, доти український нарід не може простягнути Полякам руки до згоди — на своє поневоленє.
Таке становище українського народу в Австрії — і се повинно бути ясне австрійському правительству. 