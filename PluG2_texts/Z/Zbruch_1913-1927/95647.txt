◦ ◦ ◦ ◦

Внутрішні відносини в Росії. Зі Штокгольму доносять до Відня: Особи які вернули в останніх днях з Росії розказують, що Лєнін і Троцький є тепер дійсними і необмеженими панами Росії. Компетенція робітничих і жовнярських рад знесена. В армії панує залізна карність. В усіх фабриках повна праця. За згодою робітників продовжується день праці навіть до 12 год. Коли сього буде вимагати потреба. В церковних справах большевики погодилися з православною церквою і запевнили їй повну автономію.   Знаменні слова. В анґлійській Палаті громад підчас дебати над наслідками мирового договору заявив Бальфур м. и.: Ніколи не було нашим наміром мішатися у внутрішні справи Росії... Також не думаємо цілковито пхати Польщу в авантурничу політику.   Нове мирове предложення? Польські часописи доносять, що центральний виконавчий комітет совітської Росії вислав привіт до польського народу і повторив своє мирове предложення з 30 м. м.   За незалежність Ірляндії. На засіданню Ірляндської Ліґи, яке відбулося в Альберт-Голь в Льондоні, заявили представники Ірляндії, що 80 процент людности є за проголошенням незалежної ірляндської републики. Це питання не є справою 4 міліонів Ірляндців, які живуть в Ірляндії, бо за нею заявляється 10 міліонів Ірляндців в Америці і инших краях. Коли Анґлія признасть незалежність Ірляндії, тоді Ірляндці перестануть виступати ворожо проти Анґлії.   Військова конвенція Франції і Югославії. Італійські часописи оголошують два документи в справі майбутньої військової конвенції Франції і Югославії на випадок війни Франції з Італією.   Визначення чесько-німецької границі. Чеське Пресове Бюро доносить з Опави, що приїхала там антантська комісія для визначення границь між Німеччиною і Чехо-Словаччиною.   В справі повороту чеських полонених з Росії. До Росії виїхала комісія чесько-словацького Червоного Хреста, аби переговорювати в справі повороту чеських полонених і горожан до вітчини.   Сумерк роду Габсбурґів. Австрійський посол в Парижі одержав урядові повідомлення всіх правительств антанти, яким родови Габсбурґів віднімається спромогу вернути до власти.   Громадська думка 