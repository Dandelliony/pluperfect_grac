◦ ◦ ◦ ◦ ◦ ◦ ◦ ◦

Що чувати в світі?   Повний статут союза народів буде вручений найдалі з початком січня усім коаліційним державам. Німеччина, Австрія, Угорщина й Росія увійдуть щойно опісля до союза.   Рада анґлійських міністрів під проводом Льойд Джорджа трактувала справу Ірляндії. Обмірковувано новий проєкт автономії, який має бути такий, як для доміній. Ульстерська провінція буде могла заявитися плєбісцитом про прилучення до Ірляндії, або одержить осібного секретаря стану.   Франкський уряд заборонив француським банкам брати участь в чехословацькій 300-міліоновій цукровій позичці тому, що при такій кредитовій операції, яка дає 13 проц., пізніші торговельні відносини між обома републиками будуть загрожені.   Війська Колчака заняли місто Тобольск на Сибірі.   Шлєзвіґ і Гольштайн опустять Німці найдалі до 25. жовтня ц. р. Плєбісцит відбудеться там перед 15. падолиста.   Установчі збори Портуґалії віддали президентуру Альмейді. В деяких містах відбулися демонстрації синдикалістів.   В цілій Німеччині переведено спис населення в ціли усталення числа населення, а головно зібрання чисельних даних в плєбісцитових областях.   Болгарська делєґація внесла прохання, щоби мирова конференція продовжила реченець відповіди до 10 днів.   Американський уряд рішив зізволити на приїзд на робітничу конференцію у Вашінґтоні також делєґатам колишніх ворожих держав.   Вперед! 