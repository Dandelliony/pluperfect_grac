◦ ◦ ◦ ◦ ◦ ◦ ◦ ◦ ◦ ◦

Відзначенє президента адмінїстрацийної комісиї.
ВІДЕНЬ (Ткб.) До Neues Wiener Tagblatt телєґрафують з Праги: Цісар надав президентови адмінїстрацийної комісиї в Чехії ґр. Войтїхови Шенборнови ордер Зелїзної корони І. кляси.
Справа Альбанїї.
РИМ. (Ткб.) Стефані доносить з Відня: В тутешних полїтичних кругах зазначують, що предложений Анґлїєю, Росиєю і Франциєю проєкт відповіди на грецьку ноту в справі альбанської границі й островів відповідає зовсїм бажаням, висловленим Австро-Угорщиною й Італїєю.
РИМ. (Ткб.) Стефані доносить з Льондону: Грецьке правительство звернуло ся до тутешного кабінету з запитом, чи опорожненє Епіру з грецьких війск маєть ся приспішити чи нї. Як запевняють, Анґлїя прилучить ся до становища Австро-Угорщини й Італїї, котрі домагають ся безпроволочного відкликаня війск. Як зачувати, становище Франциї і Росиї є ідентичне, так що в грецько-альбанській справі є повна однодушність Європи.
ДУРАЦО. (Ткб.) Телєґрами, які правительство дістало з Люми, називають сербські вісти про альбанські напади зовсїм видуманими. Противно телєґрами констатують, що Серби виганяють Альбанців з сербських територий при помочи нелюдських жорстокостий.
ВІДЕНЬ. (Пр. тел.) Albanische Korrespondenz доносить зі Скутарі про жорстокости, яких допускають ся Серби на Альбанцях в Острозубі. Оповідають се тамошні численні збігці.
ПАРИЖ. (Пр. тел) Matin містить інтервю з румунським королем про положенє на Балканї: Приязні відносини Румунїї до Альбанїї зовсім природні, бо цілі альбанські села замешкують Румуни. Ми завели в Альбанїї латинську азбуку і перші будували там церкви. Усамостійненє Альбанїї се великий успіх европейської цивілїзациї. Мойому сестрінкови Вільгельмови (Відови), коли вибирав ся до Альбанїї, я говорів, що жде його велика задача, але задача достойна князя. Треба сподївати ся, що мир буде удержаний, бо війна була би жорстокостию. Не треба забувати, що війни не ведуть уже монархи, як давнїйше, але народи межи собою, бо нераз є між народами струї, над котрими монархи не мають ніякої власти.
Зоруженя Росиї.
ПЕТЕРБУРГ. (Ткб.) Дума ухвалила кредити на будови в воєнних пристанях, на розширенє фабрики і варстатів у воєнних пристанях, та на будову доків у висоті 10 мілїонів; дальше кредити у висотї 77 мілїонів на будову воєнних кораблїв і на розширенє фабрик, які належать до ресорту маринарки в звязи з новою фльотовою програмою. Потім дума відложила ся до 28 с. м.
Слїдство проти Данева і Ґешова.
СОФІЯ (Ткб.). На виграшнім засїданю собраня оголошено внесенє поперте відповідно, яке жадає виступити з парляментарним слїдством проти кабінету Данева і Ґешова.
Повстанє в Мехіку.
ВЕРАКРУЗ (Ткб.). Контрадмірал Махо доносить, що боротьби коло Тампіко тривають дальше. Головний приступ повстанців відперто. Нїмецький корабель "Дрезден" бере на свій поклад утікачів.
Новий кабінет в Японії.
ТОКІО (Ткб.) Тайна рада поручила ґр. Окуму на премієра мінїстрів. Бар. Като дістане заграничний портфель.  