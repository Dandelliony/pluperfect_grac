◦ ◦ ◦ ◦ ◦ ◦ ◦ ◦

Ювилей Високопреосвященного митрополіти Шептицького. Дня 20. вересня с. р. минає саме двайцять літ, відколи Високопреосвященний митрополіт Андрей Шептицький зістав інтронізований як Станіславівський Владика. Українські громадяне будуть обходити цей ювилей в неділю 21. з Богослуженєм в церкві і св. Юра, яке почнеться о 9 год. а відтак удадуться до палати, зложити желання. Інакше годі тепер відсвяткувати це рідке торжество.   Державні іспити в українськім семинари у Львові розпічнуться як письменні дня 22. вересня (в понеділок), а устні 2, 3 і 4. жовтня в домі при вул. Набєляка ч. 67.   До чого доводить шовінізм людей, які себе називають культурними. — У Львові недалеко церкви св. Юра є вулиця Шептицьких названа в честь тих обох львівських епископів, які в 18 століттю поставила ту найкращу церков в краю цебто катадру св. Юра. На наріжній камениці тої вулиці була напись що правда польська: Ulica Szeptyckich III dzielnica. Польські якісь патріоти вуличники закрили слова "Шептицьких" папером написали обіч знак запитання і лишилася римована напись; "Ulica-dzielniса", що свідчить і про талант цього ґеніяльного польського поета.   Як робити знамените і дешеве вино? Вино тепер є дуже дороге, за бутельку малу треба дати й 30 К. Тому порадимо нашим Хв. Паням і господиням ось яке вино зробити: Взяти літру свербивусу (червоні овочі з дикої рожі) півтора літри води і півтора фунта цукру. Воду ту заварюється з цукром. Свербивус мусить бути сухий, чистий від пороху і мається пообтинати з кінчиків і без зерняток як вода закипить кілька разів і вистигне на зимно, тоді сиплеться свербикус і наливається тою водою з цукром і так стоїть 6 місяців. Потім треба поробити дірки в перґаміновім папері чи капшуковім яким це вино завязується і маємо вже добре, вкусне і дуже здоровий напиток вино.   Кіт до вікон. Під зиму а саме вже тепер треба покітувати вікна, шпари в них і в дверах. Кіт робиться ось як: Береться меленої крейди, бляйвайсу і льняного олію і міситься все те добре на густу масу, відтак сучеться в валочки і затискається ним діри уживаючи при тім ножа.   Нова Рада 