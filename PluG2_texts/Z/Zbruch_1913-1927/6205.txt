З руханки і спорту.

Спортове товариство студенток і студентів унїверситету і полїтехнїки "Україна", перевело змаганя в дужаню 15. і 16 марта, до котрого зголосило ся 12 учасників. Мистця нема, бо борба між пп. Остапчуком а Мачуґою нерішена мимо дужаня через 99 мінут.
По дужаню пішли стрічі. Перша стріча "України" з "Гасмонеєю" дня 13. IV. випала 2 : 3. Друга стріча 20. IV. з резервою "Поґонї" випала 3 : 1 в користь "Поґонї".
Се була інтересна стріча, яка згромадила дуже много нашої і чужої публики. Прегарний день. Грачі обох дружин зачинають властиво доперва свій сезон. Резерва "Поґонї" самі високі, плечисті грачі, дружина "України" малі ростом, але рухливі неначе альпейські стрільцї. Публика очікує нетерпеливо перебігу гри. В першій половинї грайки, нападає "Україна" остро чужі ворота. "Поґонь" боронить ся завзято і пробиває одні ворота. В другій половинї робить "Поґонь" два рази ворота, один раз з "відсторонї", яку судия не хотїв видїти. "Україна" пробиває тепер ворожі ворота з "займака". Судия не хотїв також бачити, як грачі "Поґонї" затримували мяч руками.
Склад "України" від лївого крила до правого: Напад: Володко Комарів, Королик, Гуссаківський, Палїїв, Мацюрак. Поміч: Зелений, Дума, Сташко Комарів. Залога: Людвик Лїщина, Мазурак. Воротар: П. Досконалий. Склад дружини дуже добрий, лише треба вправи, щоби виробити сполуку.
Навіть про стрілянє, що так заворушило всї уми, а відтак притихло всюди, можу сказати кілька слів. II. Стрілянє до влучі в "Соколї-Батька" дня 19/1V. згромадило 30. стрільцїів. І. нагороду дістав Р. Носковський (Україна), II. нагороду п. В. Тиховлїс, III. нагороду п. С. Зидлик, оба з "СБ".
"УСК" старає ся утворити нові дружини і дати кілька стріч. Справдї шкода, що товариство, яке має всяку підпору зі сторони ґімназиї не мало в зимі охоти працювати. Апатия і брак амбіциї вже однак минають.
Робітнича "Сїч" у Львові на уставі "С.Б" відбула 19. цьвітня загальні збори. Головою став п. Павло Кобилюк, отаманом Мельницький, осаулом Осип Губаль. Отаман заповів вже ряд прогульок. Перша прогулька відбуде ся в великодний понедїлок з подвіря "Днїстра" на Чортівську Скалу. Сходини о 2-гій год. в полудне. "Сїч" зачне вже енерґічну орґанїзацию між робітниками, щоби їх стягнути до гурту.
"Змаговий Союз" не знає, куди рушити ся. Приготовлює ся до загальних зборів. Повинен згромадити тоті особи, що не належать у Львові анї до "Сїчи" анї до "Сокола" і положити вагу на купанє, їзду верхом і мандрівництво.
"Сокіл-Батько" веде на широку скалю приготованя до II. краєвого здвигу. Курс краєвий відбув ся 6. цьвітня у Львові. Було 25 учасників. Курс львівської области відбув ся 13 цьвітня і мав 16 учасників. Тепер пійдуть курси по областях.
Вожд п. І. Дигдалевич заходить ся енерґічно около переведеня курсів.
У Львові дасть "С Б" 8. червня фестин з окружними вправами. Се вже треба на здвиг. Члени і членицї повинні пильно ходити на вправи.
"Сїч" (Г К С) у Львові приготовлює "Сїчове Сьвято". Здаєть ся в Зелені Сьвята.
Закінчу мої руханково-спортові вісти звісткою з провінциї про мітичну злуку "Сїчий" і "Соколів", сего смока, який в Галичинї не дає нам часом спокійно читати часописи.
Отже в Мостисках відбув ся 19 цьвітня зїзд всїх кошових округах під проводом . Л. Даниловича і коли вже бесїдники наговорили ся до схочу, ухвалено злуку в будучім спільнім "Союзї" "Сїчий" і "Соколів". — Анатоль Лукашевич.
  