За руську мову в рим.-кат. церквах.

З кругів нашого духовенства пишуть нам: Вороже становище, яке заняли латинські епископи супроти руського народу з нагоди соймової виборчої реформи пригадує нашому загалови занедбаний на жаль — обовязок домагати ся введеня руської мови в додаткових Богослуженях для звиж мілїона тих римо-католицьких вірних у східній Галичинї, котрих рідною мовою є мова руська.
Про піднесенє моралї і просьвіти майже півтора мілїона латинників, можна буде лише тодї говорити, коли в латинських церквах східної Галичини залунає Слово Боже в рідній українській мові.
Се бажанє для майже півтора мілїона наших латинників попирають також історичні події, з котрих одну для приміру наводимо.
Монастир і церков ОО. Домінїканів у Львові по заложеню сего міста фундував і ериґував около року 1270 наш руський князь Лев, син славного нашого короля, Данила, в часї, коли ще Поляків анї у Львові анї на Руси взагалї не було. Сей монастир обдарував наш князь Лев чудотворною іконою Матері Божої, котра після переказу є кисти сьв. Апостола і Євангелисти Луки і котру отримав наш князь сьв. Володимир, від свого шурина Василия цїсаря грецького. Крім сеї старинної памятки чудотворної ікони Матери Божої, котру наше руське війско брало зі собою з великим пієтизмом на всїлякі війни, і котра тепер украшує головний вівтар, є ще у ОО. Домінїканів в окремій каплицї, алябастрова статуя Матери Божої, котра в лївій руцї тримає дитятко Спасителя, а в правій св. хрест; на підємі сеї статуї є знаки князївські і св. Георгій. Сю статую отримав св. Володимир також від цїсаря, Василя і св. Гіякінт Домінїканин званий "Apostolus Russiae" перенїс її до свого монастиря так, що постійно по нинїшний день ті прастарі сьвідки нашої славної минувшини знаходять ся у Львові в церкві Домінїканській. При тім варто ще згадати, що папа Александер VII. дня 6. вересня 1656. р. постановив, щоби по вічні часи називано ОО. Домінїканів осїлих на Руси "Provincia Russiae S. Hynctinthi", бо крім неї були ще Provincia Poloniae, Silesiae, Bohemiae, imperii Moscovitici і т. д.
Сей фактичний стан доказує як на долони, що ОО. Домінїканів фундував і ериґував князь Лев для Русинів, бо впрочім годї погадати, щоби руський князь мав намір спроваджувати ОО. Домінїканів на Русь для тодї тут ще непоселених Поляків і віддавати на віки дорогоцїнну, родинну і народну памятку, чудотворний образ Матери Божої, чужинцям так, щоби нарід український нїколи не міг перед сею іконою в своїй, рідній мові прилюдно помолити ся і пригадувати собі свою відраднїйшу минувшину, коли на Руси була ще власна держава, своєправо, сила і воля.
Отже після сего представленя можуть ОО. Домінїкани свою задачу і обовязок апостольський сповнити лише тодї, як в своїх церквах прилюдні Богослуженя будуть практикували в українській мові, бо прецїнь обряд латинський не приюдикує a priori приналежности національної, як то уперто з мотивів еґоїстичних, форсує ся такий хибний погляд на землях українських вкорінити.
Наслїдком такого толкованя національної приналежности після обряду лучаєть ся у нас соромні приключеня, бо комуж наприклад невідомо, що руський князь Александер Чарторийський, яко Русин підписав з великою неохотою унїю люблинську, роблячи всякі можливі застереженя в оборонї свого руського народу, а тепер його правний наслїдник і спадкоємець з крови і кости князь Витовт Чарторийський сповняє в соймі прислугу Ефіяльта супроти Русинів, бо є латинником.
Тому цїле українське суспільство зі свого обовязку любови і альтруізму мусить викликати рішучий і статочннй перелом в душпастирській педаґоґії тутешного, латинського сьвященства, щоби в будучности такі погані случаї, як соймовий виступ князя Витовта Чарторийського нїколи не мали місця.
о. И. И. М. 