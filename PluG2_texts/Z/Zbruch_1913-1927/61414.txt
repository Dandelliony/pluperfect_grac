З товариства Просвіти.

Львів, 23. сїчня 1917.
З рамени економічної комісії товариства Просвіти відбули ся вчора 22. с. м. сходини відпоручників наших краєвих інституцій в цїли обговореня справи відбудови українських, економічних, просвітних і культурних орґанїзацій в краю.
Загально представив дїйсний стан річий в сю хвилю дир. Омелян Саєвич. Потім переведено тригодинну дискусію, в якій забирали голос пп. Герасимович, д-р Макух, Гапяк, Коренець, Семчишин, Стернюк, д-р Витвицький, Е. Нагірний, д-р Величко і о. Лежогубський.
Як вислїд дискусії принято такий подїл працї при відбудові поодиноких орґанїзацій що: 1) Просвіта займеть ся відбудовою своїх філїй, читалень і крамниць. 2) Сїльський Господар відбудовою своїх філїй і кружків, 3) Товариство педаґоґічне відбудовою своїх філїй й кружків, 4) краєві фахові союзи: а) кредитовий, б) консумційний (Народна Торговля), в) молочарський, г) господарсько-торговельних спілок і ґ) збуту худоби, займуть ся відбудовою своїх союзних, їм приналежних спілок з тим, що Народна Торговля займеть ся також відбудовою церковних і приватних крамниць і торговельних підприємств. Кожда з сих краєвих інституцій вложила вже доси чимало працї в напрямі відбудови своїх орґанїзацій. В акції сїй одначе конечна є одноцїльність в дїяльности всїх краєвих інституцій і тому на внесенє пп. д-ра Макуха, Герасимовича, д-ра Витвицького і о. Лежогубського порішено:
Відпоручники Просвіти, Сїльського Господаря, Краєвого Союза ревізійного, стоваришень і фахових союзів кредитового, консумційного, молочарського, господарсько-торговельних спілок і збуту худоби рішають поробити стараня в напрямі відбудови всїх українських економічних, культурних і просвітних орґанїзацій та приватних підприємств, та в тій цїли творять під проводом Краєвого Союза ревізійного спільний орґан, в якого склад входять відпоручники Просвіти, Товариства педаґоґічного, Сїльського Господаря, Товариства вз. обезпечень "Днїстер", Земельного Банку гіпотечного, Руської Щадницї і всїх пяти фахових союзів стоваришень.
Порішено дальше приступити безпроволочно до спільної одноцїльної акції і в тій цїли уложити і друком оголосити відповідні інформації і квестіонарі та делєґовано до виготовленя їх пп. Корейця, Семчишина, д-ра Макуха і Гапяка.
Найблизше засїданє означено на день 29. сїчня с. р. (понедїлок) о год. 5 пополудни. 