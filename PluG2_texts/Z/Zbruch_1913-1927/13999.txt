Проти греко католиків. — Пробитє Панамського канала. 

Проти греко католиків. Перед кількома днями замкнено в Петербурзі дві добродійнї інституциї католицькі а саме: приют для сиріт дівчат та для жінок недужих на рака! Здавало би ся, що така катеґория осіб як малі дївчата та жертви рака не є небезпечі для росийської імпериї, та росийські урядовці пустили чутку, що ті інституциї є осадком єзуїтської пропаґанди. Та швидко виказало ся, що до тих інституций не заходили нїколи єзуїти тільки були там разом черцї асумоціонїсти. За те виявив ся инший „злочин". Ось до приюту хорих на рака заходив деколи о. Зарчанїнов, б. парох каплиці рссийських католиків, тому що в тім приютї дожидає смерти Росиянинка католичка Фйодорова. Ось через сю спаралїжовану жінку спала біда на дві інституциї. Такий ненависний росийському урядови грецький католицизм. Він волить навіть, щоби Москалі та Українці польщили ся, переходячи на католицизм, чим мали би ставати греко католиками з захованєм східного обряду і славянської мови при богослуженю. Коли католицький митрополит Ключинський звернув ся в сих днях до уряду, щоби дозволено знов отворити замкнену церкву росийських католиків, то в мінїстерстві заявили йому, що росийський уряд постановив остаточно не допускати до католицьких богослужень після східного обряду! Католицьким сьвященикам східного обряду приказав росийський уряд вивчити ся латинської мови, щоб тільки у тій мові відправляли богослуженя. Мінїстерство і синод уважають виключеною річию, щоби в Росиї істнувала церква схожа обрядом з православною, бо се викликує соблазнь між православними! Із страху перед сею "соблазнию" уряд раз у раз відкидає домаганє і просьби холмських Русинів унїятів о приверненє гр.-кат. церков. Росийський уряд волить щоби вони польщили ся по костелах, чим мали би остати греко-католицькими Русинами!
Пробитє Панамського канала. Президент Вільзон, притиснувши вчера по пол. елєктричний ґузик у вашінґтонській "білій палаті", спричинив експльозию 20 тон динаміту, які розсадили таму панамського канала т. є. останну верству землї, що роздїлювала воду океанів Тихого й Атлянтийського. Елєктричний провід з "білої палати" йде через Кубу на Ямайку а звідси до Кольон на просторі 4000 кільометрів. По прочищеню каналу в місци, в якім висаджено тепер остатну греблю, буде він вже готовий. Думка пробити панамську вузину, яка має всего 45 клм. ширини, для усуненя довгої обїздної дороги здовж берегів південної Америки, виринула серед Еспанців ще в 16-ім столітю, та всі заходи в тім напрямі припинено, коли Филип ІІ заборонив їх карою смерти яко противні Божій воли. В перших десятках 19-го столітя поновлено сі заходи. Спершу обмежувано ся на теоретичних помірах, котрих перші виконав 1829 р. Болївар. Аж 1873 р. визначив ґеоґрафічний конґрес в Парижи найбільше пригожу лїнїю для проєктованого канала. Незабаром по сїм засновує француський інжінєр Лєсєпс акцийне товариство  Compagnio un'verselle du Canal interoceanique de Panama. В 1881 році приступлено до робіт, а в рік опісля викупила спілка будови каналу 75-кільометрову лїнїю панамської зелїзниці за 94 мілїонів корон. Проєктований канал мав мати 75 клм. довготи, 56 м. ширини на долах, 22 м. в гірських околицях при пересічній глибині півдевята метра. Канал мав бути готовий найбільше через 18 років. Лихі обчисленя, смертність серед робітників, фінансові трудности та непредвижені перепони терену станули одначе в поперек плянам Лєсепса та довели до банкротства цілого підприємства та до голосного панамського процесу, який місто ляврів принїс 1893 р. інїцияторови каналу кару вязниці за банкротство та за підкуплюванє републиканських урядників. В 1899 р. вислали Зєдинені Держави свою комісию для прослїдженя панамської вузини, заспокоїли претенсиї француського товариства, спричинили (1903 р.) видїленє департаменту Панама в окрему републику з держави Колюмбії, яка не йшла на руку Зєдиненим Державам і в р. 1905 взяли ся до дальшого веденя прокопу оісля плянів Isthmian Canel Commision. Слюзовий канал плянований американськими інжінєрами мав бути готовий через 9 років та мав коштувати 1390,700.000 дол. Коли панамський канал буде відданий до ужитку, то дорога з Ліверпулю до Сан Франціско скоротить ся о 9527 клм а до чільської столиці Вальпарайзо о 4535 клм. 