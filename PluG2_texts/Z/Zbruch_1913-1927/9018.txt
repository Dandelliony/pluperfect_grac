В справі сумної події в учит. семінариї

В справі сумної події в учит. семінариї одержуємо отсї замітки: В послїдних днях зайшов в мурах львівскої учительскої семінариї сумний факт, який заставляє нас глибоко задуматись над сумними відносинами серед нашої шкільної молодежі. Маю на думцї убийство бл. п. проф. Бутковского. Покійника дуже добре знав я з часів академічних і можу рішучо ствердити, що покійник зовсїм не був таким ворогом Русинів, яким за житя і по смерти дехто хотїв би єго представляти. Покійник в численних розмовах на ріжні теми признавав слушність великій части домагань підношених нашими сторонництвами і нїколи не показував якоїсь ненависти до Русинів. Навіть в часї процесу проти 101 укр. студентів, коли то вся польска суспільність болотом обкидала обжалованих, порівнуючи нас з італїйскою "Сamorr-ою", покійник не тратив своєї обєктивности в оцїнцї наших змагань, дуже часто зносив ся зі мною і менї як обжалованому ставав нераз в пригоді з помочию і порадою. Був для учеників дуже добрим педаґоґом і я нїчого не бажав би лїпшого нашим научним заведеним, як мати як найбільше таких педаґоґів, котрі би так як покійник щиростию і приязнию уміли зєднати собі серця учеників. Свій предмет трактував поважно і вимоги ставив до учеників великі і звідси пішли наріканя на него рускої молодежи як на неприятеля Русинів. Фактом є, що не можна було анї одного поважного заміту, піднести проти сего професора, заміту що надавав би ся до поважної ра, заміту що надавав би ся до поважної розправи. Правда, був оден такий заміт, що до способу, в який покійник мав засягнути інформаций про продаванє карток бл. п. Чорнїєм.
Коли однак рішучо протестуємо проти сего, щоби в школї уживано метод провокаторских, то о скілько острійше повиннісьмо осудити божевільний вчинок убийника, який за се лише, що не був на годині професором питаний, позбавляє єго в скритоубийчий спосіб житя! Маю надїю, що слїдство судове викаже, що хиба лише якісь анормальні збоченя умові могли вложити нещасному скритоубийче оружє в руки.
Немало причинив ся до сего сумного убийства і сумний упадок морального та релігійного житя, який дав ся замітити серед молодежи галицких шкіл. Професори, не виключаючи катехитів, у великій части стоять далеко від молодежи і поза наукою не займають ся єї житєм, а молодїж, попадаючи в руки несовісних агітаторів, тратить ті зародки добра, які їй защіпило родительске вихованє і сходить на бездорожа. Такі факти ноторичні, як убийства професорів, як недавні факти в в коломийскій ґімназиї, як вибиванє шиб в москвофільских бурсах, сьвідчать про страшне здичінє серед нашої молодежи. В таких відносинах не може іти добре наука і родить ся хороблива манїя підозріваня професорів о "переслїдованє". Наша преса повинна піддавати критичній оцїнцї неумотивовані нераз жалї і підозріня і втихомирювати пристрасти, а тодї не буде витворюватись атмосфера розпуки і ненависти, яка родить Джиґалів.
Не без вини і наша суспільність! Коли у нас молодежи пхає ся в руки ріжні брошури, виславляючі ріжні "акти", коли у нас звичайних пройдисьвітів (Крат!) уважає ся национальними героями, а вибиванє шиб і стрілянє до стїн на унїверситетї уважає ся патриотичним дїлом, коли у нас нема цивільної відваги признати ся до наших гріхів і хиб, то не дивниця, що плоди такого посїву бувають сумні. Крайна пора вже зірвати з дотеперішним поступованєм та працювати не лиш над помноженєм наших научних заведень, але і над моральним і інтелєктуальним піднесенєм нашої молодежи.
Адам Богусевич. 