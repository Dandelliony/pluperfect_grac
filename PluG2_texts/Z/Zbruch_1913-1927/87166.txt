◦ ◦ ◦ ◦

Війна за визволення Західньої України. (УПБ) Офіціяльне звідомлення з Галицького фронту з 19. лютого 1919. На північ від Львова: У Белзці завзяті бої. Поляків, що старались пробитись із Белзці в напрямку на південь, відбито. Стацію Белз та Заболотці ми заняли. Боротьба продовжується. У Стаїв на захід від Белза наші части відвідбили чотиро-кратний наступ ворожого куріня. Ми відібрали назад від Поляків Костятин. Коло Львова: Без змін. На захід від Львова: Вчасним ранком ударили Поляки переважаючими силами на Вовчухи та виперли нашу слабу залогу до Долинян. В протягу дня проти-наступом ми відперли Поляків до Вовчух, де і ведеться завзятий бій. Поляки залишили в наших руках 4 старшин, 20 стрільців та богато муніції і майна. На прочих відтинках фронту: Без змін. Начальник штабу галицької армії.   Справа полевої почти. Найважнійшим запотребуванням жовніра на фронті, це харч, одіння і і почта. Без цих трох середників він не може прямо обійтися. Не буде їсти, розхорується або вмре з голоду, не буде одітий, замерзне, не буде діставати почти, буде вічно невдоволений, смутний і байдужний навіть до своїх обовязків. Хто був на фронті, той мав нагоду переконатись, який величезний вплив має почта на жовніра навіть в найкритичнійших хвилях. Як він має змогу читати листи з дому і відписувати, стає зовсім иншою людиною. На почту чекає жовнір більше нетерпеливо, чим на обід. На жаль, до сьогоднішнього дня в галицькій армії не заведено ще полевої почти. Почта адресована на фронт, блудить по всіх ґрупах та бриґадах і по дорозі богато листів пропадає. Не знаю чому, але справу полевої почти полишено в нас як маловажну річ. Як хто так думає то хай потрудиться на фронт і спитає жовнірів, чого їм недостає? Як оден закричать усі: "Почти, почти!! Дайте нам почту!". Справа ця дуже пекуча і вартоби негайно поладнати її. 14. II. 1919. Андр. Бабюк.   Комісія для земельних справ відбуде засідання 22., 23. і 24. лютого в рисунковій сали української ґімназії в Станиславові. Початок нарад 22. лютого о годині 11 перед полуднем. Проситься членів до участи в сих нарадах. Др. Бачинський, голова комісії.   З Київа до нашого міста прибув редактор-видавець журнала "Шлях" і директор-розпорядник та член редакційного комітету ґазети "Україна" д. Хведір Коломийченко у справі продовження видавництва сих орґанів у Станиславові або иншому місті в Галичині. Всіх інтересованих в сій справі проситься зголошуватись до готелю "Австрія", кімната ч. 35.   Фахових музикантів дутого і штрайхового орхестра приймається за контрактом. Потрібний зараз капельник, найрадше вислужений з довголітною практикою інструктор орхестри в бувшій австрійській армії (Regimentstambor). — Зголошуватись особисто в Коші У.С.С. в Станиславові або в Команді Бриґади У.С.С.   "Харчовий Уряд" в Станиславові, начальний державний орґан в справах апровізації, пошукує безпроволочно фахових купецьких сил обізнаних з заграницею. Є до 200 вільних місць в ціли обняття чинностей комісіонерських і бюрових. Оферти і зголошення належить вносити письменно до Харчового Уряду в Станиславові, ул. Шидловського 2. Особисті зголошення приймається в Уряді між 4—6 год. по полудни. Начальник Уряду: Д-р Ваньо.   Република 