Комунїкат правительства щодо Галичини.

Львів, 26 цвітня 1917
Як доносять комунїкати правительства, Нїмецького Національного Союза й польського кола, кабінетову крізу покищо полагоджено настільки, що правительство могло оголосити реченець скликаня парляменту. Кажемо: поки що, бо ж дальше становище Нїмецького Національного Союза й польського кола залежати буде від того, як правительство вивяжеть ся в своїх нових зобовязань супроти тих двох ґруп.
Нас очевидно обходить в першій мірі те зобовязанє правительства, яке воно, щоб усунути крізу, взяло на себе супроти польського кола.
В комунїкатї правительства говорить ся, що воно буде старати ся здїйснити зміст акту 4. падолиста 1916 р. що-до Галичини. В звязку з дальшими словами комунїкату, що правительство буде при тім старати ся осягнути зближенє обох народів Галичини, можна би сю заяву правительства інтерпретувати двояко або в польським дусї, або в дусї тих полїтичних кругів, які акт 4. падолиста 1916 р. щодо Галичини інтерпретували так, що він дає правительству змогу сповнити українське домаганє подїлу Галичини на два окремі коронні краї (сю інтерпретацію зреферували ми в ч. 71. з 27. марта с. р.).
Одначе сїй другій інтерпретації відбирає ґрунт комунїкат польського кола, що правительство обовязало ся здїйснити акт 5. падолиста 1916 р. (тут не говориться про зміст акту, тільки просто про акт), беручи при сїм під розвагу для можливого узглядненя проєкт, який в сїй справі предложить польське коло. Коли правительство взяло на себе супроти кола таке зобовязанє, то тут про другу, прихильну для українського домаганя інтерпретацію змісту якту 4. падолиста 1916 р. не могло би бути мови, бо проєкт польського кола і українське домаганє — се річи, які себе взаїмно виключають.
Як би там з тим новим зобовязанєм правительства супроти польського кола не було, наша річ сказати правительству, що до порозуміня між обома народами Галичини може воно довести тільки тодї, коли признасть кождому з них однакове право в державі. Відокремленє Галичини в дусї польських змагань і виробленого польським колом проєкту не тільки не вело би по тій лїнїї, але навпаки, значно погіршило би дотеперішний стан, бо означало би підданє українського народу під польське полїтичне панованє в ново утворенім польськім державнім орґанізмі при Австрії. Для Поляків польський державний орґанїзм, а для Українцїв права національної меншости в сїм орґанїзмі, — се хиба нїхто не назве однаковим правом для обох народів! Те однакове право для Поляків і Українцїв може бути в рамах устрою австрійської держави здїйснене тільки таким способом, що кождий нарід на своїй національній території буде полїтично пануючим; це значить, що Галичина буде подїлена на свої історично-національні складові части польську й українську, і кожда з сих частий стане окремим коронним краєм австрійської держави. Тільки на сїй основі ми можемо порозуміти ся з Поляками — на нїякій иншій!
3 окрема треба зазначити, що дальша часть зобовязаня правительства супроти польського кола, а саме в области господарсько-фінансовій, про що говорить комунїкат кола, є в дїйсности вимірена проти українського народу. Ми знаємо, як польське правительство Галичини вмїє господарити грішми, призначеними для краю; знаємо, що ті гроші підуть на скріпленє польського елєменту в краю супроти українського.
Словом, коли комунїкат польського кола брати як інтерпретацію комунїкату правительства, то виходить, що правительство, щоб купити згоду Поляків на скликанє парляменту, знов обіцяло Полякам заспокоїти їх коштом українського народу.
Нам готові сказати, що тепер держава переживає такий час, що треба для її добра відложити національні спори. Але що є держава, як не колєктив народів, які її заселюють? І коли той колєктив хоче заспокоїти один нарід коштом другого, то кривджений мусить боронити ся не тільки в своїм інтересї, але в інтересї колєктива, бо інтерес колєктива вимагає, щоби між усїми його членами панувала гармонія і вдоволенє.
Австрійське правительство пів столїтя поволяло й само помагало, щоб Поляки коштом українського народу виросли в державі в силу, якою вони є нинї. Може бути, що тепер правительству трудно дати собі з ними раду. Але український нарід досить уже був кривджений, досить приносив жертв для держави. Пора, щоб держава вже вимірила йому справедливість і тим задокументувала перед цїлим світом, що Австрія справдї хоче бути державою свобідних, рівноправних, вдоволених народів.
Сього ми будемо домагати ся в парляментї, який має зійти ся. Від піднесеня сього домаганя нїщо нас не відведе і нашого голосу нїщо не заглушить. 