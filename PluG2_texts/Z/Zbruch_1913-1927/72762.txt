Справа муки для Галичини.

Картофлї й цукор для Львова.
ВІДЕНЬ (Ткб.) Цїлковито невистарчаючі доси вислїди викупна збіжа в краю, на які зложив ся цїлий ряд ріжних причин, спричиняли застій в заосмотреню галицьких міст в достаточну скількість муки. Тому, що поправа сих відносин є можлива тільки через довіз збіжа з поза границь краю, мінїстерство для Галичини робить як найсильнїйші стараня, щоби по думцї внесеня намісництва запевнити галицьким містам конечний постійний придїл муки. Доси придїлено для Галичини 400 ваґонів ромунського збіжа. Крім сього призначено для Станиславова 8 ваґонів муки. Для Львова призначено 27 ваґонів угорської муки.
Тому, що дотеперішні транспорти ромунського збіжа були невистарчаючі, уряд для виживленя населеня зарядив сими днями новий придїл 70 ваґонів ромунського збіжа для Галичини. Для здобутих повітів східної Галичини придїлить уряд для виживленя населеня на падолист окремо дальших 25 ваґонів збіжа.
В справі заосмотреня міста Львова в бараболї, затвердив уряд для виживленя населеня в лїтї заключені зарядом міста контракти о доставу 100.059 ваґонів, та контракти дирекції зелїзниць у Львові для достави зелїзничим функціонарам 247 ваґонів. Крім сього зізволило намісництво, щоби громада м. Львова дістала 916 ваґонів з дооколичних повітів. Тепер наслїдком інтервенції мінїстерства для Галичини уряд для виживленя населеня, який умову що-до 916 ваґонів признав свого часу спізненою, затвердив її.
Переговори ведені з війсковим зарядом в справі реквізиції бараболь довели до відповідних успіхів. Девята армія заявила, ще в її области заряд м. Львова може відібрати бараболї без найменшої перепони з війскової сторони, а друга армія є готова звільнити придїлені для Львова картофлї від реквізиції.
Залеглість в роздїлї цукру належить приписати бракови ваґонів. Уряд робить усї заходи, щоби на будуче запевнити консументам набутє цукру і поручив цукровій централї, щоби безумовно доставила міському бюрови апровізаційному у Львові місячно 8 ваґонів цукру.
Повисші виясненя моглиб стрінути ся з закидом що згадані зарядженя в дїйсности недостаточні, коли населенє терпить дальшу недостачу найконечнїйшої поживи. Належить однак мати надїю, що відносини на будуче поправлять ся. 