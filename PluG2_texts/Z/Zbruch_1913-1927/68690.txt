◦ ◦ ◦ ◦ ◦ ◦ ◦ ◦ ◦ ◦

Сильний огонь під Бережанами.
Звідомленє ц. і к. ґенерального штабу з 18. липня.
На південь від Калуша наші хорватські війска і баварські батальони в наступі розширили свої успіхи, виборені попередних днїв, здобуваючи горб під Новицею. На схід від Калуша покінчено очищуванє лївого берега Лімницї.
ВІДЕНЬ. (Ткб.) Коло Калуша розвивають ся наші операції згідно з пляном. На північ від Галича неприятельська артилєрія розвиває живу дїяльність.
Звідомленє головної нїмецької кватири з 18 липня.
Східний терен війни. Фронт князя Лєопольда баварського: Збільшена боєва дїяльність була під Риґою і на південь від Двинска і Сморгоня. В Східній Галичинї огонь був сильний під Бережанами. У піднїжа Карпат спільним наступом баварські і хорватські війска здобули горби на схід від Новицї, завзято боронені, і на здобутих становищах відперли протинаступом.
На фронтї архикн. Йосифа і в области ґрупи Макензена зазначуєть ся постепенне відживанє огневої дїяльности, особливо по обох сторонах долини Сусіта і здозж Путни і Серету.
Західний терен війни. Ґрупа війск баварського наступника престола Рупрехта: Боротьба артилєрії у Фляндрії була сильна над побережем. Від Ізери до Лї зросла вона значно. Між Гелєбокен і Варнатен відперто анґл. звідні напади. З сумерком Анґлїйцї пішли приступом на північ від шляху Арра Камбре. Відперто їх з виїмком малого місця, в котрім вдерли ся в наші лїнїї на захід від лїска Вар. Нинї рано прогнано огнем анґл. батальон, котрий посунув ся вперед на північ від Френе.
Ґрупа війск нїмецького наступника престола: Здовж Ени і в Шампанії переважно була незначна боєва дїяльність. На лївім березї Мози за дня ішла боротьба. По дуже сильнім арт. підготовленю Французи на 5 кльм. фронтї від Авокур до Мертвого Чоловіка наступили. У півд.-східнім кутї лїса в Малянкур і по обох сторонах шляху з Малянкур до Єн по завзятій боротьбі вдерли ся до ровів, недавно нами здобутих. Поза сим їх відперто. Напором, який поновив ся вечером, ворог силкував ся розширити свій зиск на теренї, одначе безуспішно та з великими втратами. На схід від Мози огонь був значнійший нїж учора.
БЕРЛЇН. (Вольф.) На східнім фронтї очищено цїлковито з неприятеля північний беріг Лімницї між Калушем і Бабином. Тільки коло села Бабин держить ся ще нечисленна ворожа піхота. На горбах на захід від Бережан через цїлий день сильний неприятельський огонь, в Карпатах по обох сторонах Бистрицї сильний огонь.
Полтава — столицею України?
БЕРН. (Ткб.) Донесенє представника кор. Бюра. Українське Бюро доносить: Полтава має бути столицею будучої України. Київ є надто зрусифікований, натомість Полтава є містом чисто українським. Плян означеня Полтави столицею України довів до дуже поважного конфлїкту між виконуючим комітетом і поодинокими українськими партіями.
Кріза в російськім кабінетї.
ПЕТРОГРАД (Райтер). Уступленє кількох мінїстрів, про яке донесено, стоїть в звязку з українським питанєм. Мінїстри, які уступили, не хотїли згодити ся на ухвали в справі України тому, що після їх думки тільки конституанта може рішити про відносини України до цїлої Росії.
СТОКГОЛЬМ (Тел. предст. кор. Б.). Остання мінїстеріяльна кріза в Росії є новою концесією для радикального напряму, що домагаєть ся цїлковитого знацїоналїзованя кабінету. Демонстрації узброєних жовнїрів в машинові кріси, які в числі 5000 перетягали вулицями Петрограду, доказують, що аґітація большевиків не слабне. Разом з Шінґаревом уступив з кабінету останній кадет. Шінгарев був противником позички, якої домагають ся революціонери та був противником радикальних податкових реформ. Його наступник дав ся пізнати як соціялїстичний публїцист, який брав участь в русї в Москві. Уступленє Мануїла вимусили радикали. Мануїлов був так зненавиджений радикалами, що вони заявили, що від Мануїлова був їм милїйший його попередник Іґнатієв.
О віднову Австрії.
ВІДЕНЬ (Ткб). Збори скликані гуртом парляментаристів й членів ріжних партій для обговореня воєнних цїлий, в яких взяли участь державні мужі, члени Палати панів, посли й професори унїверситету, приняли резолюцію, яка домагаєть ся, щоби Австро-Угорщина, яка перша висунула формулу мира на основі порозуміня, видержала на сїй дорозї, бо тільки такий мир не оставить у жадної з воюючих сторін почутя пораженя й пониженя та дасть запевненє тривалости і сотворить основу, на якій опираєть ся орґанїзація світа як спільности культури і на якій виключно є можлива господарська відбудова держави.
Австрія домагаєть ся одначе не тільки покінченя сеї страшної війни. Домагаєть ся вона також національного мира в самій австрійській державі. Австрія, яка осягне національне упорядкованє, буде могти при мирових переговорах успішно боронити своїх інтересів і репрезентувати належито свої культурні задачі. Тому зібрані поручають сим, що скликали збори, щоби негайно утворили орґанїзацію, яка мала би на цїли здобути публичну опінїю для підпертя справи віднови Австрії на основі правдивої демократії і правдивого рівноуправненя. 