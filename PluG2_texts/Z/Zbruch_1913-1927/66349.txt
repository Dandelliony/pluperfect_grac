◦ ◦ ◦ ◦ ◦ ◦ ◦ ◦ ◦ ◦

А. Керенський і автономія України.
ВІДЕНЬ, 20 мая. Як доносить "Кіевская Мысль" з 22. (9.) цвітня, на з'їздї трудовиків, який відбув ся у Петроградї, явили ся також делєґації українських демократичних партій. На сїм з'їздї мінїстер А. Керенський у відповіди на привіт сказав: "Російська революція, довершена російським народом, зроблена російським народом в купі з демократичним населенєм инших національностей Росії: Українцями, Литовцями, Жидами й иншими. Тому не треба забувати про право тих народностий на широку самоуправу, про необхідність федерації всїх народностий Росії".
Виконавчий комітет при Українській Центральній Радї.
ВІДЕНЬ, 20 мая. "Кіевская Мысль" з 24. (11.) цвітня подає: "Вибрана на всеукраїнськім з’їздї Центральна Рада видїлила з поміж себе постійний виконавчий комітет поки-що в такім складї: предсїдатель М. Грушевський, товариші предсїдателя С. Єфремів і В. Винниченко; члени комітету: Барановський, Крижановський, Стасюк, Запорожець, Коваль, Веселовський, Христюк, Бойко, Одинець, Прокопович, Нїковський, Мирна, Вілинський, Колос, Черняхівська-Старицька.
Чи думає Англія побідити Нїмеччину?
ЛЬОНДОН. (Ткб.) На засїданю палати громад д. 14. с. м. зажадав лїберал Bryce, щоби не заключено окремого мира з Австро-Угорщиною і Болгарією. Bonar Law відповів: Думаю, що се залежить від обставин. Хочу лише стільки сказати, що наші неприятелї через весь час намагають ся відлучити нас від союзників. На мою думку, — чим одначе рішучо не хочу твердити, що така можливість дїйсно істнує, — не було би для Нїмеччини фатальнїйшого удару, як відтягненє від неї сеї чи тої держави.
Перед загальним з'їздом рад депутатів робітників і жовнїрів усеї Росії.
ПЕТРОГРАД. (Ткб.) Виконуючий видїл ради робітників і жовнїрів рішив скликати на день 14. червня загальний з'їзд представників усїх рад депутатів робітників і жовнїрів з цїлої Росії та ріжних війскових орґанїзацій. На дневнім порядку між иншими такі точки: війна, оборона краю і мир, аґрарна і робітнича справа, установчі збори, російська скарбова полїтика, апровізація, війсковість.
Нове російське правительство.
МІЛЯНО. (Ткб.) "Avanti" стверджує на основі власних інформацій, що трьох із 6 соціялїстичних членів російського коалїційного кабінету, який як і попередній кабінет остає під контролею робітничо-жовнїрської ради, було учасниками з'їзду в Цімервальді, а се: Чернов, Церетелї і Скобелев. Чернов як мінїстер рільництва задумує перевести усуспільненє землї, а лїквідацію війни уважає початком сього дїла.
Італїйська преса про мінїстра Терещенка.
ЛЮҐАНО (Ткб). Про нового російського мінїстра заграничних справ Терещенка доносять італїйські дневники, що він є противником анексій. Є він другорядною полїтичною фіґурою, ми тільки удержувати добрі відносини з союзниками, а властиву полїтику буде вести цїла рада мінїстрів.
Реформа угорського виборчого закона.
БУДАПЕШТ (Уг. К. Б.). Зачувати, що президент мінїстрів ґр. Тіса представив Монархови пропозиції в справі реформи виборчого закона. Монарх застеріг собі рішенє, а від сього буде залежати, чи кабінет остане при кермі, чи уступить. Президент мінїстрів удався нїчним поїздом до Відня і завтра буде принятий Монархом на окремій авдієнції.
Авдїєнції у Цїсаря.
ВІДЕНЬ (Ткб.) Цїсар приняв на авдієнції м. ин.: ґен. полк. apхикн. Йосифа, президента мінїстрів Клям Мартінїца, мінїстра заграничних справ Чернїна і мінїстра справедливости бар. Шенка. 