Уконституованє Народного Комітету. — Метеорольоґічний звіт за падолист і ґрудень 1913. р. 

Уконституованє Народного Комітету. На послїднім засїданю Народного Комітету дня 3. с. м. нововибраний Тїснїйший Народний Комітет уконституовав ся в слїдуючий спосіб: голова: д-р. Кость Левицький, заступники голови: д-р. Евген Петрушевич, Іван Кивелюк і о. Тит Войнаровський; секретарі: д-р. Степан Баран і д-р. Льонґін Цегельський; касиєр Ярослав Витошинський, контрольор Юлїян Сїчинський. На внесенє о. Войнаровського вибрано комісию парляментарну, в якої склад війшли: д-р. К. Левицький, Кивелюк, д-р. Петрушевич, о. Войнаровський, д-р. Баран і д-р. Цегельський і яка має відбувати засїданя що тижня та полагоджувати біжучі справи та справи нетерплячі проволоки. На внесенє д-ра Цегельського рішено відбувати засїданя нового Народного Комітету що два тижнї, а не що тижня як доси.
Метеорольоґічний звіт за падолист і ґрудень 1913. р. Лїтні місяці виказували в нас 1913 р. висший опад від нормального, а температуру низшу с. є в лїтних місяцях було студенїйше як звичайно, тай були вони слотні. Зате два послїдні місяці минувшого року були сухші і теплїйші від пересічних. Особливо замітна ріжниця заходить при температурі. Коли серпень був в Галичинї пересїчно о 2.5° Ц. за зимний, то грудень випаде 4—5° Ц за теплий, особливо на початку і при кінци місяця нотовали метеор, стациї високі — як на грудень — температури пр. 5. грудня Львів +12° Тернопіль +9° Чернівці +12° Краків +13° 30 грудня Львів +8° Тернопіль +7° Чернівці +12°. Краків +6° яко денне максімум. — Найнизша температура між 18. а 22. грудня доходила до 8°Ц. Перший сніг з приморозком появив ся в горах 13. жовтня, але зник небавом. Доперва між 26 а 28 падолиста випали більші сніги і залягли Бескид всхідний на стало. По 5. грудня повтарялись опади снігу майже щоденно, в Беск. східнім наросла верства снігу до 50 цм., в західнім утворилась тогди стала верства 40 цм. груба. Ціла низинна часть краю не мала ще постійної верстви снігу; мало єї лиш Поділє від 15.—23. грудня і вузкі полоси між Сокалем і Радеховом, та Равою руською і Цєшановом. 