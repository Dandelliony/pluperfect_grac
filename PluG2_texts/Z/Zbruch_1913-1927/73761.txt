◦ ◦ ◦ ◦ ◦ ◦ ◦ ◦ ◦ ◦

Одна з многих жертв. До нашої редакції зголосила ся мати четверо нелїтних дїтий з прошенєм помочи від українського громадянства на прожиток і вихованє її дїтий сиріт. Чоловіка її, свідомого українського громадянина, наслїдком безосновного доносу осуджено — по визволеню Львова від російської власти — у вязницї в однім західно-австрійськім містї. Сидїв нещасливий там у слїдстві так довго, поки суд не переконав ся про його повну невинність і поки йому не заповіджено свободи. Одначе свободи сеї і повороту до полишеної без засобів до житя родини — не діждав ся: невзгодини вязничого житя знищили здоровлє невинної людини і він помер у вязничім шпиталї саме перед освободженєм. Жінка з дїтьми осталась зовсїм безпомічною! Бєть ся з нуждою, щоб тільки перевести дїтий через школи (найстарший ходить уже до висшої ґімназії у Львові, молодші до инших українських шкіл). Звертаємось до наших Читачів з прошенєм: не відмовити помочи нещасливій родинї — одній з многих жертв нашого народу в сїй війнї. Датки приймає адмінїстрація "Дїла" для "одної з многих жертв".
Офіцири і мужва 36. п. стрільцїв зложили на руки о. курата М. Притуляка і поручн. Алексїєвича на фонд ім. митропол. Шептицького для укр. сиріт (вкл. кн. тов. "Днїстер" ч. 10.300) квоту 1350 К.
Члени читальні "Просвіти" в Володимирцях (повіт Жидачів) урядили дня 18. падолиста 1917 у власнім Народнім Домі представленє театральне "Украдене щастє" д-ра Ивана Франка, а чистий дохід в квотї 85 К. роздїлили: 50 К. на Укр. Педаґоґічне Товариство у Львові, 20 К. на цїли УСС., 15 К. на школу кн. Льва у Львові.
Сила держави і свідомість її воєнної сили — оба сї чинники нинї проречисто промовляють до всїх горожан, щоби кожду надвишку свойого майна, кождий зайвий гріш зложили на річ 7-ої воєнної позички. Умови її і способи найкориснїйшого підписуваня є в ц. к. австр. фондї вдів і сиріт у Львові Словацького 16.
Нові книжки і виданя. Д-р Іван Кypовець: "Причини великої світової війни та її наслїдки в державнім і народнім господарстві". Чистий дохід призначений на відбудову українських товариств у Калуши. — У Львові 1917. Накладом автора. Цїна 50 с. 