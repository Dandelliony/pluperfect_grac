◦ ◦ ◦ ◦

З України.   Радіо з Москви 11. 1. Відповідь совітського правительства на ноту Діректорії.   (Початок бракує). Ваше твердження, що на вас наступають Лотиші, Мадяри і Китайці звербовані за гроші російського совітського правительства, являєсь тільки повтореннєм цеї клевети, котру розширює проти нас вже більш року імперіялістична контрреволюційна преса, та бажає цим обезсилити удачну революційну оборону, яку веде совітська Росія проти усіх білоґвардейських фронтів. Ви не можете незнати, що між борючими ся проти Вас українськими совітськими військами нема ні Лотишів ні Китайців, ні Мадярів. Які елєменти борють ся проти військ Директорії, вам добре звісно, хочби і з того факту, що большевицько настроєні селяне Харківської, Полтавської і Чернигівської ґубернії, які ще минувшого літа за часів гетьмана і німецької окупації повстали були і бороли ся в протягу кількох місяців за кличі совітської власти. Горожанська війна яка зараз ведесь на Україні, не є ділом жадних аґентів російської совітської власти, лиш дійсним результатом внутрішної боротьби, яка ведесь між робітниками і бідним селянством з одної сторони, а українською буржуазією з другої. Ваше стремління доказати, що сторонниками совітської власти є лише оден мійський пролєтаріят України, супроти якого стоїть селянство, як сторонник Діректорії перечить загально звісному фактови, що повстання на Україні за совітською властію велось передовсім на селах тоді, як рівночасно в містах штрайкували. З негодуваннам протестуємо проти ваших змагань, промисловий мійський пролєтаріят України, якого заходом уґрунтовано цілий український промисл представити як банду зайдів які борють ся не за своє політично-комуністичне визволення, а являють ся провідниками російського імперіялізму, о який посуджуєте і саму совітську власть Россії. Тимчасом лиш одна совітська форма власти, яка відчиняє дорогу для самостійности робітників і селян може забезпечити правдиве національне самовизначеннє трудового народа України. Ваше змагання представити теперішну горожанську війну на Україні як війну народу українського з військами російського правительства, опрокидуєсь вже тим одним фактом, що представники члени вашого правительства числять ся з фактом збільшаючого ся впливу української комуністичної партії та з успіхами військ українського совітського правительства і вже нераз висказували бажання згоди з робітниками. При тім зазначували, що в разі установлення нормальних відносин представники української комуністичної партії можуть по вашій думці увійти в склад правительства. Таке змагання з вашої сторони показує, що ви уважаєте партію українських комуністів реальним представником робітників і селян. Ми мусимо сейчас протестувати проти змагання вашого представити совітську власть на Україні як діктатуру зникаючої скількости мійського пролєтаріяту, бо совітська власть заступає не лиш промисловий пролєтаріят, але також і ціле трудове селянство. З огляду на се, що Директорія заявила бажання полагодити спірні питання дорогою офіціяльних і межипартійних переговорів ми пропонували вашій делєґації приїхати в Москву, не зважаючи на се, що в вашій послідній телєґрамі місто йти нам на стрічу, ви грозите нам обявленням війни, то ми остаєм при нашій пропозиції, якої метою є оминути сутичку совітської Росії з Україною. Відповідним містом для переговорів уважаємо Москву, звідки ваші делєґації, користаючи з особистої нетикальности будуть могли по прямому проводу зноситись з Директорією. Народний комісар зовнішних справ, ЧІЧЕРІН.   Призначення.    По постанові Директорії від 6. січня виконуючим обовязки головноуправляючого управління преси і пропаґанди з правами міністра назначено комісара преси Доктора Осипа Назарука.   Українізація зверхнього вигляду Київа.    Згідно з наказом командира київської залоги про заміну всякого рода російських вивісок українськими, знято майже всюди російські вивіски. Наказ цей явив ся обовязковим і для вивісок німецьких команд, котрі теж в більшости були зредаґовані тільки на німецькій і "общепонятній" мовах. Через брак робочих рук і матеріялів і ще може дещо — на місці знятих вивісок появляють ся поки тимчасові поганенькі вивіски, так що Київ ще не має того вигляду, який йому личить мати, як столиці Української Республіки. Появляють ся всякі міркування на цю тему, але про траґедії з цього приводу не чутно нічого. Прохожі з зацікавленням приглядають ся нераз дуже складним операціям при зніманню більших вивісок і з не меншою цікавістю розглядають нові вивіски.   До знищення російських грошей. Радою міністрів затверджено закон про державну Українську грошеву одиницю. В зміну та доповнення відповідних законів Радою Міністрів постановлено: 1) Від 26. січня (января) 1919. р. російські грошеві знаки як кредитові білєти, так і знаки Російської Державної Скарбниці, і так звані "керенки" перестають бути законними платіжними знаками на Україні і прийом їх перестає бути обовязковим. 2) Державна Українська грошева одиниця є гривна, яка містить 8.712 долі щирого золота. Гривня підлягаєть ся на 100 шагів, дві гривні складають кабованець. 3) Всі розрахунки зборів, поступлень, видань та зазначення всяких сум у грошевих рахунках, актах, та всіх взагалі умовах, а також всі платежі провадять ся в гривнах і шагах. 4) Виконування по умовах та з'обовязаннях, що виникли в приватно — правових стосунках до 26. січня цього року і визначані в рублях, роблять ся в гривнях по рощоту: 1 рубль рівний 2 гривням. 5) 3 16 січня (н. ст.) 1919. р. всіми державними установами припиняєть ся прийом російських кредітових білєтів в 1:000 та 500 рублів, а з 21. січня і 250 рублів в платежі на внески, а також на біжучі рахунки.   Демонстрація в Варшаві.    Дня 29. грудня як повідомляє "Kuryer Warsz." кумуністична ґрупа устроїла полїтичну демонстрацію під гаслом "Вся влада совітам", в якій взяли участь товпи народу. На Саській площі, перед собором, появились червоні прапори з революцийними і большевицькими льозунґами. Демонстранти домагали ся увільнення російської большевицької делєґації, що недавно прибула до Варшави і кидали ворожі оклики проти польського війська. Коло 3-ої год. попол. товпа з криком "Геть з урядом і військом" "Нехай живе диктатура пролєтарияту" рушила з червоними прапорами походом в напрямі гостинниці "Брюля" де була арештована большевицька делєґація, щоб її увільнити. Перед гостинницею стояв відділ польського війська. Товпа почала в нього стріляти. Військо дало кілька сальв у повітря, а потім в товпу. На поміч прибуло ще кілька відділів і демонстранти розбігли ся. На другий день большевики повторили демонстрацію, однако до сутичок вже не прийшло. 30-го грудня партія "Бунда" проголосила однодневний штрайк протесту. Єврейські ґазети не вийшли.   Мирова конференція.   Радіо з Парижа 11/1. Найвища воєнна Рада коаліції збере ся в неділю пополудни, щоби зложити програму ходу мирової конференції. Думають, що на другий день в понеділок буде могло відбуватись засіданнє делєґатів держав, що брали діяльну участь проти центральних держав, то значить що крім представників Франції, Анґлії, Сполучених Держав і Італії будуть там також заступники Японії, Бельґії, Сербії, Португалії, Греції.   Офіціяльне прилучення Трансильванії до Румунії.    З Букарешту: Офіціяльний Румунський Вістник оголошує декрет про дефінітивне прилучення трансільванської теріторії до Румунії. Декрет постановляє, що прилученнє теріторії буде тимчасово заступати при румунськім королівстві міністерство без теки, яке буде могло вносити свої спеціяльні предложення в ріжних департаментах.   Український Голос 