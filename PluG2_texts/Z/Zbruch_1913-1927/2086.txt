Війна на Балканї. — Міжнародне положенє.

Війна на Балканї.
Під Скутарі. ЦЕТИНЇЯ. (Ткб.) (З урядового чорногорського жерела). Бомбардоване Скутарі тривав дальше з успіхом. На ліве крило ґенерала Мартиновіча, котрий обсадив село Зуос, неприятель отворив сильний огень з Брдіци, на котрий відповіли енерґічно. Турецькі гармати замовкли, огонь турецької артилериї був без успіху. Тепер по обох сторонах є перерва в дїланях, обі сторони приготовляють ся до боротьби.
Справа мира. ЦАРГОРОД. (Ткб.) Як зачувати, Гакі паша телеграфував до Порти, що в першій конференциї з Ґреєм відніс вражінє, що відновленє переговорів на основі послідної відповіди Порти на ноту держав не є можливе. Порта має вислати Гакієви нові інструкциі. Віденські часописї доносять а Льондона, що великі держави на нову просьбу Туреччини за заключенєм мира заявили, що відповідь Туреччини на ноту великих держав не вистарчає. Туреччина мусить згодити ся на услівя висказані в збірній ноті великих держав, противно не можна почати мирових переговорів.
Міжнародне положенє
Вчера подали ми знаменну телєґраму француської півофіцияльної Агєнциї Гаваса з Петербурга про зміст царської відповіди цїсареви. З тої телєґрами виходило, що царські слова були не лише різкі щодо форми, але і щодо змісту. Се, що „Росия мусїла хоронити славянських сусїдів Австриї“, було би дійсно чимось нечуваним і певно не лише для старого монарха, але і для цїлої Европи несподїваним. І не диво, що депеша париської Аґенциї викликала велике занепокоєнє в Европі, яке видно було головно в Парижи, Берлїнї і Льондонї. Депеша появила ся в париських дневниках в суботу вечером, а вже в недїлю рано обговорювала її преса в Берлїнї, Льондонї й инших європейських столицях. Лише Відень мовчав вимовно. Се поясняли собі заграницею латинською фразою: „qui tacet, consentire videtur". Але на дїлї воно було трохи инакше. Віденська преса була в клопоті і не знала, що має писати. Абсолютно не вірити не могла, бо не сподївала ся, аби така поважна Аґенция Гаваса хотїла компромітувати ся подаванєм неправдивих вістий. Та знова не хотїла взяти вмісту телеграми за правдивий. І тільки заклопотанєм можна пояснити сю мовчанку. Без сумніву мусїли віденські редактори стукати до таємничої брами на „Бальпляцу“, але там стрінули ся з такою самою мовчанкою. І лише тим можна пояснити, що аж до втірка вечера віденська преса не знала, що має відповісти на зміст париської депеш1.
Але чим пояснити мовчанку австро-угорського мінїстерства заграничних справ, мовчанку, яка і доси ще тривав ? Хиба також заклопотанєм, що відповісти? Отже вижиданє (се вижидане мусїло бути дуже нетерпеливе), що наперед скаже росийське міністерство заграничних справ, аби потім не було ще петербурських коментарів. І мінїстер Сазонов за посередництвом офіцияльної петербурської телєґрафічної Аґенциї спростував депешу Аґенциї Гаваса. Се вже було вистарчаюче для ґр. Берхтольца і він не вважав за відповідне щонебудь від себе заявити, вважаючи, слушно впрочім, що його заява була би спізнена і могла викликати ріжні толкованя.
Найбільше ж занепокоїла париська депеша орґан біржевиків N. Fr. Presse. Тому не диво, що вона в три добі по появі сеї депеші вспіла у второк, у вечірнім виданю успокоїти віденську біржу „на основі вістий з поінформованої сторони“, що париська депеша минаєть ся з правдою. А ся „сторона“ при „Бальпляцу“ мусїла вже тодї бути поінформована, коли віденське Кореспонденцийне Бюро вже на другий день рано, в середу подало телеграму петербурської Агенциї, що париська депеша про зміст царського листа минаєть ся з правдою.
Полїтика полїтикою, а біржа біржею. Її треба успокоїти. Не лише у Відни, але і в Петербурзї. Отже, як доносять депеші з Петербурга, шеф кабінету і мінїстер скарбу Коковцов з уваги на лихві настрій в петербурській біржі запросив до себе заступників великих банків та дав їм успокоюючі поясненя про політичне положенє.
Мимо всїх тих квасів, які виявили ся по повороті князя Гогенльоге до Відня і по появі париської депеші про зміст царського листа, готові ми повірити, що відповідь дійсно була така, як хоче N. Fr. Presse, Гр. Берхтольд та остаточно і Сазонов і Коковцов. Не добре тільки сьвітло кидає на царські мирові інтенциї його телєґрама до ґенерала Скуґаревського. Чи одначе ся телєґрама не має вже зовсім ніякої духової спільности з листом ? Загранична преса не перестає ще і дальше подавати ріжних суперечних інформаций про царську відповідь. Вкажемо хоч би на інформациї поважного льондонського Daily Telegraph-y, котрий доносить, що цар у своїй відповіди до цісаря вказав на те, що Росия мусить обороняти житєві інтереси інтересованих народів. Се, додав часопись, не слова, а тільки дух царського листа. Ся інтерпретация вже трохи, так сказати б, делїкатнїйша, але всетаки дещо має спільного з париською інтерпретациєю. Може на сю льондонську вже згодив ся би і ґр. Берхтольд і Сазонов і навіть N. Fr. Presse. Обговорюючи париську депешу, вчерашна ранїшна N. Fr. Presse писала в передовицї: „Коли би інформациі Агенциї Гаваса були правдиві, то се було би знаком найвисшої небезпеки війни а навіть неминучої війни“. Льондонська інформация може вже не така страшна.
Особливо, коли треба мирового настрою на біржах і в однім мінїстерстві Ґрафови Берхтольдови. У його москвофільський політиці не псують мирового настрою ніякі дисонанси. 