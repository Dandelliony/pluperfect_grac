◦ ◦ ◦ ◦ ◦ ◦ ◦ ◦ ◦ ◦

Уступленє президії Загальної Ради. "Neue fr. Presse" Доносить, що дня 6. с. м. відбуло ся повне засїданє Загальної Української Ради. Порішено, що супроти цїсарського письма про відокремленє Галичини повинна уступити цїла президія Ради.
Спільні збори прибічної Ради міста Львова, делєґації N. К. N. і "obywateli". На запрошенє прибічної Ради міста Львова і львівської делєґації польського Начального Комітету Народового відбули ся збори польських мешканцїв Львова, на яких обговорено докладно програму обходу з приводу цїсарських проклямацій. Між иншим ухвалено: в недїлю уладити в містї карткову ілюмінацію, уладити святочні обходи в школах, видати памяткову брошуру, якої кількадесять тисячів примірників закупить громада міста Львова і провінціональні міста, щоби її роздавати безплатно шкільній молодіжи. Вкінци ухвалено, щоби столиця що-до обходу дала провід містам на провінції.
Ректорський день. З приводу проклямацій про самостійність Польщі і відокремленє Галичини ректор львівського унїверситету проф. д-р Твардовський визначив сегорічний ректорський день (вільний від науки) на четвер 9 падолиста с. р. В тім дни відбудеть ся в полудне святочне засіданє академічного сенату.
З львівського унїверситету. До дня 31. жовтня 1916 р. записало ся у львівськім унїверситетї на сей зимовий курс 1038 слухачів. З того числа припадає на теольоґічний видїл 172, правничий 269, лїкарський 255, фільософічний 336. Число звичайних слухачів виносить 949, надзвичайних 81, до того 2 госпітантки. Серед звичайних слухачів є жінок 306, серед надзвичайних 67. З загального отже числа записаних досї слухачів припадає на мущин 64 проц. на жінок 36 проц.
Українське державно-правне застереженє проти відокремленя Галичини. Український нарід домагаєть ся утвореня українського коронного краю в рамах Австрії.
ВІДЕНЬ (Ткб). Вчера, 7. с. м., відбуло ся під проводом віцепрезидента палати послів Романчука як голови з віку повне засїданє української парляментарної репрезентації, в якім взяли участь всї члени українського клюбу в палатї послів і українські члени палати панів. Голова засїданя повідомив про димісію президії українського клюбу й Загальної Української Ради з приводу заповідженого відокремленя Галичини, після чого д-р Кость Левицький подав докладне звідомленє про переговори з правительством. По оживлених нарадах, які тягли ся цїлий день, принято ухвалу, в якій по історичнім представленю прилученя Галичини до Габсбурської монархії сказано:
"Заповіджене відокремленє Галичини нарушує таким чином історичні як також уже набуті права українського народу, видає четвертий з черги найбільший нарід держави під необмежене панованє його національного противника. Український нарід нїколи не признасть відокремленя Галичини під польським панованєм і нїколи не зречеть ся права національної автономії своєї території і утвореня окремого українського коронного краю в рамках Австрії". 