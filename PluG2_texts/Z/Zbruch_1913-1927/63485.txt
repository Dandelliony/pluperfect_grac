Москвофільський "лєґіон" в Росії.

Відень, 12 марта 1917.
Побіч лєгіонів польського, лотиського і чеського, котрі стоять в рядах російських війск, має в недалекім часї появитись ще й — москвофільський. В ряди його мають бути по волї чи по неволї втягнені нетільки ті нечисленні москвофіли, котрі добровільно втїкли з Галичини разом з уступаючими російськими арміями, а й ті нещасливі виселенцї, котрих силою виганяли козаки з сїл і котрі під іменем "бєженцїв" коротають свою сумну долю по ріжних закутинах Росії. Буде отже сей лєґіон плодом насильства і нужди в ще більшій мірі як плодом свідомої зради...
Під заг. "Карпато-русскій добровольческій отрядъ" читаємо в "Кіевск-ій Мысли" з 11. лютого с. р.:
"Повновласник "Русскаго Народнаго Совѣта Прикарпатськой Руси" просить нас друкувати:
"Найвисший Головний Командант, йдучи на зустріч давнїйшим просьбам "Русскаго Народнаго Совѣта Прикарпатской Руси" дозволив йому нинї утворити окремий карпато-русский віддїл добровольцїв. В цїли скоршого утвореня такого віддїлу "Русскій Народний Совѣтъ Прикарпатской Руси" постановив оголосити вступний запис карпато-русских добровольцїв і звернути ся до земляків, які находять ся в Росії, — виповнити свій національний обовязок і, хто тільки може, негайно записувати ся у добровольцї, при чім заявляє, що вступати до віддїлу можуть як утїкачі, так і полонники родом із Карпатської Руси русскої національности. Доводячи про се до відома карпато-русских утїкачів і полонників, які находять ся у Київі і київській ґубернїї, повідомляю, що вступний запис добровольцїв у Київі має місце у моїй канцелярії (Львівська вул., №45) що дня, крім свят, від 10 до 12 і від 5—7 г. підписаний: "Повновласник "Русскаго Народнаго Совѣта Прикарпатской Руси" для приміщеня карпато-русских утїкачів у г. Київі і в київській ґуб. — Ю. А. Яворській."
Ф. К. 