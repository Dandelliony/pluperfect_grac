◦ ◦ ◦ ◦

До переговорів з Антантою.   1. Мається неофіціяльні відомости, що дипльоматичні переговори представників Української Народньої Республіки з французьким командуванням в Одесі перервані. Самі Французи немовби вважають в сучасний мент переговори недоцільними після того, як наші дипльомати допущені на мирову конференцію і виїхали до Парижа, де розвязується зараз справа про визнання державами Антанти Самостійної Української Республіки. Але Французи піддержують і далі доброзичливі, як вони кажуть, відносини з Україною, сподіваючись, що згода між Україною а Францією буде легко укладена негайно після визнання Антантою Української Республіки. З добровольцями, які находяться в Одесі, французи остаточно порвали. Повідомляють, що Франція одмовляється вже від своєї попередньої думки про відбудовання "Єдиної Росії". 2. В Галичину приїздила спеціяльна Американська місія в склад двох осіб — п. Бохмана і Рейлєра. З цією місією мав розмову міністер внутрішних справ І. Мазепа. Члени місії зацікавились зміною політичного курсу на Україні, інформувались про завдання і найблизчу роботу нового кабінету. Представники Американських Сполучених Штатів висловили певність, що Українська Республіка буде великою державою, яка жити ме в добрій згоді з Америкою і взагалі з Державами Антанти. Ознайомившись в Галичині з польсько-українською справою, місія обіцяла повну піддержку в справі польсько-українського замирення. Один з членів місії відправився прямо на мирову конференцію в Париж а другий — має подорож до Варшави, аби сприяти найскоршому розвязанню польсько-українського питання. Вкупі з Американцями в Галичині були офіціяльні представники Сербії, які завсігди свою щиру прихильність до України оказували.   На передодні великого наступу проти большевиків. — Трівога Троцького.   СТОКГОЛЬМ. Видаваний у Ростові н. Д. "Приазовский Край" повідомляє: Як довідуємося з добре поінформованого жерела, російські небольшевицькі правительства постановили новий широко закроєний наступ проти большевиків. Акція має початися 1. мая а вести її мають ґенерали Денікін і Кольчак, в яких є наймейше пів міліонна, знаменито виряджена й заосмотрена в значну артилєрію армія. МОСКВА, 12. цьвітня (радіо.) — "Троцький докладає тепер всіх зусиль, щоби забезпечитися перед грозою, яка йде з уральського фронта. Армія Кольчака ще не побіджена: тепер саме — каже Троцькій відповідна до сього хвиля. Одначе мобілізовані селяне не хочуть іти у бій. Їх треба буками гнати в перед. Також і повстання часто лучаються, хоч від Кольчака перебігають до нас день у день десятками дезертири, то все таки ся армія представляє головні сили проти революціонерів. Проти неї мусимо направити рішучий удар. Тому кличемо: Всі на східний фронт! Прикличемо не лиш війська але і робітників Москви та освободжених з области Волги! Ураль мусить знова належати Росії!   Большовицька армія, яка піддалася — у Рівнім.   РІВНЕ 13. IV. (УТА) на днях переходить через Рівне перша большовицька армія що в Гомелі підняла повстаннє проти совітської влади і здалась українським військам. Настрій російських жовнірів наскрізь протибольшовицький. Найбільше зненавиджені серед них ромуни.   Повстання на Україні.   РІВНЕ 13. IV. (УТА) Інформатор Робітничої Ґазети що недавно приїхав з Київа повідомляє що Трипіла заняті Зеленим, а на Полтавщині селянске повстання.   Дальші переговори з Антантою.   РІВНЕ, 14. IV. (через УПБ.) У відкритім місті Директорії з Нагоди зміни кабінету головний отаман Петлюра констатує що комісія в складі міністрів Остаменко та Мацєвича має далі провадити переговори з представниками Антанти.   Перестрілки на румунський границі.   КОЛОМИЯ 14. IV. Інформацийне Бюро звідомлює: Румунські вояки підстрілили одного хлопця що стояв на березі Черемоша. З цього приводу оправдався командант румунської залоги в Винниці в українського команданта Кут та обіцяв строго покарати виновника.   Український голос 