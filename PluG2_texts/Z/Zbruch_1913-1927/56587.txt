В оборонї Львова.

Кореспондент дневника "Berliner Tageblatt" в головній кватирі армії ґен. Бема Ермолї дає перегляд боїв, які вела ся армія в серпни і з початком вересня, заступаючи Росіянам дорогу на Львів.
З початком серпня — пише він — мешканцї Львова не без причини побоювали ся, що їх знов зустріне доля з вересня 1914 р., бо справдї треба було неустрашимої відваги й повних пожертвованя зусиль, щоби поставити стрим російській повени, яка переливала ся через Серет. Тодї власне прийшли сюди на поміч нїмецькі війска.
По тяжких боях коло Бродів, армія Бема-Ермолї ганяла становище за ріками Серетом, Граберкою, Лугом аж до горішного Стиру, які далї загинали ся на схід аж до місця за Бовдуркою.
Дня 5. серпня обняв ґен. Ебен команду найперше над відтинком фронту по обох сторонах львівської зелїзницї на захід від Бродів. Власне тодї вдало ся російському масовому наступови коло Залізцїв відперти фронт на лїнїю Городище—Білоголови—Тростянець—Бабків—Звижин. Означало се не тільки втрату простору 6 км. в глибину, але також можна було бояти ся пробитя цїлого фронту й загроженя сумежної південної армії. Тому нїмецькі війска, виладувані в области Золочів—Зборів, пішли зараз до бою. Команду над ними, як також над австро-угорськими війсками, які були в сїй области, обняв ґен. Ебен. Росіяни пробували передовсїм натиском на оба крила розширити місце пролому. Та 7. серпня зробили ми успішний протинаступ на півдни. Важні горби коло Городища здобуто назад. Неприятеля відперто аж до Гроблї. Вже можна було сподївати ся відзисканя цїлого терену, але 10. серпня непритель кидає сюди нові маси, вдираєть ся на південь від Білоголов в обсаджені Уграми рови і дістаєть ся аж до Сервирів. Та знов нїмецька піхота заступає йому дорогу. Далї на південь коло хутора Альбінівки виступають йому успішно дорогу саксонські стрільцї. Російський наступ найблизшої ночи коло Білоголов і Тростянця приносить неприятелеви тільки важкі втрати від нашої артилєрії.
Найблизшого дня події в південній армії викликали потребу пересунути віддїли ґен. Ебена на лїнїю Зборів—Перепельники—Звижин. Погода не була сьому прихильна. Курява потвердила російським привязаним бальонам те, що мабуть провідали вже серед доброї погоди летуни. Користаючи з нашого пересуваня лїнїї, Росіяни наступають з великою силою на цїлім фронтї від Тростянця до Гроблї.
Сей наступ розбиваєть ся о нашу витревалість. В ночи на 12. серпня осягаєть ся з великими трудностями, одначе завдяки резервам без втрат посередне становище. По новім наступі, який віддає в російські руки Тростянець, звідки викинено Росіян аж рукопашним боєм, виймають наші війска визначені становища. Цїлий трен взято вже перед тим назад.
Проти наших нових становищ наступає неприятель на ново 16. серпня. На лїнії Гарбузів—Манаїв наша артилєрія дає гідну відповідь неприятельському огневи, а наступ відпирають угорські віддїли. Відпертий звідси, пробує неприятель щастя далї на північ на лїнїї Бабків—Чепелї. Коло Звижина вдаєть ся йому взяти рів 500 метрів, одначе мусить його віддати, оставляючи полонених і машинові карабіни.
Тепер до кінця серпня був супокій, після чого розпочав неприятель з переважаючими силами ряд наступів по обох сторонах Тернопільської зелїзницї. Cї бої ведуть ся головно о посїданє Золотої Гори на східнім березї Стрипи. Ся гора, висока 411 м., опановує цїлу околицю і тому має рішаюче значінє. Розпочали ся сї бої 31. серпня. Росіянам вдало ся вдерти ся до угорських ровів, одначе їх викинено. Так ідуть бої день за днем; останній раз урядив неприятель приступ на Золоту Гору 6. вересня. Одначе остила вона таки в наших руках.
Стільки кореспондент, якого статя датована 16. вересня, отже як раз тодї, коли зачав ся новий ґенеральний наступ Росіян на східнім фронтї. Та він не принїс неприятелеви успіхів. 