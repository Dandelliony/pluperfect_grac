◦ ◦ ◦ ◦ ◦ ◦ ◦ ◦ ◦ ◦

Російські робітничі партії за миром.
СТОКГОЛЬМ. (Прив. тел.). Соціяльно-демократична фракція думських послів і фракція трудовиків відбули спільне засїданє, на якім після промови посла Чхеідзе принято резолюцію, щоби новому правительству предложити пропамятне письмо з домаганєм покінченя війни.
Цар і цариця увязнені.
ЛЬОНДОН (Ткб.) Бюро Райтера доносить з Петрограду: Правительство рішило, що бувший цар і його подруга мають бути як вязнї відставлені до Царського Села. Думським послам дасть ґенерал Алєкєєев віддїл війска до розпорядимости для стереженя царя.
Чорноморська фльота заявляєть ся за революцією.
ПЕТРОГРАД (Бюро Райтера). Чорноморська фльота пристала по нового правительства. Бувшого мінїстра скарбу Барка випущено на волю. Проґресїст Стеґловітов іменований ґенеральним ґубернатом Фінляндії.
Висилка російських жандармів на фронт.
Шведські дневники доносять, що видано приказ щоби всї російські жандарми, яких є до 600.000, вислано на фронт.
Конституція для Фінляндії.
ПЕТРОГРАД (Пет. аґ.) Провізоричне правительство оголошує манїфест, яким надає ся Фінляндії конституцію і заряджує ся її переведенє в цїлости. Крім того манїфест оголошує широку амнестію і заповідає скликанє сойму в найблизшім часї. Дальше говорить указ провізоричного правительства: "Йдучи за приказуючим голосом народної совісти зараджуємо в імя історичної справедливости загальну полїтичну амнестію на памятку остаточної побіди нового правительства, опертого на праві і справедливости.
Революціонери жадають безпроволочного мира.
БЕРЛЇН. (Ткб.) "Vossische Ztg." доносить із Стокгольму: Відозва російських соціялїстичних революціонерів домагає ся мира, бо нарід не має нїякого інтересу в теперішній крівавій війнї. Він зітхає до мира і жадає безпроволочного навязаня мирових переговорів.
Противенства заострюють ся. — Арештованя.
КОПЕНГАҐА (Ткб.) Відомости, які надїйшли в останних днях до Гапаранди, містять що раз більше признак, що розвивасть ся протиреволюція. Противенство між виконуючим комітетом Думи і робітниками виступає щораз острійше. В Петроградї думають, що робітники устроять протиреволюцію в цїли закінченя війни. Боять ся також протиреволюції зі сторони прихильників вел. князя і бюрократії. Війска не вважають ся також певними. Думають, що загальний бунт буде неминучий, коли Дума уступить перед правлїнєм робітничих партій і проголосить републику.
Потверджуєть ся відомість, що арештовано ґенерала кінноти Реннемкампфа, оберпрокурора св. Синода Раєва, націоналїстичного посла Маркова, провідника чорної сотнї Дубровіна і б. президента мінїстрів Коковцева.
Також потверджуєть ся відомість, що особи, вмішані в справу убийства Распутіна, випущено на волю.
Рішенє в справі війни із Сполученими Державами.
ВАШІНҐТОН. Бюро Райтера доносить: Вільзон видасть до конґресу письмо, в якім вкаже на те, що Нїмеччина безпощадним нарушуванєм всякого міжнародного права і людськости дїйсно веде війну проти Сполучених Держав. На основі того зображеня положеня конґрес ухвалить резолюцію, в якій заявить, що воєнний стан між Сполученими Державами і Нїмеччиною істнує вже від якогось часу. Резолюція не буде фактичним виповідженєм війни, тільки правительство приготовить дальші зарядженя, щоби зберегти інтереси на повнім мори. Чи і коли наступить війна в цїлій повнотї, се буде залежати від поведеня Нїмеччини.
Франція за окремим миром?
БЕРЛЇН. (Прив. тел.) Як доносять з Авр висловив ся бувший француський мінїстер комунїкації Семба в розмові з одним бельґійським журналїстом ось як: "Ми заключили би окремий мир независимо від Анґлїї, коли би Нїмеччина схотїла з нами заключити тривкий договір про Ельзас і Льотаринґію".
Воєнні комунїкати австро-угорського ґенерального штабу з дня 22. марта.
Війна на сході. Над Березиною дійшли наші віддїли аж до другої лїнії російських становищ і вернули з 1 офіциром і 226 жовнїрами як бранцями, двома револьверовими гарматами, 6 машиновими карабінами і 14 метавками мін. Наступи неприятельських передних сторожий всюди, де їх підпринято, розбили ся.
Війна з Італїєю і на Балканї. Нема нїчого до донесеня.
Воєнні комунїкати нїмецького ґенерального штабу з дня 22 марта.
Західний терен війни. Між Лене і Арра по оживленім гарматнім огни прийшло до перепалок вивідних віддїлів. В области по обох сторонах Сомми й Оази перепалки висунених наперед віддїлів випали для нас корисно. Коло Шівр і Міссі на північнім березї Есни відперто француські баталїони. На лївім березї Мози огнем, зверненим на рови неприятеля, спішено наступ, який він приготовляв. З під'їздів на француські лїнїї над каналом Есна Марна, на північний схід від Вердена, коло Ст. Мігієль і на західнім стоцї Воґезів в долинї Плєн привели наші війска 40 полонених.
Зістрілено три неприятельські самолети. Самолет, яким кермував кн. Фрідріх Карло пруський, не вернув з лету над неприятельськими лїнїями між Арра і Перон.
Східний терен війни. Фронт кн. Баварського: Коло Заберезини на схід від Лїди передерли ся наші атакові війска на ширинї 4 км. через висунені наперед російські рови аж до другого становища. Знищивши в ночи оборонні урядженя, вернули з 250 полоненими, 2 револьверовими гарматами і 6 машиновими карабінами.
На фронтї архикнязя Йосифа і в области ґрупи Макензена віджила боєва дїяльність.
Фронт Македонський: Здобуті нашими війсками 20. с. м. гори на північ від Монастира були вчера цїлю сильних француських наступів, які всї завели. Подібно не вдали ся слабші неприятельські наступи в области між озерами. 