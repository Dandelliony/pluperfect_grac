◦ ◦ ◦ ◦ ◦ ◦ ◦ ◦ ◦ ◦

З українського клюбу. ВІДЕНЬ (Ткб). Дня 7. і 9. мая відбуло ся під проводом голови д-ра Костя Левицького засїданє українського парл. клюбу, присвячене доповненю української парляментарної репрезентації з огляду на вивезенє заступника голови Окуневського Росіянами. Доповнено президію так, що в склад її входять тепер: голова д-р Кость Левицький, заступники Петрушевич і Евген Левицький, секретар Цегельський. До парл. комісії вибрані крім президії пп. Лев Левицький і Сїнґалевич. Постановлено перевести тїснїйшу національну сполуку так, що на внесенє одної української парляментарної ґрупи мають бути заряджені спільні наради в загально-національних справах і ухвалені спільні манїфестації. На вчорашнім засїданю президія зложила звіт з авдієнції у бар. Бурієна.
Продаж дешевшої муки і бараболь у Львові. Управа міста оголошує: Від дня 10. мая аж до відкликаня продавати-муть міські торговлї муку до вареня Ч. І. по 98 сот. за 1 кґ. Подрібну продажу бараболь заведено в отсих міських торговлях: вул. під Дубом, Зибликевича, Слодова, Мулярська, Унїї Берестейської. Цїни бараболь по 14 сот. за 1 кґ.
Вільні місця у війскових заведенях наукових. Оголошено конкурс на принятє кандидатів до війскових шкіл з реченцем вношеня подань до 15. липня. Близші відомости подає війсковий департамент намісництва або брошурка, яку дістати можна в книгарни Seidel u. Sohn, Wien, Graben.
Стан засївів. З Яворівщини і Камінеччини доносять "Господарській Часописи", що в тих сторонах майже всюди поля добре оброблено і що стан засївів представляєть ся знаменито та є повна надїя на урожай. Праська філїя Воєнного Заведеня для обороту збіжем ствердила з помічю своїх комісіонерів дня 15. цвітня с. р., що стан озимої пшеницї і пашних ростин є пересїчно в цїлім краю лїпший як середний, а навіть дуже добрий, стан озимового жита лїпший як середний. Скількість обсїяного пшеницею і житом ґрунту в порівнаню з попередним роком не змінила ся. — При сїй нагодї просимо наших П. Т. господарів і членів нашого Товариства господарського, щоби були ласкаві подавати нам з ріжних сторін краю бодай коротенькі вісти про стан засївів як збіжа так і всїляких инших ростин до оголошеня в часописи.
Конкурс на залїзничих урядників оголосила станиславівська зелїзнича дирекція з реченцем внесеня подань 15. мая. Вимаганий іспит зрілости середної школи або бодай свідоцтво з останного півроку з тим, що іспит буде зложений найпізнїйше 12. липня с. р. Кандидати мусять бути вільні від війскової служби і мати посвідки всїх війскових переглядів.
Жіноча Громада у Львові уладжує курс науки нїмецької мови: 1. для початкуючих і 2. конверсації. Початок курсу 15. мая. Зголошеня приймаєть ся з канцелярії "Труду". Ринок ч. 39 І. пов. Услівя залежать від числа зголошень. 