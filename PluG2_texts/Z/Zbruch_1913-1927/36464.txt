Шевченківське свято в таборі українських стрільцїв. — Трете засїданє Загальної Української Ради. — Українська духовна семинария в Кромерижи.

Шевченківське свято в таборі українських стрільцїв.
Нам пишуть:
В половинї цьвітня с. р. оснував ся комітет для святкованя памяти Шевченка в Варпалянцї, осїдку запасної сотнї українських стрільцїв. Комітет під проводом вістуна Г. Стецюка взяв ся енерґічно до роботи і в протягу двох тижнїв довів Дїло до кінця. Дня 29. цьвітня відбуло ся свято. Замітне було передусїм незвичайними обставинами, серед яких відбуло ся. Сьпівцеви Вільної України складали поклін ті, що дїлом взяли ся сповняти його заповіт.
Простору терасу старинного замку, якого основи поклали Кориятовичі, битком заповнила стрілецька залога Варпалянки, яка в ту пору числила враз з стрільцями, що прибули на підпочинок, коло 1000 мужа. Прийшли також представники війскових властий з Мункача і гостї з поміж місцевого населеня.
Перед очима видцїв здіймала ся Тарасова могила, зложена під проводом четара Буцманюка. Мур довкола тераси прикрашено вінцями з соснини і образом, роботи хорунжого І. Іванця, на якім представлено стрільцїв у приступі. В горі виднїла напись: Вставайте, кайдани порвіте! — Вечірний сумерк розганяли барвні світла лямпіонів.
Свято розпочав промовою п. д-р В. Старосольський. Порівнував любов до рідної країни в поета і у стрільцїв. Поет бачив муки народу і в його душі будила ся ненависть до царату. Стрільцї бачать від 8 місяцїв понищені села, споневіряний нарід, — бачили ще страшнїйше: царат висилає проти них рідних братів. Бачили муки народу і наруги над ним. Росла у них любов, якою жив Тарас, яка вела його крізь терпіня і муки вязницї та довгого засланя. — Стрільцї стоять в се Кобзареве свято не лиш як його поклонники. Стоять як хоробрі борцї за його ідеї, як його герої.
Хор стрільцїв під проводом десятника О. Гринїщака відспівав Сїчинського: "Даремне пісне", Нїщинського: "Закувала та сива зацуля" і "Огнї горять". Орхестра відограла вязанку народних пісень. Вістун Евген Банах сьпівав тенорове сольо Лисенка "За думою дума", барітон Степан Семань Сїчинського "Finale". Деклямациї стр. Бобинського і Леся Розлуцького довершили програму свята.
На закінченє промовив п. Т. Мелень: Шевченко виступав проти царату за його знущаня над народом. Царат карав за се поета за житя, а по смерти старав ся, щоби думки його не приймили ся в народї. Та даремні його змаганя. Думки поета таки пішли в народ, а наслїдком сего є і останний порив народу до боротьби з царатом. Побіда буде по сторонї стрільцїв, бо за ними "правда і сила і воля святая".
Через цїлий вечір панував торжественний настрій серед учасників. По укінченю програми усї присутні відспівали народний имн. Учасники ще довго не розходили ся, а українські піснї до пізної ночи розносили ся з замкової гори. Трете засїданє Загальної Української Ради відбуло ся дня 19 мая. Принято остаточно pеґулямін нарад і чинностий ЗУР. З постанов реґуляміну треба віднести постанову про секциї; рішено іменно з лона ЗУР створити секциї: правно-полїтичну, пресову, економічну, еміґрацийну і культурну. — Опісля вибрано з поміж членів ЗУР. до секциї правно-полїт. 15 членів: Кость Левицький, Евген Петрушевич, Микола Василько, Микола Ганкевич, Лев Бачинський, Евген Олесницький, Льонґін Цегельський, Володимир Бачинський, Омелян Попович, Володимир Темницький, Осип Безпалко, Осип Назарук; Союз визволеня України має визначити двох своїх делєґатів. — До секциї пресової 9 членів: Ярослав Весоловський, Степан Баран, Льонгін Цегельський, Осип Назарук, Василь Панейко, Омелян Попович, Володимир Дорошенко, Володимир Темницький, Іван Боберський. — До економічної секциї 5 членів: Евген Олесницький, о. Тит Войнаровський, надр. Володимир Корнич-Ясеницький, Іван Макух і Юлїян Бачинський. — До еміґрацийної секциї 5 членів: пос. Лев Левицький, Лев Бачинський, Степан Баран, о. Степан Онишкевич, Ілия Семака. — До культурної секциї 5 членів: Олександер Колесса, Омелян Попович, Іван Боберський, Іван Макух і Осип Безпалко. — Ухвалено дальше, щоби Президия ЗУР. відбула конференцию з президентом мінїстрів і обговорила всї полїтичні та економічнї справи, получені з фактом увільнюваня українських земель від росийського наїзду. Над сею справою переведено широку дискусию, в якій забирали голос Безпалко, Василько, Олесницький, Ясеницький і Весоловський. — На внесок п. Макуха поручено правно-полїтичній комісиї опрацювати про всї справи сполучені з відзисканєм наших земель обширний мемориял і вручити сей мемориял центральним властям. — Президент подав до відома, що з табору інтернованих в Талєргофі увільнено вже всїх Українцїв без виїмку. Кількох лише Українцїв перебуває ще тепер в карантанї по причинї, що в Талєргофі були епідемічні недуги. Президент підчеркнув, що анї одному Українцеви, арештованому в Галичинї і придержуваному в Талергофі, не доказано судово найменшої вини, але навіть не було основи виступити проти когось з інтернованих з актом обжалованя. Се найкрасший доказ, що арештованя Українцїв були цілком безосновні. — В кінци посол Цегельський здав звіт з подорожи двох делєґатів укр. парляментарного клюбу, Цегельського і Сїнґалевича, до українських стрільцїв і переказав домаганя стрільцїв. Звіт принято до відома з подякою для делєґатів. — За секретарият ЗУР.: Ілия Семака. Українська духовна семинария в Кромерижи. В цьвітни с. р. виїхали українські богослови до Кромерижа на Моравії де приміщено їх в будинку епископськім тамошної духовної семинариї. Таким чином від дня 22 цьвітня істнує в Кромерижи українська духовна семинария, в якій доси є 61 богословів з усїх трох українських галицьких епархій. Ректором став Василиянин о. Йосиф Коциловський, а духовником о. Назар Чабан, духовник перемиської духов. семинариї. На професорів призначили власти оо. крилошан д-ра Гробельского Івана і д-ра Щепковича зі Станиславова, а крім того викладають деякі предмети і професори тамошного духовного лїцею. Що вдалось нашим духовним властям примістити питомцїв в захистнім місци, де можуть супокійно працювати над своїм фаховим образованєм, се головно заслуга о. пралата д-ра Стояна, який має велику симпатию і вплив між Чехами на Моравії. Він поміг отворити семинарию, та й тепер щиро займаєсь нашими молодими збігцями. І загал місцевого населеня відносить ся прихильно до наших богословів, та з обуренєм осудив нетакт принагідного кореспондента "Wiedeńsk-ого Kurjer-a Polsk-ого", котрий кпинами повитав нашу молодїж — та обидив людські і патріотичні почуваня кромерижських Чехів, мовби то вони не радо повитали нових гостий, обавляючись, що приїзд 65 людий спричинить дорожнечу в містї. З приємностию мусимо сконстатувати, що ми не запримітили нї тїни неприхильности для Українцїв, а навпаки бачимо радісний прояв збратаня австрийських народів, для яких кличом: спільними силами, в згодї побідити ненаситого наїздника, та вибороти як найкрасші умови розвою для Австриї, що є захистом для поневолених народів в їх культурнім розвою. — І. Р-ич. 