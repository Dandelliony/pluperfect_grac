◦ ◦ ◦ ◦ ◦ ◦ ◦ ◦ ◦ ◦

Всюди велика туга за миром.
СТОКГОЛЬМ (Ткб.) В розмові з представником дневника "Svenska Dagbladet" делєґат робітничо-жовнїрської ради Розанов сказав: Кождий день війни утруднює заосмотренє краю в поживу. Керенський може упорати ся з тим тільки тодї, як опреть ся на демократію, яка стремить до мира. Про свою подорож по Франції, Анґлїї й Італії оповідає Розанов, що всюди панує велика туга за миром, найбільша в Італії. Франція, яка так хоробро бєть ся, терпить внаслїдок війни. Після особистої гадки Розанова Франція не буде бороти ся до останнього за Альзацїю і Льотаринґію. В Анґлїї найменше відчуваєть ся війну. Є добрий хлїб по поміркованих цїнах. Цїлий спосіб житя мимо дорожнечі не богато змінив ся. Робітнича кляса в Анґлїї без сумніву з малими виїмками є за швидким покінченєм війни.
З російського хаосу.
Перша битва під Петроградом.
СТОКГОЛЬМ (Ткб.). Фінляндські дневники доносять, що після довгої мінїстерської ради Керенський глибоко зворушений заявив, що нема бесїди про мирову розвязку домашного спору. Зараз опісля Корнїлов попереду 6 магометанських полків розпочав похід на Петроград. Перша стріча відбула ся в ночи. Гук гармат, ямі греміли коло Луґи, чути було в Петроградї. Петроградські дневники доносять, що Корнїлов має дві дивізії артилєрії, дві дивізії піхоти і ще 4 полки, 2 полки козацькі, баталїон призначений до приступів і неповязані віддїли війск.
Штаб Корнїлова здав ся?
АМСТЕРДАМ. (Ткб.) З Петрограду доносять, що дипльоматичні представники держав антанту жертвували своє посередництво в теперішній крізї, щоби не допустити до проливу крови. Мінїстер працї заявив, що плян Корнїлова остаточно не повів ся і що його головна кватира здала ся.
Капітуляція Корнїлова.
РИМ. (Стефані). З Льондону доносять: Корнїлов предложив свою капітуляцію, ставляючи деякі услівя. Правительство зажадало безуслівної здачі. Головна кватира піддала ся.
Арештованє Ради робітників і жовнїрів.
ЛЬОНДОН. Бюро Райтера доносить з Петрограду під датою 13. с. м.: Ґенерал Калєдін казав арештувати всїх членів Ради робітників і жовнїрів в Ростові над Доном. Некрасов заявив дневникареви, що руханка буде зараз стлумлена.
Пуришкевич арештований.
СТОКГОЛЬМ. (Ткб) "Aftonbladet" доносять з Гапаранди: Члена Думи Пуришкевича арештовано в Петроградї.
Від 10. с. м. не прийшов анї один поїзд з Москви до Петрограду.
СТОКГОЛЬМ. (Ткб.) Один з гельсінґфорських дневників доносить про арештованє Пуришкевича і богатьох инших полїтичних осіб, а також про арештованє шефа воєнної академії.
Невдача повстаня Корнїлова.
ПЕТРОГРАД. (ПТА.) Цїлковита безуспішність повстаня Корнїлова проти тимчасового правительства викликала богато ухвал, заяв і резолюцій з цїлої Росії, впевняючих в сильнім тонї про вірність демократичних союзів, залог і поодиноких формацій війск супроти правительства. Петроградські дневники заповнені депешами від публичних тїл, які впевняють правительство про свою вірність і домагають ся засудженя Корнїлова, що доповнює картину невдачі цїлого авантурничого підпринятя.
Терещенко про положенє.
АМСТЕРДАМ (Ткб.) "United Press" доносить з Петрограду: Терещенко сказав представникови "United Press", що правительство є гадки, що помогти може тільки зелїзна рука і, в теперішну хвилю, гармати. Хтонєбудь супротивить ся правительству і не буде послушний свойому наставникови, буде засуджений на смерть.
Риську катастрофу викликала зрада комендантів.
СТОКГОЛЬМ (Ткб.) Перебуває тут тепер кількох соціялїстичних провідників, між ними міжнародного Бюра Рубенович, в переїздї з Парижа. Рубенович ще в суботу говорив з Керенським, який сказав йому, що на щось заносить ся. Загально панувало прочутє протиреволюційного замаху буржуазійних елєментів. Рубенович аж в дорозї довідав ся про стремлїнє Корнїлова до диктаторської власти, але не вірить в успіх. Думає, що симпатії козаків подїлені між Керенським і Корнїловим. Риську катастрофу викликала виключно зрада найвисших командантів. Мимо поважних подїй виключена є думка про окремий мир. Революція має сильну волю ставити опір Нїмеччинї. Делєґат Рованов, який прибув з Риму, Парижа й Льондону, рівнож вірить в побіду Керенського. Корнїлов є представником реакції найчистїйшої води.
Новий угорський кабінет перед парляментом.
ЛЬВІВ, 14. вересня 1917. Дня 12. с. м. почав свої наради угорський парлямент, якому представив ся новий президент мінїстрів д-р Векерлє з своїм мінїстерством.
Програмова промова, яку виголосив д-р Векерлє, своїм основним змістом мало що ріжнить ся від програми ґр. Естергазія, його попередника. Ріжницю доглянути можна хиба в тонї заяви нового президента мінїстрів, який з натиском підчеркнув свою рішучу волю переведеня виборчої реформи. Вказав теж виразно д-р Векерлє на свою повновласть розвязаня Палати послів, коли би виявило ся, що в нїй ухваленє нового виборчого закона неможливе. Однак свій кабінет вважає шеф нового правительства не тільки провізоричним, якому визначене одно тільки завданє: реформи виборчої. Нове правительство бажає і буде переводити цїлий ряд суспільних і господарських реформ, заступаючи погляд, що не сама реформа виборча повинна стати основою демократичного ладу, а цїлий ряд нових інституцій, який запевнить красшу будучність широких мас населеня. Змаганя до тріялїзму назвав бесїдник мріями, яким противні міродатні круги Австрії.
З президентом мінїстрів полємізував ґр. Тіса, який говорив іменем партії працї. Недавний володїтель Угорщини налякався правительственної погрози про майбутнє розвязанє Палати послів, називаючи такий крок безсовісностю; таку важну зміну державного устрою як реформа виборча бажав би він перевести щойно після закінченя війни. Своє попертє для нового правительства обіцює ґр. Тіса під двома услівями: що виборча реформа не буде переведена підчас війни та що правительство не покористує всїм засобом власти, яку дають йому виїмкові воєнні закони, проти партії працї.
За програмою президента мінїстрів заявив ся ґр. Андраші, який почуває себе також приклонником розвязаня Палати послів на случай остаточної потреби; відвічальність за те впала би на ґр. Тісу і його партію.
Ґр. Каролї в різкім тонї обговорював поведенє ґр. Тіси в справі мира. На заяву ґр. Тіси буде відповідати на найблизшім засїданю д-р Векерлє.
Відповідь осередних держав на папську ноту.
ЛЬВІВ, 14. вересня 1917. "Wiener Politische Rundschau" доносить, що в слїдуючім тижни буде доручена відповідь осередних держав на папську ноту. Між Нїмеччиною і Австро-Угорщиною осягнено повне порозумінє про зміст відповіди. Як говорять в полїтичних кругах, нота писана в приявнім і зичливім тонї та містить найщирійші слова подяки для папи, який в своїй мировій дїяльности мав на оцї тільки добро і щастє людства. Відповідь осередних держав зазначує принципіяльну згоду на тривкий мир, який збереже права всїх держав і народів, та займаєть ся подрібно поодинокими предложенями папської ноти. Основний зміст відповіди буде в дни дорученя оголошений публично, а дословний текст появить ся що йно пізнїйше.
Нова партія в Нїмеччинї.
ЛЬВІВ, 14. вересня 1917. Берлїнські дневники доносять про засноване нової партії, яка називає себе "нїмецькою партією вітчини". Вона видала з пресї відозву, в котрій обговорює свої цїли, з яких найважнїйшою являєть ся: рятувати Нїмеччину в тій найтяжшій історичній добі перед загальним лихом незгоди і розбитя партійного. Партія не думає ставити свого окремого кандидата до парляменту і буде тільки так довго істнувати, поки не буде заключений мир. Як провідники партії підписані на відозві Йоахім Альбрехт, князь меклємбурський, і великий адмірал Тірпіц. 