Східна Галичина — шпихлір Австрії.

Віденська "Zeit" приносить під заголовком: "Збіжевий шпихлїр Австрії" статю члена, палати панів Олександра маркґрафа Паллявачіні, який підчас своїх службових подорожий в часї війни пізнав також Східну Галичину. Автор оповідає, як він у своїх подорожах мав нагоду порівнувати ріжні околицї держави під ґеоґрафічним, клїматичним і етнїчним оглядом, починаючи від боденського озера до площини Поділя, від високих гір альпейських по Адрію. Була се поглядова лєкція, підчас якої автор, захоплений новими кличами автаркії, бажав пересвідчити ся, чи австрійська держава буде могти на будуче заосмотрювати ся виключно зі своїх зласних засобів.
Автор є переконаний, що се можливе, як що людська праця зуміє вихіснувати природні прикмети землї. Та усвідомив собі теж ясно, що о скільки ходить про аґрарну автаркію, то досї не вихіснувано землї так, як би воно було можливе, а з окрема в північно-східній закутинї Австрії, що її так мало в Австрії знають.
Коли проїхати пісковатою а инодї багнистою околицею на схід від Львова, то запримічає ся, що доброта рілї з кождим кроком поправляє ся. Околиця доволї одноманїтна, филяста, але дуже плодюча, прорізана глубокими коритами рік. Земля має в собі богато гумусу, нераз на один метр глибоко. Є се отже ріля, якої і при найглибшім ораню не вичерпає ся; не треба набувати, що управа cего чорнозему є лекша, як на полудневій Угорщинї, бо удає ся навіть при посусї і зараз по дощи. Дуже гарно родить ся тут пшениця і ячмінь; дозріває зовсїм кукурудза і просо; картофлї і бураки дають знаменитий збір. Тамошнє населенє знає про доброту землї і грішить на її рахунок; я чув — каже автор — як селяни заявляли щиро, що лїпше оранє або навоженє було би шкідливе. Такі погляди стрінете і на Угорщинї. Що правда, така гарна ріля обійде ся довший час і без навозу.
В недавно оголошенім зіставленю читав я, що східна Галичина дає Австрії 30 процент збіжа. Я тому не вірив, та тепер вірю і знаю, що могла-би дати богато більше. Можна-би там також збільшити плеканє худоби, бо є богато добрих сїножатий і пасовиск, тільки їх нераціонально управляють. Праця населеня коло землї є примітивна. Як майже у всїх околицях, богато вивінуваних природою, так і тут закорінило ся лїнивство і нездарність. Селянин, коли має з чого вижити, не кине нї пальцем. Коли дивиш ся на ту худобу, на ті рільничі знаряди і на ту роботу, маєш вражінє, що живеш в часї два—три столїтя взад. В богатьох селах молотять тут люди аж до нового жнива що тиждень лише і стільки, скільки їм саме треба. Мало не комічний є вид, як зі стога, зробленого з лозини і соломи, виймає селянка кілька снопів збіжа і молотить їх на подвірю перед хатою інструментом, подібним до наших цїпів. Гумен і правильних токів знайдеть ся небогато і то тільки в примітивнім видї. В передпотопових коморах лежать склади кукурудзи. Що при того рода способах переховуваня плодів зїдають їх миші і щурі більше, як пів року, про те українські селяни не журять ся. Центральне і краєве правительство повинно в тім напрямі дїлати поучаючо. Що український люд можна виховати, се доказує вид його хат, удержаних дуже порядно і чисто. Тим вони ріжнять ся, по моїм частим поміченям, користно від польських домів, спеціяльно по місточках.
Стан лїсів, з виїмком фондаційних і дібр великих земельних власників, є лихий.
На загал ся закутина Галичини могла би легко в нашій рільничій продукції грати головну ролю. Треба би дуже жалувати, коли би її не досить сильний звязок з центром держави мав стати ще слабшим. Бо краї Австрії є під кождим оглядом взаїмно від себе зависимі; про те учить нас ся найстрашнїйша війна і ту лєкцію ми повинні собі взяти до серця. 