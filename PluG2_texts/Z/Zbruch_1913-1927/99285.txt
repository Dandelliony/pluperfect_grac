◦ ◦ ◦ ◦

Німці з Познанщини, Зах. Прусії і Поморя домагаються плєбісциту. Польські часописи доносять, що Німці з Познанщини, Західної Прусії і Поморя вислали до німецького уряду в Берліні петиції з домаганням, аби в цих областях переведено плєбісцит. Часописи додають, що по плєбісциті на Мазурах і Вармії "німецька бута не знає границь".   Заява невтральности Німеччини.  П.А.Т. доносить, що німецький посол у Варшаві передав польському урядови заяву невтральности німецького уряду у війні Польщі з Росією, яка була оголошена в "Reichsanzeiger".   За спільну німецько-російсьну границю. Німецькі денники висказують думку, що промислова і господарська будуччина Росії вимагає, аби Німеччина і Росія мали спільну границю. Теперішна офензива проти Польщі не задержиться перед осягненням тієї ціли.   Конференція в справі Ґданська, Теш. Шлеська, Спишу і Орави. Пресовий виділ польського міністерства для закордонних справ доносить, що дня 23. липня розпочинаються в Парижі наради амбасадорів конференції в справах Ґданська, Тешина, Спишу і Орави.   Конґрес III. Інтернаціоналу в Москві. "L' Humanite" оголошує іскрову телєґраму з Москви, що доносить про відкриття конґресу III. Інтернаціоналу під проводом Зіновєва. Конґрес рішив звернутися з деклярацією до цілого світа.   Німецькі соціялісти і III. Інтернаціонал. Німецькі незалежні соціялісти згодилися на всі умови поставлені їм при вступленню до III. Інтернаціоналу, з виїмком злуки з німецькими комуністами.   Вильно для Литовців. "Наруд" доносить з Ковна, що розпочалися переговори між представниками совітського й литовського уряду в справі віддачі Вильна литовській республиці. По думці мирового договору большевики негайно залишать Вильно, в якому вже находяться литовські відділи. Відносини між обома військами якнайкращі.   Арештовання Белі Куна. Німецькі денники доносять, що оноді на еміґраційнім корабли "Лізбона" арештовано Белю Куна, Лєвіна і кількох инших визначних комісарів, котрі хотіли удатися до Москви.   Совітська Росія і Анґлія. Донесення з Копенгаґи про підпорядковання Крассіна Камєневому — як твердить "Times" є неточні. Крассін має вести дальші переговори у фінансових, а Камєнев у дипльоматичних справах. Спершу проєктовано вислати Радка Cобельзона, одначе на внесок Троцького Радек зайнявся справами Польщі. Підчас неприсутности Крассіна російська торговельна делєґація в Льондоні була нечинна. В Льондоні має повстати банк, який вже урядово зареєстровано, як товариство російської торговельної делєґації. Директором сього банку має бути Крассін. В дорозі до Анґлії має находитися російське золото, вартости 2 міліони фунтів штерлінґів.   І Румунія зголошується. "Daily Telegraph" подає, що Румунія задумує ділати враз з Анґлією і Грецією в справі пацифікації Малої Азії.   Греки причалили до берегів Мармара. Ліон. Радіо. Грецький комунікат з 20. ц. м. доносить, що грецькі війська висіли на беріг моря Мармара і зайняли Ереґлі Родосто.   Козаки злучилися з армією Вранґля. Берлін. Радіо. Як доносить "Телєґ. Уніон" донські козаки злучилися з армією ґен. Вранґля, скріпляючи її так о 21.000 люда. Московська "Правда" побоюється, що коли Вранґлеви вдасться дістатись до донського округа, тоді Росія може втратити найважнійший вуглевий басейн.   Францусько-анґлійська місія в Польщі. Париж. Француське і анґлійське правительство рішило вислати до Польщі місії, які матимуть за завдання розслідження положення. В склад місії входить багато інструкторів.   Засідання Ліґи Народів в Женеві. Льондон. Президент Вільсон скличе формально перше засідання ради Ліґи Народів на падолист до Женеви.   Румунія заперечує.  Ліон. Румунське посольство заперечує вістки, начеб большевицькі війська ввійшли до Румунії. Таксамо позбавлена всякої основи вістка про мобілізацію румунської армії.   Громадська думка   