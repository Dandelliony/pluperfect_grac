◦ ◦ ◦ ◦ ◦ ◦ ◦ ◦ ◦ ◦

Про поворот митр. Шептицького доносить "N. Fr. Presse", що митрополит не міг минулого тижня вибрати ся в подорож до Австрії з огляду на стан свого здоровля. Як тільки стан здоровля митрополита позволить, він виїде до Стокгольму, а звідси через Берлїн і Краків до Львова. В Петроградї тїшить ся митрополит повною свободою. Дозвіл на поворот до Австрії дістав митрополит від теперішного російського начального вожда Алєксєєва.
Нові російські урядники в окупованій Галичинї. Петроградське "Вечернее Время" доносить, що до окупованої части східної Галичини вже вислано нових урядників, що тішаться довірєм революційного уряду. Їх завданєм має бути урядженє в Галичинї нових суспільних орґанїзацій, а також реорґанїзація тамошних відносин між населенєм і окупаційними властями.
З Народної Торговлї подають до відома: Придїл цукру, який дістає місячно Народна Торговля, не вистарчає для роздїленя поміж всї зголошуючі ся спілки, консуми та комітети апровізаційні. Щоби одержати більший придїл, просимо всї спілки, консуми та комітети апровізаційні, котрі мають запевненє в місцевім ц. к. старостві, що одержать потрібну "Карту побору на цукор" найменше на один ваґон місячно, щоби безпроволочно подали до Народної Торговлї письменно, на кілько вагонїв місячно таку карту дістануть. Заразом просимо о точне поданє, від кого, в якій скількости і по якій цїнї побирали до тепер цукор, а також, яка є і була під той час місцева тарифа максимальна на цукор.
Вписи у львівськім унїверситетї в літнім семестрі в нормальнім реченци відбувають ся в часї від 12—26 цвітня 1917 р. Всїх Українцїв, що будуть вписувати ся на унїверситет, просить ся в цїли евіденції зголосити ся до "Акад. Громади" вул. Панська 11 а, II. пов. в часї між год. 10—12 перед полуднем. 