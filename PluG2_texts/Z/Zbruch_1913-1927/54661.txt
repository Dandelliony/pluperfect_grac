◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з 3 серпня.
Війна з Росїєю. Коло Велешнева наші війска зовсїм викинули назад ворожий віддїл, котрий вдер ся був у наші рови на вузкім кусни нашого фронту. Армія Бема відперла на півд. захід і на захід від Бродів проти наступів.
Також на лїнїї зелїзницї з Сарн до Ковля і над долїшн. Стоходом розбили ся російські наступи.
Зрештою поводив ся ворог вчора значно спокійнїйше, що передовсїм можна пояснити його висшими над всяку міру втратами.
Війна з Італїєю. В часї дрібнїйших успішних підприємств піймано у відрізку Борколя 140 Італїйцїв, серед них двох офіцирів, і здобуто два маш. кріси.
На горах на півд. захід від Паневеджа відперто 1. с. м. знов два італ. баталїони серед дуже тяжких втрат ворога.
Зрештою нїяких особливих подїй. Подїї на мори. Ґрупа наших торпедовцїв острілювала дня 2. серпня рано війскові предмети в Мольфанта. Один ганґар лїтаків знищено а одну фабрику запалено стрілами, инші ушкоджені. В часї повороту звели сї торпедовцї і кружляк Асперн, який до них прилучив ся, коротку сутичку з неприятельським віддїлом, зложеним з одного кружляка і 6 контрторпедовцїв. Коли ми поцїлили неприятеля, звернули ся неприятельські кораблї на південь і счезли. Наші кораблї вернули неушкоджені. В ранних годинах того самого дня за 5 неприятельськими лїтаками, які над Дураццом кинули бомби без нїякої шкоди, пігнав ся гідроплян, що там зараз злетїв в гору. Один з неприятельських лїтаків стручено кілька морських миль від Дурацца одним з наших гідроплянів (керманич морський хорунжий Фрітш, глядач морський хорунжий Севера) і тільки легко ушкодженим добуто його. З двох летунів, які опісля почали втїкати, одного полонено.
Дня 2. серпня перед полуднем неприятельське підводне судно поцїлило торпедою торпедовець Nagnet і ушкодило задну часть його помосту. Підчас того двох людий згинуло, чотирьох було ранених а 7 людий пропало. Корабель приведено до пристани.
Воєнні комунїкати нїмецького ґенерального штабу з 3 серпня.
Західний терен війни. На північ від Сомми сильний ворожий арт. огонь позволяв сподївати ся між Анкр і Соммою великого рішаючого наступу; наслїдком нашого запізного огню прийшло тільки до місцевих тяжких боїв. По обох сторонах дороги Баном і Альбер і на схід від Трок розбили ся тяжкі анґлїйські наступи. Між Морена і Соммою повторювали ся француські приступи 7 разів. В упертих змаганях вдержали ся наші війска на своїх становищах; тільки в Монакі і в части рова на північ відти вдер ся ворог.
На правім березї Мози наступив ворог проти Перцевого Хребта і на широкім фронтї від форту Тіомон до околицї на північ від форту Льоф великими силами. На західній части Перцевого Хребта і на півд. захід від Флєрі заняв він части нашої передної лїнїї, а в Лїсї Льоф відзискав втрачені вчора части рова. Коло форту Тіомон і на південь від Флєрі ворога зовсїм відперто. В Гірськім Лїсї протинаступом відкинено ворога з великими втратами із хвилево занятої ним позиції.
Східний терен війни. Фронт маршалка Гінденбурґа. На части північній фронту нїяких особливих подій. Російські наступи по обох сторонах озера Нобля розбили ся. Сильний наступ розбив ся на півд. захід від Любешова. Ворожі стрілецькі лїнїї, котрі йшли вперед здовж зелїзницї Ковель-Сарни, прогнано нашим огнем. В лїсї коло Острова (на півн. від Киселино) полонено звиш 100 жовнїрів.
Готовлені по обох сторонах зелїзницї коло Бродів ворожі наступи виконано тільки коло Пониковицї, де їх відперто.
Зрештою на сїм фронтї незначна боєва дїяльність. Коло Рожища і на схід від Торчина зістрілено російські лїтаки.
Армія Ботмера. На півд. захід від Велешнева очищено дрібні російські гнїзда. 