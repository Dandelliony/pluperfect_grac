Ідучи на Львів...

Зелїзними клїщами обіймають союзні армії область, осередком якої є Львів, — від Немирова до бессарабської границї. Кождий день значить собою дальше затїснюванє сих клїщів. Кождий новий комунїкат союзних штабів називає місцевости що-раз-то близші столицї нашої землї, що-раз близші того Львова, котрий ми — вже близько рік тому — мусїли кинути.
Доконуєть ся на наших очах велика драма — чи траґедия? — східної Европи; доходить до траґічної катастрофи траґедия росийського народу; після траґічної вини наступає кара.
Ще короткий час, а росийська многолюдна воєнна сила стояти-ме там, де стояла в дни виповідженя війни — поза границями Галичини. Але нї! Вона стояти-ме, правда, там, але не буде вона та сама, повна надїй, зарозумілости і віри в побіду армія Миколи Миколаєвича, яка виступала над границями Галичини тому десять місяцїв. Нї, се буде армія погромлена, здеморалїзована, армія, яка трупом мілїонів своїх жовнярів устелила галицькі поля, карпатські провали, угорські сточища; армія, котра залюднила своїми войовниками богато стотисячних осель — полонених. Випаде на долю сїй армії найтяжше і найстрашнїйше, що стрінути може жовняра: погром.
Погром — після такого буйного бенкету перемоги! Після тріюмфальної обїздки Миколи II. по Львові і Перемишли — погром. Погром фізичний і духовий. Похорон надїй на мітичне з'єдиненє "руських" земель. Початок кінця ідеї одного, стомілїонового росийського народу. Подія, яка стоїть на переломі істориї Европи, може й істориї сьвіта.
Знаємо в бувальщинї Европи воєнні походи, завершені битвами, які рішили про весь напрям істориї сеї части сьвіта, про дух її культури, про дальший її розвиток.
Знає такі воєнні катастрофи старинна сторинна істория Европи, знає середновічна, знає новітна. В рядї таких катастроф стає найновійша і одна з найважнїйших: ся, котра розпочала ся початком мая сього року, доконуєть ся нинї, і покінчить ся — коли?
В безвісти небутя западаєть ся на очах наших одна з наймогутнїйших національних і полїтичних концепций в істориї людства, концепция пів Европи обіймаючого, над половиною Азиї пануючого, одного, нероздїльного росийського народу-велитня. Западаєть ся в небутє — як миляна банька, як шалений сон про могучісгь.
Западаєть ся в небутє, з якого нема повороту. А на темнім овидї невідомої будучности відкриває око наше зариси нових форм нашого національного істнованя, зариси нового укладу національних і державних відносин цїлого Сходу Европи.
Нетільки Сходу.
Минули ся і не вернуть ся нїколи ті часи, коли Східна Галичина була тільки легковажною прищіпкою до великої монархії, якої фронт був звернений в зовсїм иншу сторону, і коли українське питанє вважалось питанєм достойним — що-найбільше — уваги провінціонального, шляхетського сойму. Українське племя по однім і другім боцї кордону вспіло за коротких кілька десятків лїт вивести на сьвітло дня стільки живої енерґії, стільки нестримної волї національного житя, що нетільки потрясло клїткою, в яку його заперто, а змогло, наче сфінкс із попелища, після столїть занепаду, знов вирости до величини одного з великих питань европейської полїтики, до — чи не найважнїйшого, найосновнїйшого питаня національної й полїтичної будучности східної половини Европи. Разом із сим українська справа з сутїни провінціонального животїня виплинула у вир всесьвітних подій, всесьвітних змагань, всесьвітних конфліктів.
А з українською справою втягнув вир історичних подїй в своє колесо Східну Галичину, як обставинами спричинений осередок українського істнованя.
Ізза української справи розпочала Росия війну за Галичину. А коли нинї велика Нїмеччина післала мілїони своїх борцїв, щоб в союзї з австро-угорською армією відбивали нашу країну з рук воюючого і передчасно тріюмфуючого панруссицизму. то — без найменшої пересади і без зайвої чванливости можемо се сказати — серед мотивів, які Нїмеччину наклонили до сього кроку, займав і займає непослїдне місце огляд на українську справу.
Серед луни пожарів, серед грому армат, серед моря крови родить ся — нова наша будучність. 