За зворот зрабованих історичних памяток.

Відень, 3. червня 1917.
Польські часописи принесли недавно вістку, що у Петроградї і у Варшаві утворили ся спеціяльні комісії, цїль яких — справа звороту усїх памяток польської культури, зрабованих у Польщі і вивезених до Росії у протязї 18 і 19 вв. Головно ходить о зрабовані і вивезені на північ польскі біблїотечні скарби — біблїотеки: Залуських, варшавські — Товариства прихильників наук й унїверситетську, виленські — Унїверситету й Медичної Академії, кременецького Лїцея, несвіжську Радивиллів, пулавську Чарторийських, порицьку Чацьких, а дальше біблїотеки соток знесених монастирів і т. д. Крім біблїотек Поляки реклямують ще инші памятки: штуки (образи, медалї, монети), історичні (нпр. хоругви давного польського війска) й ин. Словом — домагають ся звороту всього того, що по упадку Польщі Росія правом пястука забрала і вивезла з Польщі до своїх біблїотек, архівів, музеїв, ґалєрій і т. п. І нема сумнїву, що втрачені свої скарби Поляки вкінцї відзискають таки назад, збогачуючи таким чином дуже значно храми своєї національної культури.
Подаючи українському громадянству вістку про згадані що йно похвальні заходи Поляків коло відзисканя своїх зрабованих памяток, не можна не звернути ся одночасно з отсими запитанями:
1) Як стоїть справа з відзисканєм памяток, зрабованих в українській Галичинї і вивезених поза її межі за цїлий час нашого історичного лихолїтя — від розграбленя Казимиром В. української королївської скарбницї у Львові — у 1340 р. (що на вічну памятку записав Длуґош у своїй лїтописи), аж по обрабованє української Галичини з її історичних і культурних памяток делєґатом петроградської Академії Наук підчас російської окупації 1914—15 рр.?
2) І чи не пора саме тепер піднести і нам рішучий голос і поробити заходи у справі звороту також українських зрабованих памяток — однаково, чи находять ся вони нинї у Кракові, в катедральній скарбницї на Вавелї (нпр. щиро золоті висаджувані дорогоцїнними камінями українські королївські інсиґнїі, які Казимир В. зрабував 1340 р. у Львові), чи у Петроградї (нпр. свіжо зрабована у 1914 р. перуанська епископська мітра, перероблена, як каже традиція, з королївської корони Данила Галицького), чи де инде (нпр. вивезені у 1915 р. Дудикевичом у Ростів н. Д. рукописи біблїотеки львівського "Народного Дому", Ставропигійський архів і Музей і ин.)?
Та першим кроком у заходах коло відзисканя зрабованих памяток мусить бути усталенє, що саме нам зрабовано і звороту чого нам домагати ся.
Відповіди на сї питаня і взагалї заходів у сїй важній справі українське громадянство очікує від своїх компетентних інституцій і осіб: Наукового Товариства ім. Шевченка, згл. його Комісії для історії штуки, Товариства охорони української старовини й українських державних і краєвих консерваторів.
І. К. 