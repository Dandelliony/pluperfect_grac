З Наукового Товариства ім. Шевченка. — 

З Наукового Товариства ім. Шевченка. Дня 19 с. м. (в середу) на засіданю іст.-фільософ. секциї зреферував д-р В. Щурат свою розвідку про "Хрістос Пасхон" (львівські віршовані діяльоґи з 1630 р.). Єдиний друкований примірник їх знайшов ся в Крехівськім монастирі оо. Василиян. Друкував його в друкарни Ставроп. Братства у Львові Андрій Скольський — друкар і поет в одній особі. Друк його загирив ся майже безслїдно. Знаний був бібліоґрафам тільки з традициї. Містив у собі діяльоґовані вірші, деклямовані студентамії в Вел. Пятницю і на Великдень в Успенській Церкві 1630 р. Булиб се найстарші представлювані в нас діяльоґи. Автор їх, Авдрій Скольський, вчив ся у Львові, потім якійсь час працював як друкар в Молдаві. У Львові явив ся знову перед 1630 р., друкував у братській друкарни, пізнїйше у М. Сльозки, у еп. Желиборського, в Уневі і самостійно. Зі всїми процесував ся. За передрук книжки П. Могили був заклятий. Пристав тодї до латинників. Але між ними не повезло йому. Був підозрілий 1651 р. в шпіонстві на користь козацтва і взятий у Львові на тортури. Доля його була мабуть причиною, що його друки були нищені. — На тім самім засїданю д-р Щурат зреферував працю А. Єнсена зі Шгокгольма про "Енеїду" Котляревського. Єнсен ставить "Енеїду" висше всїх травестий Вірґілїя, що появлялись в Европі від доби ренесансу. Бачить у ній широку національну основу, всесторонність обсервації народного житя і високий артизм.
Дня 21 с. м. (в пятницю) було засїданє Біблїоґрафічної комісиї. Перед приступленєм до порядку нарад заст. голови комісиї д-р В. Левицький помянув обох пок. наших біблїоґрафів — Івана Ем. Левицького, постійного голову комісиї від хвилї її з'орґанїзованя (1909 р.) і Михайла Ф. Комарова, члена комісиї; присутні пошанували память покійників повстанєм з місць. Комісія уконституовала ся на ново, вибираючи: В. Дорошенка — головою, д-ра В. Левицького — заст. голови і Ол. Назаріїва — секретарем. Дальше обговорено плян відань комісії на найблизший рік. Ухвалено видати в 1914 р. 1) "Загальну українську біблїоґрафію" за 1911 р. — В. Дорошенка. 2) Т. IVий "Української біблїоґрафії Австро-Угорщини" (рр. 1894 — 1895) — пок. Ів. Ем. Левицького. Дальші томи "Української Біблїоґрафії Австро-Угорщини" аж по 1900-ий р. вкл. (по сей рік зібрав пок. автор материяли, які набуло вже Наук. Т-во на власність), виходити-муть в міру приготовлюваня їх до друку. На рік ювілею Шевченка комісия постановила видати повну біблїоґрафію "Sevcenkiana" по кінець 1913 р. і приготовати її поручила В. Дорошенкови. Крім сього рішено видати збірник голосів про Шевченка, що вийшли від його сучасників (1840—1860), поручаючи зредаґованє виданя такого д-рові В. Щуратові. Вибрано членом комісиї д-ра Б. Барвінського.
Також поезия. На тему белєтристичного пасквїлянтства, яке також у нас знаходить чимало жрецїв і почитателїв, пише Бар (Bahr) в однім чільнім нїмецькім журналї з нагоди появи одного такого "поетичного твору" в нїмецькій мові між и. отеє: Кілька місяців тому видав якийсь автор повість з сучасного житя, яка претендувала на малюнок нїмецьких парляментарних відносин. Така сучасна повість могла-б мати свої заслуги. І то навіть великі лїтературні заслуги, якої автор підняв ся (відповідно до свого темпераменту й хисту) змалювати легко-іронічними або сильно-патетичними рисами, як в сїй области заєдно борють ся між собою ідеальні вимоги й людські слабости. У вступній статі або в полїтичнім нарисї не було б річию можливою щось таке сказати. Мігби поважити ся на щось таке тільки чоловік економічно самостійний або — поет. І якби поет справді вмів поставити ся в ролю обсерватора свого певно не чудесного, а проте чудно заворушеного часу, і якби вмів зрозуміти сили, які часом сим ворушать, то він може дав би нам прояснюючий малюнок сучасности — з її бляґою, пустословєм, самолюбством, "штреберством", короткозорістю. Такої сучасної новости поет нам не дав. Склало ся так, що розсварив ся з своїми колишніми знайомими. У відплату за те він сів за столом і розписав докладно їх зверхній вигляд; дав кождому з них инше назвище, але за те надїлив кождого всїма можливими глупими й злими прикметами, на які тільки спромогла ся його "поетична інвенция", і пустив памфлет у сьвіт. Що повість така і тільки таке викликує вражінє, видко се з ідїотичного домаганя коханих ближнїх: щоб навалені (або "скомпромітовані") зволили боронити ся. І се характеристичне. Ніхто не вимагає від поетів, щоб героїв своїх творів брали з повітря. Але людина з лїтературною культурою мусить з огидою відвернути ся від "хитруна", котрий до голов відомих сучасників дочіпляє опаскуджені ним самим тїла та котрий пускає в продажу ті карикатури як "влучні портрети". Кажу: відвернути ся від "хитруна", а не боронити ся перед ним. Можна полємізувати проти лихої вступної статї, але не проти памфлєту, який в одну купу змішує одну десятину правди з девять десятими брехнї. Ось приклад, який наглядно покаже таку ситуацию. Поет малює відомого фабриканта, малює наглядно і докладно "як він харкає і як плює". А потім він добріхує йому якесь любовне відношенє тай "уживає собі" на зненавидженій людинї тим способом, що він (у своїй уяві, розумієть ся) обманює зненавидженого з тою дївчиною. І проти чогось такого мав-би зачіплений стати до боротьби? 