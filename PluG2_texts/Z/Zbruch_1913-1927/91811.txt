◦ ◦ ◦ ◦ ◦ ◦ ◦ ◦ ◦ ◦

Оперативний звіт Штабу Головного Отамана з 27 серпня 1919. На південь і південний схід від Вапнярки ішли вчора цілий день завзяті боі. Наші війська удержалися на своїх становищах. На схід від Житомира здобули Галицькі частини в кровавім бою Коростинів. Більшовицька вістка про заняття Житомира цілком неправдива. На Житомир взагалі не робили більшовики ніякого наступу і він як був так і є в наших руках.   Оперативний звіт Штабу Головного Отамана з 29 серпня 1919. В районі на полудне від Вапнярки відбили наші війська сильний ворожий наступ. Група, яка прямує на Киів, зводить боі із ворожими відділами, що скупчились до безпосередноі оборони столиці. Отаман Кватирмайстер Курманович, ґен. чет. в. р.   Польський оперативний звіт. УПБ. ВАРШАВА, 27. VIII. (радіо): Литовсько-білоруський фронт. Після пятидневних боїв в околиці Докшиць наші війська розігнали більшовиків на лінії Пліса-Лушки, приневолюючи смілим наступом одну частину тих військ до здачі. Наші війська заняли Шарковшину-Лушки і Плісу та взяли два панц.-поїзди, 4 паровози, 120 вагонів, 7 гармат, 20 скорострілів, богато муніції, взяли а полон 40 старшин і 900 жовнірів. На цілім фронті жива діяльність розвідок. Дня 24. VIII. наші війська ввійшли до Сувалок, радісно витані населенням, звільненим від німецького ярма. На волинськім фронті крім розвідок не підпринято ніяких воєнних операцій. Наша кавалєрія дальше робить розвідки в нутрі краю в околиці Олеська і далі на схід. На галицькім фронті спокій. Дня 24. VIII. ми закінчили окупацію Покуття.   Польсько-румунський союз. УПБ, КАМЯНЕЦЬ, 28. 8. "Ль-Орієн" з 21.8 подає отсю депешу зі Львова. Конференція між делєгатами польського і румунського генер. штабів у Львові закінчилася. Осягнено повне обосторонне задоволення. Запевнено співпрацю румунських військ на боці польської армії.   Премієр-міністр І. Мазепа. Надзвичайне видання "Украіни" з дня 29.  8. повідомляє про зміну в кабінеті міністрів. Премієр і вн. спр. І. Мазепа; господарство: інж. Микола Шадлун; фінанси: дотеперішній премієр Мартос. Инші портфелі обіймуть представники партій, що стоять на грунті державности УНР. Висока Директорія відбула в четвер, 28 с. м. довгу нараду в новим премієром та мін. господарства.   До команди міста! В Европі замітають улиці о 5 рано. Тут замітають тоді, коли найбільший рух людей. Курява зноситься така, якби татарський чамбул їздив по місті. Можеб команда штиками будила раньше лінюхів і пригадала їм, що є ще вода на Україні.   Старшина-розбійник. Так назвала "Роб. газета" п. Чмолу, старшину з корпуса С.С. за це, що мав забрати автомобіль одного з міністерств. Доносять нам, що це авто було і є власністю корпусу С.С., що в корпусі є більше старшин тогож імення, отож Редакція "Р.Г." не повинна була так обиджувати старшину тим більше, коли сама пише, що в цій справі відбувається слідство. Воно викаже, чиє це авто і хто його кому забрав безправно.   Стрілець   