У. С. С. в бою за місто Олександрівськ.

Пресова кватира УСС. в поли.   Одинака досї битва Стрільцїв з большевиками відбула ся в містї Олександрівську над Днїпром, дня 15. і 18. цвітня.   Стрільцї підійшли під місто горі Днїпром дня 15. цвітня. На Хортицї стояли віддїли Нїмцїв, які радили чекати і не здавати ся в бій. Та їм нїчого було чекати. Один віддїл ще того самого дня над вечером вдер ся з двома скорострілами на товарову стацію. Тут большевики нагружували поїзди всяким добром і здивувались не мало,як на них посипали ся стріли. А як зачав бити на них скоростріл з моста побіч стації, повстало між ними замішанє і не знали вони, куди тїкати. Декотрі поїзди хотїли втекти, та не встигли. У ваґонах містив ся віддїл большевиків. Він почав було стріляти, та стрільцї повкидали у ваґони богато ручних ґранатів, які завдали їм великі втрати.   В ночи мусїли Стрільцї відступити зі стації із міста, бо супроти великого числа большевиків небезпечно було малому віддїлови оставати в незнаному містї.   Тоїж ночи прийшла їм в поміч решта Стрільцїв з пароходу і принесла з собою дві гаківницї. Над раном знов почали наступати на стацію і прилежню часть міста. Спершу острілювали з гаківниць стацію, а віддак заняли її без опору і пішли дальше. Большевики сильно відстрілювали ся, але більшого опору нїде не ставили. Вже цїла часть міста в близу товарової стації була занята Стрільцями. Та нараз заїхали на сю стацію три нові віддїли большевиків в панцирних поїздах і почала ся стрілянина з усїх сторін. Стрільцї завзято відстрілювались, та панцирному поїздови не легко дати раду. Збирались було обстріляти їх з гаківниць і брати приступом, але рівночасно зачали инші большевицькі віддїли обходити їх з правого крила. У Стрільцїв не було стільки сил, щоби від сього як слїд забезпечитись, себто продовжити боєву лїнїю від правого крила аж по Днїпро, тому знова відступили.   Втрати Стрільцїв в сих боях були незначні: один убитий, один загублений і кількох ранених. За те большевицькі втрати були дуже важкі.   По сих боях не задержувались большевики вже й одної днини в Олександрівську. Одні виїхали зелїзницею, другі розбігли ся по полях і днїпрових плавнях. В місто війшли без бою Нїмцї і один курінь Першого Запорожського Полку, який задержав ся тут два днї в дорозї на Крим проти большевиків.   Комендант ґрупи, до якої тепер належать Стрільцї, архикнязь Вільгельм, висказав їм за сей бій ось яку похвалу (Gr. Kdo Bef. Nr. 6 v. 24, IV. 1918):   "З радїстю довідав ся я, що хоробрий український лєґіон 15. с. м. з власної інїціятиви, зданий лиш на свої сили, проти великої переваги червоної ґвардії здобув приступом при дуже малих власних втратах полудневий дворець Олександрівська, завдав ворогови вільної України величезні втрати і сим уможливив нїмецьким і українським війскам вступ без бою.   "Лєґіон може з гордістю дивити ся на свій найновійший подвиг на історичній українській території.   "Покликаний до Його Високости не міг я на жаль брати участи в сїм визначнім бою моїх хоробрих Стрільцїв.   "З почестю згадую погибшого героя Михайла Ярему зі сотнї скорострілїв і висказую в імени Найвисшої Служби командантови, офцирам і хоробрій мужві укр. лєґіону мою подяку і повне признанє."   Дїло   