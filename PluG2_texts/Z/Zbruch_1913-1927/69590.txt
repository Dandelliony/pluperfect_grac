◦ ◦ ◦ ◦ ◦ ◦ ◦ ◦ ◦ ◦

Протест проти війни без кінця.
ЛЬОНДОН (Райтер.) "Deily Telegraph" поміщує меморіял виконуючого видїлу робітничої партії, котрий має бути предложений збираючій ся нинї конференції представників партії, як основа мирової пропозиції анґлїйської робітничої партії. Меморіял має бути предложений також осібній конференції, яка збереть ся 21. с. м. в Льондонї, а опісля буде представлений соціялістичній конференції союзників і міжнародній соціялїстичній конференції. Меморіял передовсїм затверджує заяву, приняту однодушно 14. лютого на конференції соціялїстичних робітничих партій союзників, в якій оповіщено постулят відбудови Польщі і право самоозначеня всїх поневолених народів від Альзації й Льотаринґії аж до Балкану. В меморіялї сказано, що конференція витає російську формулу "без анексії й контрибуції", домагаєть ся зараз утвореня союза народів і міжнародного законодавства. Конференція протестує проти провадженя війни без кінця. Найважнїйшим услївєм мира є відбудова й винагорода Бельґії Нїмцями.
Конференція домагаєть ся дальше територіяльної відбудови Сербії і Чорногори, бажає розвязати балканське питанє при помочи конференції представників балканських народів або авторитетною міжнародною комісією. Дальше домагаєть ся віддачі Франції Альзації і Льотаринґії, висказує горячу симпатію італїйській ірредентї і признає конечність забезпеченя управнених інтересів Італії над Адріятиком та Егейським морем. Дальше домагаєть ся рівноуправненя жидів у всїх краях і бажає, щоби Палестина стала вільною жидівською державою. Вірменська земля, Мезопотамія й Арабія не повинні бути віддані Туреччинї, але подібно як кольонїї в підзворотниковій Африцї мають бути адмінїстровані комісією союза народів. Константинополь має стати вільним невтральним портом. Всї европейські кольонії в Африцї мають бути віддані союзови народів і заряджувані безпартійною комісією, як независима невтральна держава. Меморіял заяляєть ся проти всякої господарської війни по заключеню мира. З виїмком Бельґії, спустошеня, які повстали внаслїдок війни, мають бути направлені з міжнародних фондів, до котрих всі краї, що провадять війну, мають причинити ся в міру своєї відвічальности за пороблені шкоди.
Австрійський соціялїст Отто Бавер в Петроградї.
ЛЮҐАНО. До "Messagero" доносять з Петрограду: Звісного австрійського соціялїста Оттона Бавера, якій був в полонї, увільнено на просьбу виконуючого видїлу ради робітників і жовнїрів. Він прибув до Петрограду, де Мартос представив його членам видїлу. Мінїстри Скобелев і Церетелї повитали його.
Послїдні вісти про воєнне положенє.
ВІДЕНЬ. Пресова кватира 10. серпня. В боротьбах на північ від Фокшанї від 6. серпня беруть участь також австро-угорські війска. І так вчора австро-угорські війска відперли сильний криловий наступ і в завзятій боротьбі дійшли до гостинця Д. С. Тішіта Балтарету. Узгірє Масаная здобуто приступом. В долинї Молдави і над Серетом сильний неприятельський опір. Між Серетом і Прутом неприятель силкував ся сильними протинаступами опізнити нам похід. В напрямі села Правортко (?) йшов 8 разів до приступу. Російска кіннота гнала вперед піхоту. Під Бродами взяли австро-угорські війска в полон 8 офіцирів і 205 жовнїрів та здобули 8 скорострілів і 1 метавку мін. В відбитій части Буковини добрі вигляди жнив. Росіяни, уступаючи знищили вправдї стан худоби, мости і деякі місцевости, але не всюди. Чернівцї не богато потерпіли. Населенє з одушевленєм витало цїсаря, який в 3 днї потім, як австро-угорські війска ввійшли до Черновець відвідав те місто.
На фронтї над Сочею австро-угорські лїтаки обкидали бомбами неприятельський табор в долинї Вальони і війскові заклади в Монфальконе. В долинї Адижі взято в полон 1 офіцира аспіранта і 51 жовнїрів.
БЕРЛЇН. (Тбк.) На сходї між Прутом і Сучавою докладали Росіяни 9. серпня найбільше зусиль, щоби відперти сюзників назад. Всї їх зусиля були безуспішнї. Всї хоробрі наступи відкинено, причім неприятель понїс великі втрати. Та сама доля стрінула протинаступи Росіян по обох берегах Молдави і здовж Бистрицї. По проломаню завзятого опору союзники посувають ся дальше вперед. На північ від Монте Клєя та на схід від фабрики шкла, що находить ся на північ від Касіну забрано неприятелеви на горах кілька становищ. Наступи противника на північнім березї Ойтош відперто. В области Фокшанї по сильнім приступі наших війск в відтинку Шушіти перейшли ми через дорогу, що веде на північ. Всї зусиля неприятеля сильними наступами, які місцями мали по 15 филь, відобрати втрачені становища розбили ся цїлковито в огни нїмецких скорострілїв. Втрати неприятеля дуже тяжкі. Цїлі филї, що ішли приступом лягли.
БЕРЛЇН. (Вольф) Нові успіхи підводних човнів на Атлянтійськім океанї і на Північнім морю 21.000 тон брутто. 