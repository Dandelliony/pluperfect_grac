◦ ◦ ◦ ◦ ◦ ◦ ◦ ◦ ◦ ◦

Нова росийська часопись в Галичинї. У Львові почала виходити нова щоденна росийська часопись "Новый край".
Ревізия повітів в Галичинї. Ґенерал-ґубернатор Галичини ґр. Юрій Бобрінский поручив чиновникови для специяльних поручень А. М. Вороновскому перевести ревізию урядованя уїздних почальників тай загалом цїлої росийської цивільної адмінїстрациї в занятій части Галичини й... Буковини. Господину Воропцовскому успіхи нашої армії значно заощадили працї, бо до так зв. черновецької ґубернїї, яка після росийського розмежованя "Прікарпатской Русї" обіймала не тільки Буковину, але й Покутє, не може й носа показати. За теж в прочих трех ґубернїях (по упадку Перемишля утворено вже й перемиську ґубернїю, що обіймає сїм уїздів, себто повітів) буде мати ґенерал-ґубернаторський ревізор чимало погоди переконати ся, що хабарництво й прочі подужитя зуміли росийські "окраїнні" чиновники вже на цїлій лїнїї засадити і в завойованім краю.
Обміна листів з Галичиною. Перед трома місяцями австр. і угорський Червоний Хрест звернули ся до росийського військового заряду з телєґрафічною просьбою о позвіл на виміну листів між мешканцями Австро-Угорщини і особами, що остали на занятій галицькій териториї. Яко еквівалєнт обіцяно подібну виміну листів з занятої териториї Польського Королївства з Росиєю. Тепер доперва прийшла на просьбу ту за посередництвом росийського Червоного Хреста відмовна відповідь з огляду на небезпеку шпіонажі.
Відзначенє українських офіцирів. Два сини о. Евгена Гуцара зістали відзначені, а се д-р Володимир Всеволод, надпоручник лїкар в резерві, одержав "Goldenes Verdienstkreuz mit der Krone am Bande der Tapferkeitsmedaille", а Роман, активний поручник "Militärverdienstkreuz mit der Kriegsdekoration".
Москвофіли при роботі. У Львові зорґанїзовало Общество Качковського тримісячні курси для сїльських писарів. На курси принято сто селян з ріжних околиць краю. 