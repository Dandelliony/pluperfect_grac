Бл. п. Орест Авдиковский  – Україньско-польскі переговори. 

Бл. п. Орест Авдиковский, який помер в недїлю у Львові в 70. роцї житя, замітний для нашого народно-католицкого житя тим, що якийсь час редаґував "Мир", видаваний пок. Іваном Левицким в католицкім дусї. В сїм часї небіщик, маючи вже поза собою москвофільску минувшину (участь в редаґованю "Бояна", "Слова", "Нового Пролома"), виразно склонював ся в народний бік і народна справа була би чимало зискала в особі талановитого публїциста, наколи би не впливи пок. редактора Маркова. Марков, оцїнюючи по заслузї талант пок. Авдиковского, пригорнув єго до редакциї "Червоної Руси", "Галицкої Руси", а вкінци "Галичанина"; на становищи редактора сеї останної часописи позістав покійник майже по конець свого житя, то є до хвилї, коли "Галичанинъ" перестав виходити. Про покійника, чоловіка ввічливого і особисто симпатичного розказують, що в часї росийско-турецкої війни писав він воєнні "кореспонденциї з поля бою" для віденьского "Extrablatt-у", сидячи преспокійно у Віднї.
Галицке москвофільство втратило в помершім визначну одиницю. В. є. п.!
Україньско-польскі переговори. "Neue fr. Presse" доносить в телєґрамі з Мариєнбада, що намісник др. В. Коритовский вертає дня 15. с. м. через Відень до Львова і зачне тут переговори в справі виборчої реформи до галицкого сойму. Вже тепер можна сказати, що ті переговори не покінчать ся в тім місяци, бо много полїтиків вертає до Львова щойно з початком вересня.   