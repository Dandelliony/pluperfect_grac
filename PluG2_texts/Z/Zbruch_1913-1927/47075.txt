◦ ◦ ◦ ◦ ◦ ◦ ◦ ◦ ◦ ◦

Конкурс. "Gazeta Lwowska" оголосила конкурс зелїзничої дирекції в Станиславові на посади 12 стаційних і одного мостового. Старати ся о ті посади можуть вислужені підофіцири до лютого.
Полекша для цукорників у Львові. На інтервенцію львівської Торговельної Палати має бути скасована заборона випіканя бішкоптів, гербатників, грінок і т. п. Львівські цукорники одержать муку і могтимуть випікати дріжджеве печиво з 30 прц. домішки чистої пшенишної муки.
Радять собі, як можуть. У Відни, як відомо не вільно в каварнях подавати білої кави межи 2. і 7. год. по полудни. Тимчасом віденське намісництво довідало ся, що каварники тим гостям, які не годні визбути ся налогу пити білу каву, позваляють приносити собі молоко. Є се чисто обманство, тому намісництво тепер остро проти каварняних молочарів виступить.
Д-р Йосиф Мілєвський, директор галицького Краєвого Банку, помер у Києві. Покійний був професором полїтичної економії в унїверситетї в Кракові, а опісля, ставши директором галицького Краєвого Банку у Львові, викладав як почесний професор у львівськім унїверситетї. В полїтичнім житю брав визначну участь, був послом до куріяльного парляменту, а в галицькім соймі був звичайно буджетовим референтом. Давнїйше належав до краківської ґрупи консерватистів та за намісникованя Бобжинського розійшов ся з ними, зложив соймовий мандат з курії великої земельної власности в краківськім окрузї і був зараз демонстраційно вибраний подоляками з курії великої земельної власности в станиславівськім окрузї. Належав до противників компромісового проєкту соймової виборчої реформи нам. Бобжинського, стоячи на непримиримім супроти Українцїв становищи подоляків і вшехполяків. Підчас російської інвазії був у Львові і як директор Краєвого Банку був разом з Банком евакуований російськими властями до Києва. Помер в старшім віцї, над 60 лїт.
Килимкарська робітня в українськім шпитали у Петербурзї. В українськім шпитали у Петербурзї уладжено в останнїх часах на внесенє О. Ф. Туган-Барановського маленький варстат для тканя килимків по старинним українським взірцям. В українськім шпитали, що має місце на 25 ліжок і містить ся в хатї кн. А. Імеретинської, вчать ся крім того читати, писати, рахувати, городництва, цвітоводства і ріжних ремесел. — зк. 