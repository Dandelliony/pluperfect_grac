◦ ◦ ◦ ◦ ◦ ◦ ◦ ◦ ◦ ◦

В справі воєнних відшкодовань. Ц. і к. мінїстерство війни покликало до житя сталу конференцию в справі виплати відшкодовань, спричинених теперішною війною. Конференция радить що тижня в пятницю о 4 год. по пол. в мінїстерстві війни віддїл XI Е, а в склад її входять з української сторони посли Лев Левицький і Ілия Семака, яким признано сї місця в наслїдок домагань нашої парляментарної репрезентациї. Всї Українцї з Галичини і Буковини, які понесли материяльні шкоди пр. в наслїдок реквізициї, в своїм власнім інтересї повинні звертати ся до одного з названих висше послів під адресою українського ратункового комітету, Wien, VIII. Langegasse 5, Parterre.
Гаразди в наших горах. Пишуть з Криворівнї дня 27. мин. м.: "Голод розпічнеть ся тут невдовзї й між Гуцулами, бо зарібків нема нїяких, продавати нема що, а засоби поживи дорожіють з дня на день, тай то не все можна їх дістати. От уже два тижнї не кожна купити муки, бо Делятин занятий ворогом, до Косова не пускають наші, а у Вижници все випродане. Кукурудзи тепер корець по 36 к., а се головна пожива Гуцулів; 1 кґ. соли коштує 86 сот., 1 кґ. цукру 1.70 к., пачка сїрників 30 сот., 1 лїтр нафти 1 к., пачка тютюну за 10 сот. тепер 18 сот., і т. и. Інтелїґенти й купцї дуже прикро відчувають недостачу хочби частинного полученя почтового (для листів і ґазет)." 