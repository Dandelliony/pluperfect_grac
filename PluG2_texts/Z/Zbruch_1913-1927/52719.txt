Нова російська офензива

Львів, 13. червня 1916.
Для управи австро-угорської армії і для загалу нова російська офензива не була несподїванкою. Її вістуном був ураґан російського артилєрійського огня, що зелїзним градом засипував від кількох тижнїв передні австро-угорські становища. Греміли російські гармати без упину над Путілівкою, на полуднє від Олики; над Іквою, на північний захід від Кременця; над Вусачкою, на захід від Тернополя; над Стрипою, на захід від Теребовлї а на південний схід від Бучача, вкінци в північно-східнім кутї Буковини. Опісля пішла російська піхота у тих відтинках до наступу декуди в 15 рядах: так було під Вікном, під Козловом на захід від Тернополя, над Іквою і над Путилівкою. Свої наступи поновляли Росіяни по 12 разів.
Коли російська офензива сама про себе й не була несподїванкою для ц. і к. команди, то про масу людий і матеріялу, яким вона розпоряджає, таки можна сказати, що вони своєю обильністю переступила межі ожиданя. Сим мабуть і треба пояснити, чому офензива ся принесла Росіянам деякі успіхи.
В другім дни офензиви Росіяни добули малий успіх. В північно-східнім граничнім кутї Буковини є село Вікно. Від півдня на північний схід селом сим веде добре удержана дорога через міст на Днїстрі і йде далї другим берегом Днїстра. Здасть ся, що Росіянам ходило о ту дорогу, яка улекшує всякий довіз, і тут пішли вони до наступу з небувалою завзятістю. Фактичні обставини є у тім відтинку для оборони некорисні. Проте австро-угорські війска видержали кілька днїв на тій лїнїї, і що йно на приказ команди відступили на другу сильнїйшу лїнїю.
Де вибере Брусїлов точку для головного свого удару, — отсе було питанє, якого розвязки дожидала управа австро-угорської армії. Нинї ся точка вже відома: вона лежить на Волинї, на відтинку Млинів-Олика. Вибрана добре. Рівне зі своїм зелїзничим узлом, зі своїми маґазинами, кріпосними уладженями є доброю основою для такої операції, що вимагає нагромадженя на задах великих резерв і швидкого довозу значної скількости мунїцїї. Австрійсько-угорські становища йшли тут лїнїєю малих горбів, не опирали ся на нїяку природну підставу і лучили кінцї луку, який творить Стир з Іквою. Могучай удар Брусїлова знищив першу оборончу лїнїю між Млиновом і Оликою. Наслїдком того мусїли війска архикнязя Йосифа Фердинанда відступити на лїнїю Стиру і віддати неприятелеви цїлу середину згаданого луку. Стир є природною оборонною лїнїєю, вже давно добре приготовленою на случай покиненя лїнїї Млинів-Олика. А що Луцьк находить ся в колїнї Стира на його правім березї, тому і се місто — як доносить російський комунїкат — заняли Росіяни. Хоча той сам комунїкат додає, що російські війска "в дальшім наступі перейшли Стир", то того розгону не треба перецїнювати. Лїнїя Стиру та Ікви є така сильна, що про її проломанє від одного удару не може бути й бесїди.
Ведений одночасно російський наступ на відтинок Вишнївчик-Трибухівцї-Язловець на схід і захід від Стрипи імовірно має тільки значінє диверсії. Чи він розвинеть ся в більшу операцію в цїли пролому, нинї не відомо.
Поки-що можна говорити про справдї могучий російський наступ тільки на крилах: передовсїм на крилї північнім, волинськім поза сим на південнім крилї — між Днїстром і Прутом і над долїшною Стрипою. І тут і там мала офензива деякі поступи, особливо на Волинї, де Росіянам вдало ся заняти цїлий лук Стиру, з містом Луцьком включно. Виступає тепер питанє, які буде мати стратеґічні наслїдки сей російський успіх. Навіть не претендуючи на знанє тайн розміщеня ц. і к. і нїмецьких сил у воєнній области, таки можна на певне сказати, що не всї ті сили, цїлою своєю масою стоять у першій лїнїї та що поза війсками, вже вплетеними у боротьби з російським наступом, має начальна команда армії ще до розпорядимости сильні резерви, які можна кинути на загрожені части фронту і якими можна покласти край і російським поступам. Найблизші днї принесуть повне, або бодай частинне, проясненє сього питаня.
Не малоб нїякого змислу переходити легковажно попри факт російських успіхів, які ц. і к. штаб отверто признає. Та рівночасно не має змислу поважно трівожити ся, щоб значінє тих успіхів перейшло рамки місцевих тактичних користей та зросло до розмірів стратеґічного рішеня. Конрад фон Гецендорф умів побороти значно тяжші обставини і привести їх конець кінців на користь повірених йому сил. 