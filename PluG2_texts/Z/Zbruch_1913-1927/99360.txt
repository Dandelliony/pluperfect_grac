◦ ◦ ◦ ◦

Бої в Галичині.  Про положення на фронті Вид. II. Штабу Д.О.Ґ. інформує: Бої в районі Бродів і над горішним Серетом тревають. Над долішним Збручем менші сутички. Рішаючого моменту змагань ще не має. Поголоски про перервання фронту, чи про заняття ряду місцевостей у Східній "Малопольщі" неправдиві. Відбуваються переґруповання і пересування підмог, аби нагромадити більші сили в точках вибраних до оборони.   Конференція в Женеві відложена. Як доносить "Echo de Paris" конференцію в Женеві, шо мала відбутися в серпні, відложено на довший час. Ця проволока має дати спромогу погодити ріжні проєкти, які мають на цій конференції зложити союзні держави.   Вирішення справи Тешинського Шлеська? Деякі польські часописи подали звістку, що Найвища Рада вирішила справу Тешинського Шлеська в некорисний для Поляків спосіб. "Ґазета Варшавська" довідується з дипльоматичних кругів, що досі не наспіло ніяке офіціяльне донесення про подібне рішення Найвищої Ради.   Виїмковий стан у Східній Прусії. Німецькі часописи доносять, що у Східній Прусії оголошено виїмковий стан.   Ліґа Народів. По донесенням з Льондону Ліґа Народів збереться в Сан Себастіян, дня 26. ц. м. Предметом нарад буде: 1) Економічний виступ проти держав, які ведуть війну з жорстокістю, мимо зобовязань, які їх вяжуть, як членів Ліґи Народів. 2) Утворення постійної санітарної орґанізації. 3) Наради над проєктом зредаґованим міжнародним комітетом правників в Газі і проєктом слідження обовязків, які відносяться до ради Ліґи Народів з огляду не збори Ліґи, які мають відбутися в жовтні. 4) Відповідальність Ліґи Народів супроти клявзуль договору.   Комуністична демонстрація в Берліні. В Берліні відбулася демонстрація німецьких комуністів і незалежних соціялістів за увільненням Белі Куна. Підчас демонстрацій промовляв Лєдебур. Перебіг маніфестації був спокійний.   Підписання мирового договору з Туреччиною. Авас доносить: Урядово оголошено текст договору в Сан Жермен. Мировий договір з Туреччиною має бути підписаний в четвер.   Успіхи Греків. Аґенція Райтера доносить, що Греки зайняли Адріянопіль. Командант турецьких націоналістичних військ Яффер відступає в напрямі на Кіркілісси. До Адріянополя має в найблищих днях прибути король Олександер.   Льойд Джордж поважно хорий? Як доносить "Journal" з Льондону, стан здоровля Льойда Джорджа є поважно захитаний. Лікарі поручили йому негайний, безоглядний відпочинок.   Льойд Джордж надіється мира. Льойд Джордж заявив на інтерпеляцію в палаті громад, що з огляду на згоду совітів на розпочаттє переговорів в справі перемиря, падуть обєкції, які доси були проти приїзду совітської торговельної делєґації до Льондона. Л. Джордж зазначив, що з огляду на вигляди мира має найліпші надії.   Французи заняли Дамаск. Француські війська ввійшли до Дамаска. Опір еміра Файзалю, котрий втік, зломано.   Громадська думка 