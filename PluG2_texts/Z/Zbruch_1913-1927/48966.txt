◦ ◦ ◦ ◦ ◦ ◦ ◦ ◦ ◦ ◦

В справі уживаня воєнних полонених до робіт оголошує ц. к. намісництво нове заряджене: Ц. і к. мінїстерство війни видало в порозуміню з начальною командою армії нове, обовязуюче від 1. марта с. р. зарядженє про доставлюванє робітничих партій воєнних полонених. Зарядженя, що обовязують в Австрії, обовязують також на ширшім воєннім теренї. Для вузшого воєнного терену видав кватирунковий віддїл начальної команди армії анальоґічне зарядженє. Видані зарядженя обовязують без виїмку що-до всїх робітничих партій полонених. Службодавцї, котрі мають вже придїлених полонених до робіт, а котрі до дня 20. с. м. включно не донесуть дорученим листом або телєґрафічно до місця, звідки дістали полонених, що їх зрікають ся, будуть уважані, що годять ся з новими рішенями. Службодавцям вільно заглядати до нових приписів, що находять ся в посїданю війскових команд і полїтичних повітових властий. Зазначуєть ся, що нові зарядженя відносять ся також до призначуваня полонених громадам, яким одначе не будуть признані дотеперішні полекші.
Листи до галицьких закладників. Для посередництва в пересиланю листів до галицьких західників в Росію утворено у Відни: Auskunftsstelle des Roten Kreuzes für Civilinternierte im Feindeslande, Wien I. Graben 17. Те бюро на жаданє присилає картки, які по виповненю інтересованним особами пересилає потім адресатам.
Відзначенє Українця. Д-р Володимир Гузар, ц. і к. старший лїкар дістав відзнаки: "Goldenes Verdienst" kreuz mit der Krone am Вande der Таpferkeitsmedaille" і "Ehrenzeichen II. kl. v. Rothen Kreuz mit der Kriegsdekoration".
Заборона наукових курсів у Вильнї. "Dziennik wileński" з 23. лютого подає таке оповіщенє начальника адмінїстрації: Підчас зголошуваня шкіл і наукових заведень показало ся, що є в Вильнї наукові курси, які мають унїверситетський характер. Тому, що задля воєнного стану не можуть бути допущені освітні стремліня, які виходять поза приписи, видані начальним вождом на Сходї, то розпоряджуєть ся: 1) школи і курси з назвою "унїверситетів" заборонюєть ся; 2) заборонюєть ся всї теперішні наукові курси і позашкільні відчити постійного характеру; 3) поодинокі відчити можуть бути на просьбу дозволені начальником управи. Рільничо-технїчних викладів не вважають ся за наукові в значіню другого пункту. Вильно, 19. лютого 1916 р. Начальник управи, в заст. Умпфенбах. 