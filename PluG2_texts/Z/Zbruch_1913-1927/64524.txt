◦ ◦ ◦ ◦ ◦ ◦ ◦ ◦ ◦ ◦

Дирекція ц. к. Академічної ґімназії і її філії у Львові вул. Рутовського ч. 22, бажаючи продовжати воєнну хроніку ґімназіяльного звіту звістками про своїх бувших і теперішних учителїв і учеників, що служать або полягли в службі у ц. і к. війску, або в УСС., просить їх і родини та знакомих, щоби подали подробицї їх дотеперішної служби, перебуті кампанії, відзначеня, полк і формацію, дату уродин і лїт науки в ґімназії.
Українцї стрийської дїльницї м. Львова. В понедїлок дня 9. с. м. о год. 6 вечером в школї при вул. Длуґоша ч. 17 відбудуть ся загальні збори читальнї "Просвіти" для стрийської дїльницї. Нехай на тих зборах не бракне нїкого! Мусимо відновити народне і просвітне житя, яке воєнна заверуха зупинила.
Чистий дохід з вечера обрядових пісень "Львівського Бояна" в дни 23. м. м. по покритю видатків принїс квоту 246 К 16 сот., а разом з датками 388 К. 16 сот., в тім від п. Н. 100 К. З того зложено 150 К. на фонд немічників У.С.В. в канцелярії станицї У. С. С., а 238 К. 16 сот. передано через П. ґенерала Рімля на воєнну кухню шкільної дїтвори. — За комітет вечера: Василь Барвінський, Мирон Федусевич.
Нїмецький розпорядок про одїж. Державний уряд для одїня в Нїмеччинї установив від дня 3. цвітня с. р. якість і максимальну скількість одїня для кождого віку і для обох полів. Мущина може одержати тільки два ґарнїтури одїня, один плащ, дві пари штанів і дві блюзи ношені при роботї, пару зимових рукавиць. Жінкам дозволено на три сукнї, одну спідницю, дві блюзи, один плащ, один шаль і три фартухи. Дозволено тільки на 2 до 4 штуки всяких родів біля. Ще меншу скількість одїня визначено для дїтий. Уряд для одїжи видає картки особам, які хотять собі справити нове одїнє; вони передтим мусять зложити письменну заяву про ті приписи, які мають.
Товариства українських наукових викладів ім. П. Могили. В суботу дня 7. с. м. відбуде ся в малій салї Інституту ім. Миколи Лисенка виклад п. д-ра Василя Щурата на тему "Українцї в галицькім становім соймі (1817—1846 року)". Початок точно о годинї 4-й по полудни. — В недїлю д. 8. с. м. відбуде ся в малій салї Інституту ім. Миколи Лисенка виклад п. д-ра Ярослава Гординського на тему "З історії руху української молодїжи 60-их років XIX ст." Початок точно о год. 4-ій по пол. 