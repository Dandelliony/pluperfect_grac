Нове академічне товариство "Ватра".— Московський сьвітовий рекорд. — Взірцевий педаґоґ. — Empire Day. — Право прилюдности

Нове академічне товариство "Ватра". Слухачі, Українцї, ц. к. Академії ветеринарийної у Львові заснували товариство під назвою: Укр. акад. тов. "Ватра" медиків ветеринарийних у Львові. Цїлею тов-а між иншим, давати по провінциях відчити ветеринарийно-годівельні, як також згуртувати академиків, Українцїв сего заведеня в національне товариство, щоби запобічи тій сумній обставинї, що не мале число слухачів, Українцїв, на сїй академії в протязї студий обоятнїло до народної справи а по окінченю ставало навіть в ряди ворожих нам Поляків. При сїй нагодї звертаємось з просьбою до Вп. лїкарів ветеринариї і прихильників, щоби надсилали наукові книжки, бо тов-о є на разї без всяких фондів і біблїотеки і ледво чи змоглоб воно, не маючи відповідних до того средств, свої наміри зреалїзувати. Крім того тов. буде давати інформациї тим товаришам, що хотїлиб віддатись сим студиям, так що до львівської, як і віденської Академії і звертає вже тепер увагу товаришів на війсковий віддїл при віденській академії, де є всего один Українець. На загальних зборах тов-а 22. с. м. увійшли слїдуючі товариші до видїлу: голова тов. Суховерський Евген, заступник Моравський Володимир, секретар Дуткевич Остап, скарбник Соневицький Юлїян, Сидяга Осип і Стоцький. Товариство, покищо, буде приміщене в академічній громадї, Осолїнських 10 і туди належить також слати всякі письма до товариства. — За видїл: Суховерський Евген, голова, Дуткевич Остап, секретар.
Московський сьвітовий рекорд. Петербурський Светъ пише: В великім селї Семеновско в Орлівській ґубернїї стало ся щось незвичайного. Помер громадський писар і в цїлім селї не найшов ся ніодин мешканець, що міг би обняти сей уряд, бо всї мущини в сїм селї анальфабети. Уряд віддано тому селянцї Кояковій.
Взірцевий педаґоґ. В Каменци Подільськім учитель реальної школи. Солуха, на іспитї "спалив" усїх матуристів. Кілька годин пріли матуристи над розвязкою математичної задачі і не могли її розвязати. Зацїкавило се инших учителїв. Вони предложили самому учителеви, щоби розвязав сю незвичайну задачу. Пан Солуха пересидїв над нею 10 годин і не міг її розвязати. Тепер інтересовані родичі учеників, що з вини Солухи перепали при іспитї, старають ся, щоби уневажнено іспит.
Empire Day. День 24. мая є в Анґлїї сьвятом держави, Empire Day. Всї краї, які належать до анґлійської імпериї, установили день 24. мая національним сьвятом, котре сьвяткує 400,000.000 на цїлій земській кули. В самій Анґлїї 9,000.000 дїтий уладило того дня торжественні походи до парків, на сьвяточні забави. Дїти дістали в школах такі національні "заповіди": 1) люби і бій ся Бога, 2) шануй короля, 3) будь послушний законам, 4) працюй над поступом імпериї підчас мира чи війни, 5) будь патріотом, 6) поважай права инших народів, 7) учи ся горожанства, 8) сповняй обовязки,  9) збирай потрібне знанє, 11) май ясну і широку думку, 12) вправляй в собі карність, 13) вистарчай сам собі, 14) працюй для инших, 15) помагай убогому і потребуючому. Empire Day установлено в 1897 р. підчас ювилею цїсаревої Вікториї за почином княза оф Міди.
Право прилюдности на 1912|13 одержали І—IV кл. української приватної ґімназиї в Городен ц ї розпорядком мінїстерства просьвіти з дня 6. мая с. р. ч. 16 761. 