◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з 17. жовтня
Війна на Сходї. Фронт архикн. Карла: В граничних областях на південь від Наґи Себена і Кронштату положенє не змінило ся. В горах Ґергіє ромунський опір тривав дальше. В кутї, де граничать три держави, на південь від Дорни Ватри зігнали ми неприятеля з гір на схід від Неагри. В лїсних Карпатах і на південь від Днїстра відокремлені наступи Росіян відперто.
Фронт кн. Лєопольда Баварського: Битви над Нараївкою і на Волинї тривають дальше. В обох тих областях неприятель знов понїс тяжку невдачу. На південь від Липицї долїшної російські маси до ночи йшли приступом на становища нїмецьких війск. Все те даремно. Баталїони нїмецької ґвардії відперли неприятеля, відогнали його аж дальше до неприятельських ровів і там усадовили ся. Росіяни полишили в руках наших союзників 36 офіцирів і 1900 жовнїрів та 10 машинових крісів.
На Волинї російські атаки знова були спрямовані проти нїмецьких і австро-угорських сил ґен. полк. Терстіянського. Після нагального острілюваня по полудню між Пустомитами і Свинюхами, на захід від Бубнова, на південь від Затурцїв, між Затурцями і Киселином російські кольони рушили вперед. Наступи неприятеля мимо величезних втрат в деяких місцях повторяли ся тричі, на північ від Затурцїв навіть десятикратно. Але і та сила мас переважаючих чисельно не вистарчила на те, щоби захитати лїнїєю хоробрих оборонцїв. Неприятель не проломив ся нїде. Наші війска осягнули повний успіх.
Італїя і Балкан. Не стало ся нїчого особливого.
Воєнні комунїкати нїмецького ґенерального штабу з 17. жовтня.
В области армії полевого маршала кн. Альбрехта Віртемберського: В богатьох місцях значна стежна і огнева дїяльність.
Ґрупа марш. пол. баварського наслїдника престола Рупрехта: Становища по обох боках Сомми протягом дня були в сильнім огни артилєрії, на який ми віповідали теж сильним огнем. В поборюваню неприятельських батерій віддали нам цїнні прислуги летуни. Атаки наступили вечером на північ від ріки проти лїнїй від Quedecourt і Sailly, на південь проти наших становищ, на північ від Fresnes—Masancourt. Коло Quedecourt наступи здержано нашим запірним огнем. Коло Sailly і Fresnes зломано їх в рукопашнім бою, який ведеть ся ще за малі части ровів.
Наші боєві летуни струтили 6 неприятельських лїтаків, з того 3 за неприятельськими лїнїями. З того капітан Бельке зістрілив 2.
Фронт нїмецького наслїдника престола: В Шампанії відперто француський наступ на північ від Le Mesnil. В Арґонах і в области Мози артилєрійська боротьба місцями була значна.
Східний терен війни. Фронт кн. Баварського: 3нова на фронтї ґрупи війск ґен. Лінзінґена на захід від Лупка і на фронтї ґен полк. Бема Ермолї над Нараївкою відперто побідно сильні неприятельські наступи, в яких Росіяни без нїякого успіху знова витрачували масу людий. І так від вчасного рана ново спроваджені і доповнені формації йшли по 10 разів до приступу проти становищ гановерських і бравншвайґських війск, острілюваних найсильнїйшим артилєрійським огнем, між Синявкою і Зубільном, та на австро-угорські лїнїї на південний захід від Затурцїв, але даремно. Вечером після могутного артилєрійського приготовленя тричі повторено приступ проти відтинку Пустомити—Бубнів. І ті приступи остали без успіху, а неприятель понїс великі втрати. Неприятельський артилєрійський огонь проти становищ армії ґен. ґр. Ботмера в полудне скріпив ся до найбільшої нагальности і тривав, перериваний тільки кількакратними наступами неприятеля, до часу, коли стало темно. Всї наступи піхоти відперто і там завдано неприятелеви тяжку невдачу. Фізілїєри ґвардії і поморські ґренадири вдарили там на відступаючого неприятеля, добули передні неприятельські рови ширини двох кільометрів і полонили 36 офіцирів, 1900 жовнїрів та добули 10 машинових крісів.
Фронт арх. Карла: Підпринятий дня 15. с. м. наступ російських баталїонів під Ямницею, на північ від Станиславова не повів ся так само, як наступи верх Д. Команя. В Карпатах на південь від Дорна Ватри наші війска добули гори на схід від потока Неаґра.
Фронт у Семигородї: В провалах на східнім фронтї Ромуни ставлять опір. На південь і на захід від долини біля Кронштату положенє загалом не змінило ся.
Балканський терен війни. В Добруджі нїчого нового. На македонськім фронтї відперто місцеві атаки коло Ґрадесніци (на південь від Монастира), над Черною і на північ від Нідде Пляніна. 