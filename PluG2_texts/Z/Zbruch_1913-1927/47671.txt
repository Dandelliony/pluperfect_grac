◦ ◦ ◦ ◦ ◦ ◦ ◦ ◦ ◦ ◦

Росія боїть ся офензиви.
СТОКГОЛЬМ (Пр. т.) Як виходить з "Русск. Інвалїда", в Росії ждуть ще перед весною офензиви центральних держав. Сї, сподїваючи ся російських наступів, все збирали скріпленя, так що тепер досить сильні, щоб самим перейти до наступу. Нїмецька офензива дуже правдоподібна, бо війска мали чотири місяцї відпочинку й одержали скріпленя. Говорять також про австро-угорську офензиву в Галичинї, де Росіяни при своїй останній офензиві посвятили ся головно для союзників, щоби війска, які стали зайві на Балканї, мусїли йти проти Росії, а не на західний фронт. "Русск. Інвалїд" стверджує, що взагалї в цїлій війнї Росія була тим громозводом, що відтягала війска центральних держав від францусько-анґлїйського фронту.
Редактор "Hов. Економіста" Міґулїн радить, щоб Росія держала ся супроти центральних держав дефензиви, а більшу увагу звертала на турецько-перський фронт.
Француські мінїстри в Італїї.
РИМ. (Ткб.) З нагоди побуту президента француського кабінету Бріяна, відбув ся вчора у француській амбасадї бенкет, на котрім Бріян піднїс тоаст в честь італїйської королївської пари, королевої матери, членів королївської родини, членів правительства, слави Італїї й армії, а вкінци сказав м. н.: Наслїдком полученя, яке з кождим днем стає що-раз тїснїйше, ріжнородність наших війскових плянів, нашої господарської боротьби проти неприятеля стане одностайним дїлом, що дасть запоруку побіди. Саляндра відповів тоастом на честь президента Пуанкаре, Бріяна, його дружини, величі Франції і слави її армії, потім сказав м. и.: З живою радістю повтаряю з В. Ексц. запевненє, що виміна думок, яка від вчора відбувала ся з Вашою Ексцелєнцією й визначними особами дружини В. Ексцелєнції, зблизить нас до дїйсної цїли, до конечної едности в поступованю союзних правительок.
РИМ. (Ткб.) Бріян і инші члени франкської місії, в присутности сенаторів і представників війскових і цивільних властий, були приняті на Капітолю бенкетом, на якім Бріян і бурмістр м. Риму Кольонна піднесли тоасти.
Рузвельт кандидує проти Вільсона.
РОТТЕРДАМ (Пв. т.) Бувший президент Рузвельт розпочав подорож по Злучених Державах, щоби поборювати кандидатуру Вільсона і піднести свою власну кандидатуру.
Болгарський король в австрійсько-угорській головній кватирі.
Намірена подорож до Відня.
ВІДЕНЬ (Ткб). З воєнної пресової кватири доносять: По прибутю до замку приняв болгарський король представленє дружини архикнязя Фрідріха, по чім зложив візиту архикнязеви. Небавом потім король в мундурі австро-угорського полевого маршалка поїхав до будинку начальної команди. При входї приняв його шеф ґенерального штабу Конрад ф. Гецендорф. Король удав ся до операційною віддїлу й розмавляв з усїми функціонерами сеї служби. Потім перебув три чверти години в кабінетї шефа ґенерального штабу. Вернувши до замку, приняв король шефа ґен. штабу Конрада на довшій авдієнції. В дальших годинах пополудня король і архикн. Фрідріх були на представленю в мійськім кінотеатрі, де в проґрамі був воєнний фільм. Король перенятий звуками болгарського народного имну, придивляв ся з занятєм образам, що представляли боротьби нашої оружної сили на мори і в альпейських околицях, як також цїкаві епізоди з балканської війни. О год. 8 вечером відбула ся в замку вечера. Запрошені на неї були крім дружини короля і архикнязя шеф. ґен. штабу Конрад, представник мінїстерства в начальній командї армії, члени нїмецької війскової місії і ґенерали та шефи віддїлів начальної команди армії. Підчас бенкету архикнязь і достойний його гість віднесли сердечний тоаст. Болгарський король надав полевому маршалкови арх. Фрідріхови болгарський ордер за хоробрість 1 кляси. Сей самий ордер дістав також шеф ґен. штабу Конрад.
ВІДЕНЬ (Пр. т.) Як довідуєть ся з інформованої сторони "Neue Freie Presse", болгарський король Фердинанд приїде в понедїлок дня 14. лютого на короткий побут до Відня.
Правда про Чорногору.
ВІДЕНЬ. (Ткб.) Супроти заяв президента чорногорського кабінету Міюсковича, розсїваних д. 11. с. м. Аґенцією Гаваса, які мають на цїли впровадити в блуд публику що до просьби Чорногори о мир і її капітуляції, належить сконстатувати, що дня 14. сїчня с. р. вислали король Микола до цїсаря, а іменем правительства Міюскович до австро-угорського правительства телєґрами з просьбою о мир. Дня 16. сїчня надійшла телєґрама з підписом Міюсковича, в якім Чорногора годила ся на жадану Австро-Угорщиною здачу оружя без застережень. З сего виходить, що чорногорському правительству не предложено нїяких мирових услівій, отже також не може бути бесїди про їх відкиненє. Як подає Міюскович, виїзд короля Миколи з Чорногори наступив що й по 20. сїчня. Чи король по сїй датї переслав які роскази ґенералам, що лишили ся в Чорногорі — невідомо. Коли однак, як каже Міюскович, були якісь розкази, то ефект їх був дуже мізерний, бо переговори о здачу почали ся в Цетиню д. 22. сїчня, а покінчили ся 25. сїчня підписанєм протоколу обома сторонами.
Правдомовність російських комунїкатїв.
Устечко в наших руках.
ВІДЕНЬ (Ткб.) З воєнної пресової кватири. Комунїкати російського штабу є численні, але їх докладність все полишає богато до бажаня. В комунїкатї з д. 9 лютого читаємо: На північний захід від Залїщик заняли ми Устєчко, а війска наші перейшли на західний беріг Днїстра. Супроти сього можемо сконстатувати, що наша ситуація над Днїстром є незмінена. Наші патрулї під Устєчком могли перед переважаючими неприятельськими силами уступити, але нинї з певністю находять ся знов на своїм давнім становищи. Також неправдою є, мов би неприятельські війска перейшли на другий беріг Днїстра. На правім березї Днїстра нема нїяких російських патруль нї війск.
"Times" про нїмецькі пляни.
РОТТЕРДАМ (Пр. тел.) Війсковий співробітник "Times-a" займають ся можливостями нїмецького весняного походу 1916. На його думку можна сподївати ся офензиви проти Французів або Анґлїйцїв, в чім брала-би участь також нїмецька морська і воздушна фльота. Можливо також, що Нїмцї приготовлять страшний удар на півночи, звернений проти Петербурга. Тимчасом держать вони малими силами велику армію почвірного порозуміня в Солуни, а при помочи Турків придержують здалека від рішаючих боєвищ 600.000 війска подвірного порозуміня в Єгиптї, Мезопотамії, Персії і Кавказї.
Анґлїя й оруденє торговельних кораблїв.
АМСТЕРДАМ. (Ткб.) Бюро Райтера доносить, що нїмецька нота, яка грозить трактованєм уоружених торговельних кораблїв як воєнних неприятельських кораблїв, не змінить нїчого в ситуації. Знавцї міждержавного права виказали, що торговельні кораблї від немятних часів узброюєть ся для їх оборони, а се право не було доси в тій війнї з нїякої сторони заквестіоноване.
Війна з Італїєю.
Нічний атак Італїйцїв на здобутє нами становище в области Ромбон відперто. Дїяльність ворожої артилєрії була місцями більше оживлена. Також місто Ґориція, як що дня, одержало кілька ґранатів.
Подїї на мори.
Дня 12. с. м. по пол. наша ескадра гідроплянів знищила в Равеннї два зелїзничі маґазини, важко ушкодила зелїзничий будинок, фабрику сїрки й цукроварню, а також счинила кілька пожарів. Оборонна батерія в пристани Корсінї сильно острілювала гідроплани. Друга наша ескадра поцїлила важкими бомбами в помпові заведеня в Олїґоре і Фаванелльо. Всї гідропляни вернули без шкоди.
Західний терен війни.
В Фляндрії по оживленій гарматній боротьбі наші патрулї і вивідні віддїли вдерли ся до ворожих становищ, доконали з успіхом кілька розсаджень, а на південний схід від Безінґ полонили над 400 Анґлїйцїв.
Вчера і передвчера анґлїйська артилєрія острілювала з добрим матеріяльним успіхом місто Ліль; мілїтарної шкоди ми не мали.
На нашім фронтї між каналом Ля Бассе й Арра, а також на південь від ріки Сом боєва дїяльність потерпіла наслїдком непрозорости воздуха. В боях в околици на північний захід і на захід від Віші полонили ми до 9 с. м. загалом 9 офіцирів і 682 жовнїрів. Загальна добича виносить 35 машинових карабінїв, дві метавки мін та инші знаряди.
Наша артилєрія сильно острілювала ворожі становища між рікою Оазою й Ренсон: Патрулї ствердили добрі успіхи огню в ворожих ровах.
В Шампанїї на південь від Сей Марі а Пі здобули ми приступом ворожі становища на просторі яких 700 метрів і полонили 4 офіцирів і 202 жовнїрів. На північний захід від Массіж два сильні ворожі атаки скінчили ся нїчим. Коло части нашого рова на схід від Мезон де Шампань, яку колись тут обсадили Французи, йдуть без перерви бої на ручні ґранати.
Між Мозою й Мозелею пяти великими розсадженями терену знищили ми зовсїм ворожі передні рови в широтї по 30 до 40 метрів.
В Льотаринґії й Воґезах оживлені гарматні бої. На південь від Лїс, на схід від Сен Діє нїмецький віддїл вдер ся до висуненої наперед части франкського становища і полонив над 30 стрільцїв.
Наші летничі ескадри обкинули численними бомбами ворожі етапи й зелїзничі урядженя в Ля Панне і Поперінґ. Атак ворожих летунів на Ґістеллє (на південь від Остенди) не зробив шкоди. 