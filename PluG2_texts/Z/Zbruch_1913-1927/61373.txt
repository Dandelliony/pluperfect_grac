◦ ◦ ◦ ◦ ◦ ◦ ◦ ◦ ◦ ◦

"Ostgalizische Feldzeitung", про намір видаваня котрої ми перші з львівських часописий свого часу були донесли, появила ся передучора у Львові. Видаєть ся вона з рамени війск ґр. Ботмера, котрий і відзначив часопись своїм передним словом. Виходити буде часопись тричі в тиждень. Перше число присвячене головно воєнним справам. З невоєнних згадаємо "Ruthenische Legende" в фейлєтонї.
Відновленє діяльности тов-а "Українсько-руська Видавнича Спілка" порішено на надзвичайних загальних зворах, скликаних членами управи з передвоєнного часу на 20. с. м. "Українсько-руська Видавнича Спілка", заложена при кінци 1898 р., з інїціятиви, яка виринула на обходї столїтя Енеїди Котляревського, розвивала аж до війни видавничу дїяльність, і то не тільки у Львові, але в останних роках також у Київі, де від 1907 р. виходив також видаваний нею "Лїт.-Наук. Вістник". Вибух війни і російський наїзд спинив усяку дїяльність тов-а. Щоби сю дїяльність відновити, перебуваючі у Львові члени попередної управи скликали надзвичайні загальні збори, на яких предложили членам вибрати на час війни нову управу, яка вела би товариства аж до приходу нормальних відносин; тодї нові загальні збори рішать про дїяльність тов-а. Присутні на зборах члени, годячи ся з сим предложенєм, вибрали нову управу, до якої ввійшли: голова д-р Ізидор Голубович, члени дирекції Володимир Гнатюк, Володимир Дорошенко, д-р Михайло Лозинський і д-р Іван Раковський, заступники членів дирекції Антін Гапяк і д-р Степан Баран, члени контрольної комісії проф. Денис Коренець і проф. Яків Яцкевич. Новій управі поручено упорядкувати фінансові справи товариства і приступити до відновленя видавничої дїяльности тов-а.
З полону. Роман Винявський, однорічний охотник, перебуває в російським полонї: Пензенская губернія, Городъ Пенза. Сборноразпридѣлительный пунктъ для военноплѣнныхъ.
Мораторія для Галичини і Буковини. "Wiener Zeitung" оповіщає розпорядок мінїстерства скарбу про виконанє §. 32. уст. 1. мінїстерського розпорядку з 28. грудня 1916 р. про відложенє платности приватно-правних претенсій грошевих супроти довжників в Галичинї і на Буковинї.
Один з проєктів перебудови Австрії. "Neues Wiener Tagblatt" приносить статю д-ра Альберта Ріммера, який полємізуючи з відомим теоретиком перебудови Австрії поc. д-ром К. Реннером, предкладає взяти за основу перебудови адмінїстраційний подїл Прусїї і, знїсши зовсїм коронні краї, подїлити цїлу державу на округи величини 20—100 тисяч мешканцїв. Таким чином кожде село мало би змогу мати в окружнім соймі свого заступника.
"Три говори." Російські власти в зайнятій Галичинї й українська мова. В свій час подали ми вістку, що російські власти в занятій части Східної Галичини дали дозвіл отвирати народні школи з викладом в "місцевих мовах". Як виглядає сей дозвіл в практицї, про се доносить "Hов. Время", звідки переповідає сї інформації польська преса. Отже до "місцевих мов" зачислено російську, польську і "три говори" "галицько-російського нарічя". Таким чином українську мову чи — говорячи російською термінольогією — "галицько-російське нарічє", щоб не признати її одноцїльною, розбито на "три говори". Се зарядженє відповідало би концепції наших москвофілів, які все твердили, що нема української мови, тільки є рїжні "малоросійські говори", які разом творять нарічє російської мови. З инших подробиць "Hов. Времени" про сю справу зазначимо, що польську мову признано місцевою тільки по містах і місточках, з чого польська преса очевидно дуже невдоволена, та що шкільні підручники з австрійських часів заборонено. Так то російські власти "ущасливляють" українське населенє не тільки російською мовою, але також розбиванєм української мови на ріжні "говори."
Подробицї про убійство Распутіна. Причини убійства Распутіна ще зовсїм не прояснені. Слїдство в тій справі ведуть воєнні власти, та про арештованє виновників поки що не звіщаєть ся нїчого. Дочки Распутіна заявили в часї слїдства, що кн. Юсупов відвідував їх батька потайки ночами. Виявило ся також, що між урядниками охрани, які обороняли Распутіна, були також два анґлїйські тайні аґенти, яким за посередництвом анґлійської амбасади став відомий плян убійства. Ті аґенти слїдкували при входї до дому, де відбулось убійство. Кн. Юсупов відказуєть від усяких пояснень. По описам, які появили ся в "Утрі Росії" виявляєть ся, що на бенкет, підчас котрого убито Распутіна, прийшов зовсїм несподївано петроградський начальник Барк, якого Протопопов призвав телєфоном для оборони Распутіна, але князь Юсупов рішучо зажадав, щоби він опустив дім. В часї бенкета викликано імовірно по уладженому пляну спір. Кн. Юсупов заявив, що він як господар почуваєть себе обидженим якимсь висловом Распутіна. Распутін не хотїв виправдати ся. Тодї стали його приневолювати до присяги, що він відкажеть ся від полїтичної дїяльности і оставить столицю. Распутін противив ся тому і тодї йому — як кажуть — дали револьвер, щоби він застрілив ся, та Распутін звернув револьвер проти гостий. Тодї Пуришкевич витрутив Распутінови з рук револьвер і разом з Юсуповим мав застрілити його. Се безсумнївне, що убійники Распутіна руководились полїтичними мотивами, бажаючи усунути надмірний вплив Распутіна в питанях внутрішної полїтики. До зовнїшної політики Распутін від початку війни не мішав ся. 