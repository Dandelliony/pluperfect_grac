◦ ◦ ◦ ◦ ◦ ◦ ◦ ◦ ◦ ◦

Про зимовий і лїтний час. Заходом товариства українських наукових викладів ім. Петра Могили відбудеть ся в недїлю 16. с. м. в малій салї інституту ім. М. Лисенка виклад п. д-ра В. Кучери на тему: "Про зимовий і лїтний час". Початок точно о год. ½4-ої по полудни.
Польська "статистика" про Холмщину. Пан Вєрценський оголошує в "Czas-і" вислїд статистики, яку він перевів на Холмщинї при помочи властий. І так подає він, що підчас відвороту російської армії виеміґрувало з Холмщини православних, яких п. Вєрцєнський причисляє до Українцїв, 113.705, а католиків себто (після п. Вєрцєнського) Поляків, 21.694. Остало наслїдком того на Холмщинї "Поляків католиків" 175.093 і Українцїв православних 14.573. Так виглядає "польсько-урядова" статистика Холмщини.
До урядників української народности. Державні урядники дістали, або дістануть одноразовий додаток. Тому просимо всїх свідомих урядників Українцїв, щоби памятали при сїй нагодї на українські сироти. Нехай кождий зложить невеличкий дар, хочби тільки 1% від додатку на "Фонд ім. митроп. Андрея Шептицького" (книжочка "Днїстра" ч. 10.300) Будемо вдячні, коли найдуть ся урядники в кождій дикастерії, що займуть ся збіркою поміж своїми товаришами, та перешлють її з точним списом жертводавцїв до "Днїстра". За дар любови для сиріт Бог заплатить. — Комітет "Живого памятника: Д-р Ст. Федак, д-р К. Студинський, о. В. Лициняк.
"Свобода" з 15. грудня с. р. приносить чимало інтересного і для широких селянських кругів цїнного матеріялу. Її зміст ось такий: Українська република. — Українська держава 1648 р., — Воєнні чинитьби і воєнні шкоди (статя д-ра Костя Левицького). — Між війною і миром. — За землю для інвалїдів Українцїв (статя Володимира Целевича). — Господарка воєнного часу. — За свободу народів. 