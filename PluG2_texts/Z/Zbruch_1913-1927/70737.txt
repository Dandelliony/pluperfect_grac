◦ ◦ ◦ ◦ ◦ ◦ ◦ ◦ ◦ ◦

Внутрішна війна в Росії.
ПЕТРОГРАД. (ПТА.) З доброго жерела доносять, що переворотному рухови, з'орґанїзованому Корнїловим, а осудженому майже цїлою збройною силою на суші і на морю, не ведеть ся. Коменданти всїх фронтів, з виїмком фронту південно-західного, в цїлковитій згодї з війсковими комітетами і демократичними орґанїзаціями війск заявили свою вірність правительству. Ґенерала Денїкіна, команданта південно-західного фронту враз з штабом арештовано, але в інтересї оборони краю полишено йому провід війскових операцій. Кольони Корнїлова здержали дальший марш, втративши стичність з собою. Численні війска з провінції підчеркують духа вірности для правительства.
ПЕТРОГРАД. (ПТА.) В Москві відбуде ся збори залоги, союзів промисловцїв, робітників та зелїзничників. Ухвалено манїфестацію вірности для правительства. Міська Рада Москви видала відозву до населеня, в якій сказано: Давна столиця повинна як один чоловік станути до оборони революції. Візвано всї стани, щоби станули довкола тимчасового правительства.
АМСТЕРДАМ. (Ткб.) "Telegraf" доносить: Петроградський кореспондент дневника "Times" телєґрафує, що передні сторожі Корнїлова дійшли вже до Луга Павловск. Корнїлов заявив у проклямації, що одиноким його бажанєм є висвободити Росію з теперішного неможливого положеня і ущасливити її. Присягає він, що задержать в руках власть до тої хвилї, коли збереть ся конституанта. На приказ тимчасового правительства зірвано зелїзничї шини, щоби утруднити похід Корнилова.
АМСТЕРДАМ. Бюро Райтера доносить з Петрограду під вчорашною датою: Арештованя відбувають ся дальше. Увязнено також бувшого мінїстра війни Ґучкова.
ПЕТРОГРАД. (ПТА.) Тимчасове правительство заіменувало Керенського головнокомандуючим, а бувшого головнокомандуючого Алексєєва шефом ґенерального штабу.
ПЕТРОГРАД (ПТА.) Соціялїстична преса висказує згідно думку, що становище Корнїлова рівнаєть ся виповідженю війни буржуазією російській революційній демократії.
ПЕТРОГРАД. (Рейтер). В Петроградї, Москві і на провінції панує спокій. Петроградський ґубернатор ґенерал Савінков заказав оголошувати проклямації Корнїлова. Процес Сухомлїнова на разї відрочено. В робітничих дїльницях Петрограду формують ся з поспіхом робітничі віддїли для оборони перед Корнїловом. Вправляють ся вони в стріляню. Дальше арештують ріжних офіцирів, між ин. предсїдателя війскової комісії цензури. Війсковий ґубернатор заборонив відбувати полїтичні збори. Головно командуючого Клембовського усунено, а на його місце заіменовано ґенерала Борушевича.
СТОКГОЛЬМ (Ткб). "Svenska Dagbladet" доносить: Керенський станув на чолї петроградських війск і вирушив проти Корнїлова. Думають, що в середу наступить сутичка поза округом столицї.
ПЕТРОГРАД (ПТА) 12. вересня. Новий начальний вожд Керенський видав нинї приказ до армії і фльоти, в якім сказано: Проба великого бунту армії, орґанїзованою б. начальним вождем і горсткою ґенералів цїлковито, не повела ся. Тих, що провинили, поставлено під воєнний суд революції. Закінченє бунту без проливу крови доказує, що російський нарід є доброго духа. Армія і фльота, ґенерали, адмірали, офіцири, жовнїри і моряки, які стоять перед лицем страшного неприятеля, остали вірними свойому обовязкови, зглядом вітчини і лєґального правительства. 6 місяцїв житя на волї викликало у всїх переконанє, що в теперішній хвилї скрайні а нерозважні домаганя можуть допровадити тільки до потрясеня державою. Тепер усї сили народу треба спрямувати передовсїм на оборону перед зовнїшним неприятелем.
Приказ увязненя Корнїлова.
ПЕТРОГРАД. (Ткб.) В містї і окрузї Москви заведено стан воєнний. Правительство приказало судово виступити проти начального вожда Корнїлова, ґенерала Дейнкіного, коменданта армії південного заходу, ґенерала Луського (?), шефа найвисшого штабу ґенерального, ґенерала Маркова, шефа штабу на південно західнім фронтї, ґенерала Кілїякова, адютанта мінїстра комунїкації, придїленого до фронту. Всї стоять під обжалованєм за бунт.
Затоплено.
БЕРЛЇН (Вольф). Одна з наших підводних лодок під командою капітана поручника Ґерляха затопила на Атлянтійськім океанї 8 пароплавів, і 2 вітрильники поємности 31.000 тон разом.
Новий устрій в Польщі.
ВІДЕНЬ (Ткб.) "Politische Korrespondenz" пише: Довідуємо ся, що відручні письма цїсаря і короля Карла і цїсаря Вїльгельма до ґенерал-ґубернаторів в Люблинї і Варшаві з патентами в справі нового устрою державних властий в Польськім Королївстві будуть оголошені 15. вереснЯ.
Нарада між Лєнсінґом і японським амбасадором.
ЛЬОНДОН (Ткб.) До дневника "Times" доносять з Вашінґтону, що Лянсінґ і японський амбасадор відбули важну нараду і згодили ся на те, щоби Японїя зібрала всї свої морські і господарські сили в цїли виробу воєнного матеріялу для Росії і перевозу його до Росії.
Задержанє кольоній услівєм мира.
БЕРЛЇН. (Ткб.) "Norddeuische Allgemeine Zeitung" стверджує супроти "Magdeburgische Zeitung", що державний секретар кольонїяльного уряду уважає конечним мировим услівєм те, щоби Нїмеччина задержала всї свої кольонїї.
Пропаґанда за миром.
ЛЬОНДОН (Райтер). Після автентичних вістий з Вашінґтону ясним є, що нїмецькі впливи є знов дїяльні, що порушуєть ся услївя мира і робить ся всьо, що можливе до мирової пропаґанди і наклоненя Вільзона, щоби поробив кроки в цїли заключеня мира. Американцї пізнають ся одначе на цїлях того маневру, який з гори є засуджений на безуспішність.
Конференція невтральних держав в Стокгольмі.
БЕРЛЇН (Ткб). Дневники доносять, що шведське правительство вислало до всїх невтральних европейських держав запрошенє на мінїстеріяльну конференцію невтральних держав в Стокгольмі. 