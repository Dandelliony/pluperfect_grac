Найманівська система. — Заборона руських сьвят.

Найманівська система. Ще не забули львівські Українці про відмову салї міського театру на ювилейний концерт, а вже маємо до занотованя сьвіжий факт відмовленя салї на подібне сьвято. Сим разом ролю Наймана взяло на себе "Паньство Сколє", до якого належить саля кінотеатру "Ґражина" при ул. Льва Сапіги. Сю салю винайняв був управитель кінотеатру і видїлови читальнї "Просьвіти" на городецькім передмістю на ювилейний Шевченківський концерт на день 7 цьвітня с. р. Видїл читальнї, маючи отже до розпорядимости найбільшу та в відповіднім місци положену салю на городецькім передмістю, поробив заходи, щоби концерт вийшов під кождим зглядом можливо найкрасше. І так упросив до участи артиста співака п. Ол. Сешенова, о. сов. Лежогубського, о. сов. Туркевича, підготовив хори і т. д. Коротко кажучи, концерт заповідав ся знаменито. В хвилї, коли вже видїл мав приступати до публичного оголошеня концерту, заявив нечайно управитель кінотеатру, що заряд "Паньства Сколє" заборонив винаняти салю на український концерт. Як довідуємо ся, ту заборону спричинив звісний вшехпольський аґітатор на городецькім передмістю ксьондз Шукальський, той сам, що на похоронї Бутковського виголосив таку провокацийну промову, що навіть шк. рада кр. уважала за потрібне "увільнити" його від обовязків катехита в учительській семинариї. Инша річ, що видїл читальнї винаймив нашу салю, а саме салю жидївського "Академічного Дому" при ул. сьв. Тереси і там дасть 7. с. м. приготований концерт, та всетаки ся заборона "Паньства Сколє" дає ще один доказ, як польська суспільність розуміє потребу мирного пожитя з Українцями.
Комісарият VI. дїльниці м. Львова заборонює Русинам сьвяткувати руські сьвята. Дозорець реальности при ул. Городецькій ч. 3. і За, Іван Жмінковський дістав візванє до згаданого комісарияту, де довідав ся, що його покарано "za rozmyślne nieposypywanie і niewyrębowanie chodnika". Коли Жмінковський сказав, що кару наложено на него несправедливо, бо він посипав хідник, лише не вирубував, бо се був якраз день руського Нового Року, а він яко Русин у своє сьвято не міг рубати 40 м. леду, відповів йому комісар: "Proszę się przeneść tam gdzie nie obchodzą ruskich świąt, a zresztą było wyrębać lód 13. albo 12. stycznia". Нїчого не помогли оправданя дозорця, що лїд повстав на хіднику щойно 14. сїчня, а комісарият ще й підвисшив йому кару — за се, що він Русин і хоче сьвяткувати руські сьвята: наложено на него кару 10 К або 24 годин арешту, коли наших дозорців за таку саму провину покарано карою 2 К. Ізза шовінїзму польського прийдеть ся дозорцеви, батькови трех дітий платити кару 10 К з його малої платні 20 К, або відсидїти арешт, наслїдком чого втратив би місце. 