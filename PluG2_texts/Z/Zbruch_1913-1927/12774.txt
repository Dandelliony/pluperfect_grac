В Канадї.

Віннїпеґ, Ман, у вересни.
Осика, вільшина та приземкуватий дуб, що криє ся між хирлявою ліщиною — се природа сеї части Канади, що зве ся Манїтоба. Серед диких, передвічних лїсів пишають ся поверхові деревляні домки, де живуть поселенці. Денеде видно просторі лави, що пишають ся гарною пшеницею — се по більшій части маєтки перших поселенців. Пару домиків в гурті творять місточко, а коли вже завважиш вози трамваєві, що з великим шумом віддають прислугу мешканцям — так можеш говорити, що ти у великім містї.
Наш хлоп, що сюди заїхав, попадає ся відразу а матню аґентів, котрі вміють використати свою енерґію лишень обманством. Хлоп, анальфабет, що зайшов пару літ давнїйше, вивчив ся читати і писати і знає дещо говорити мовою  робітника англійського, отвирає канцелярию "адвокатсько-нотарияльну", „міжнародну" і т. д. і циганить сьвіжо прибувшого нашого селянина скільки може; звичайно бере 50—60 долярів за справи, які передає Анґлійцям за 2 — 3 доляри.
До виборів канадийських вернемо иншим разом, тут варта лиш замітити, що наші люди згадують про них, як про щось, що діяло ся за часів інквізициї. Приїзджає „патріот" в село (на фарми) і розпиває людий кільки можна а опісля йде голосованє, розуміє ся на Анґлїйця. Люди до сих виборів так навикли, що богато стало вживати замість горівки виборчої "крапель Гофмана", що є якоюсь трійною фабрикациєю. Підеш на фарму (у село) і побачиш нужду гіршу галицької. Ніякого порядку. Господар (фармар) хорий, все ходить одурений сими "краплями", про свою фарму не дбає, а що лиш де заробить, видає на „краплі", або таки просто на горівку. Побіч таких людий є і богатші наші люди, так вони кажуть, що їм стидно признати ся, що вони Українцї а подають себе за Анґлїйців.
Згадаєте певно, що Канада устроювала сего лїта „курси висшої осьвіти" і спровадила з Галичини двох прелєґентів — Карманського і Пачовського. Щож се за курси? Учителем тут може бути звичайний робітник, скоро лиш дістане позволенє на учителюваня — а се дуже легко. І таких людий навчити через літний курс бодай дечого з україністики не так легко; здалось би радше вести курси науки українського письма. Що темне — з малими виїмками — учительство канадийське йде сліпо на послуги урядови анґлійському, не можемо дивувати ся, але воно часами йде дальше: веде нарід до асиміляциї і само придумує методи, як винищити в народї згадку про старий край і рідну мову. Першим зусилєм на сїм поли можна поставити бажанє конвенций українського учительства, щоби уряд не дозволив вчити української мови з підручників австрийських (галицьких), а постарав ся о підручники для научуваня української мови такі, які більше занимали би ся істориєю анґлійською і канадийською. — Здорово думаючий Українець може оцїнити наслідки таких підручників для народу, який виховує свої поколїня у анґлійських школах і який живе на чужині.
Що діє ся між провідниками дальшої просьвіти? Що роблять тутешні сьвященики? — Тут сьвященика не цінують високо; часто-густо в недїлю перебирає ся в ризи звичайний собі мужик, що вміє читати евангелиє, і — править службу Божу, навіть сповідає, вінчає! Що на се каже Преосьв. Будка? Він мусить вдоволятись, коли про такі сумні справи як найменше йому доносять, бо знає добре, що тут не здобуде собі великого послуху, — і так поволи сам нахиляє ся до стремлїнь уряду: чимскорше асимілювати. Хочете примірів, читайте віннїпеґські українські часописи.
Про инші обставини, які пригнітають тутешніх  Українців, які винищують їх до тла, згадаю иншим разом. Додам тільки, що Канада, країна богата, що Українців живе тут велике число, але нема найменшого проводу а заки витворить ся кана дийсько-українська інтелїґенция, добре було би, коли би наші матуристи, котрі характерні і відважно дивлять ся в будучність тай не побоюють ся початкових невигод і пригод,  йшли за народом сюди в чужину і служили йому. А яким способом можна сю службу сповнити, напишу иншим разом. — Продан. 