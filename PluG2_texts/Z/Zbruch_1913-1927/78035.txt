◦ ◦ ◦ ◦ ◦ ◦ ◦ ◦ ◦ ◦

Відень—Київ. Вчера о год. 9 рано виряжено торжественно в дорогу перший літак з Відня через Краків Львів Проскурів до Київа щоби приспішити переговори між австрійським правительством і Україною. До Львова прибув лїтак о год. 3 поп. з відки полетїв далї нинї о год. 5 рано. В той спосіб заведене постійне полученє між обома столицями. На далї визначено у Відни і Київі відлет на год. 5 рано, а прилет на год. 6 вечером. На разї приймаєть ся тільки урядову почту, але є надїя, що небавом буде віддана воздушна почта для загального ужитку. Воздушна лїнїя Відень—Київ виносить 1100 кільометрів.
Угорські Українцї проти григоріянського калєндаря. Передвчера явила ся у віденського нунція депутація українських греко-католицьких громад з Угорщини, щоби запротестувати проти введеня григоріянського калєндаря і просити о інтервенцію Апостольської столицї. Депутація заявила, що зміна калєндаря може принести велику шкоду для справи унїї.
Подвійне убийство доконали вчера о 7. год. рано два російські полонені і один австрійський жовнїр на властителю крамницї при вул. Коперника 41. Фрайдлїху і його жінцї Барндлї. Причиною убійства рабунок. 