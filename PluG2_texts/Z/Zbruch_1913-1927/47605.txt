◦ ◦ ◦ ◦ ◦ ◦ ◦ ◦ ◦ ◦

Перевіз письм і друків через австрійско-нїмецьку границю. Пруський зелїзничий уряд контролї в Богуминї оповіщує: Перевіз письм і друків, незаосмотрених стампілею війскової власти, через австрійсько-нїмецьку границю є заборонений. Письма і друки, перевожені подорожники, будуть конфісковані. Хто хоче забезпечити їх перед конфіскатою, мусить перед подорожею передати їх до перегляду пруському зелїзничому урядови контролї або иншій війсковій власти.
Ц. і к. Уряд надзору війни повідомляє, що в послїдних часах зайшли кількакратно случаї, що деякі торговлї, головно торговлї оружєм, виставили на склепових виставах поодинокі штуки неприятельського оружя, як кріси, списи і т. п. Тому, що після точки 352 службових правил для ц. і к. війска (часть II) не вільно нїкому під карою укривати або самовільно усувати здобутих на війнї предметів, якими мають право розпоряджувати лише команди армії, повідомляєть ся посїдаючих предмети воєнної добичі, щоб їх сейчас зложили в ц. к. дирекції полїції, причім звертаєть ся увагу, що на случай поновного набутя або посїданя таких предметів будуть потягані до судово-карної одвічальности. — Ц. к. Дирекція Полїції у Львові.
200 роковини полку. В остатних днях 10-й полк піхоти, перемиський, святкував 200 роковини свого повстаня.
На пописї в школі ім. Б. Грінченка у Львові, який відбув ся 11. с. м., присутні родичі і добродїї школи зложили квоту 145 К 61 сот., за що складаємо їм прилюдно подяку. — М. Сіяк, управ, школи, В. Білецький, голова Кружка У. Т. П.
Заборони поширюваня книжок. Віденська дирекція полїції оголошує заборону розповсюдненя брошур: "Das polnische Problem" von Belaruis, ein Mahnwort an das deutsche Volk (Druck und Verlag der Genossenscaaftsdruckerei in Zürich, 1915) i "Ucraine's claim to Freedom, an appeal for justice on behalf of shirty five milions" (накладом "The Ukrainian national associetion und the Ruthenian national Union New-York 1915).
Нові адмінїстративні засланя. "Кіевская Мисль" з 7. сїчня доносить, що з розпорядженя висших властий висилаєть ся із Київа 45 осіб в іркутську, а 15 осіб у казанську ґубернїю. Дня 12. сїчня вислано дальше за "неблагонадьожність" 2 особи в казанську ґубернїю і 102 особи в іркутську ґубернїю. Між засланими є тільки 2 Росіяни і 6 Жидів, а усї инші — се самі австрійські горожани, Поляки і Українцї. — зк.
Слава гуцульских коний. В "Berliner Zeitung" с. м. поміщено статю про вартість коний австро-угорської монархії і присвячено найбільше місця галицьким і гуцульським коням. "Гуцульські коники незвичайно витревалі. Нести на своїм хребтї двох людий у повнім узброєню, а крім того ще кілька скринь з харчами, се для них річ цїлком легка, що анї трохи не вичерпує їх сил. Зносять також дуже добре всяку непогоду і найбільші морози, бо привикли до того дома, де стоять під голим небом через цїлу зиму при 20 і більше степенях морозу". Галичина і Буковина дала загалом першорядний кінський матеріял, а малий, непоказний галицький хлопський коник показав ся правдивим героєм у теперішній війнї. "Коли шляхотні расові конї топили ся масами у багнах Королївства або гинули серед леду і снїгів у Карпатах, наші малі хлопські коники витримували всї труди й недогоди. Для них нїколи не було зимно, для них нїколи веремя не було невиносиме. Без поживи і опіки могли обійти ся дрібкою якоїнебудь поживи й нїколи не тратили охоти до роботи. Серед найтяжших условин, коли всї инші конї падають з перетомленя й голоду, вони, ті старі, примітивні галицькі коники витревали похвально і вигримують дальше. — зк. 