◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з дня 15. лютого.
Війна на сходї. Ґрупа війск Макензена: Під Фокшані відперли ми кілька російський компаній. Над Путною наші патрулї розвивали з успіхом дїяльність на теренї перед становищами.
Фронт архикнязя Йосифа: На південь від тунелю коло Мештїканештї ударемнено російський наступ.
Фронт князя баварського: На північ від зелїзницї Золочів-Тернопіль і під Свидниками на Волини наші віддїли наступили на російські рови. Cї виправи були успішнї. Неприятель понїс значну втрату в людях. Крім того на схід від Золочева полонено 6 офіцирів і 275 жовнїрів російських.
Війна з Італїєю і на Балканї. Положенє не змінило ся.
Воєнні комунїкати нїмецького ґенерального штабу з дня 15. лютого.
Західний терен війни. Фронт наслїдника баварського престола Руппрехта: В останнім часї були на фронтї між Армантієр і Арра численні бої вивідних віддїлів. Неприятель в своїх часто роблених підпринятях, які були по части звязані з підготовним артилєрійським огнем, а по части без нього, мав значні втрати. Полонені, яких ми взяли, дали цїнні інформації, доповнені власними вивідними виправами. Вчера між Серр і Соммою була артилєрійська боротьба, в якій брали участь важкі гармати, особливо сильна в вечірних годинах. Наступів піхоти не було. В наш успішний огонь прийшли тільки малі частинні наступи проти деяких з наших наперед висунених позицій, які по приказу відступили на наші головні становища.
Прозорий воздух сприяв нашій летничій дїяльности від каналу аж до Воґезів. Неприятель утратив вчера 7 лїтаків, з яких два зістрілив поручник фон Ріхтгофен; є се його 20. і 21. побіда в воздушнім бою.
Східний терен війни. Фронт князя баварського: Коло зелїзницї Ковель-Луцк один з наших стежних віддїлів напав на російську полеву сторону і привів 41 полонених. На південний захід звідси, коло Киселина, наш віддїл привів з виправи 30 Росіян і 1 машиновий карабін з неприятельського становища. На північ від зелїзницї Золочів-Тернопіль удало ся вповнї добре обдумане і жваво переведене підпринятє. По короткім огневім підготовленю наші атакові віддїли вдерли ся коло 100 метрів глибоко в російські лїнїї, полонили 6 офіцирів і 275 жовнїрів і держали ся 5 годин в неприятельських ровах. За той час вдало ся мінерам знищити розширені мінові хідники і зробити нешкідливим підкоп під наші становища.
Фронт архикнязя Йосифа: Нїяких особливих подїй.
Ґрупа війск Макензена: Над Путною знищено російську позицію. Над Серетом відперто наступ більше компаній. Пристань і війсково важні заведеня в Ґалацу острілювано з успіхом.
Македонський фронт: Положенє незмінене. 