◦ ◦ ◦ ◦

Завзяті бої за Дніпром. Звідомлення польського ґенерального штабу з 11 ц. м.: Від рана дня 10 мая розгорілася завзята боротьба на лівім березі Дніпра. Зібравши усі сили, яким вдалося переправитися через Дніпро і стягнувши нові сили з півночи і полудня, неприятель по сильнім гарматнім приготованню вдарив з незвичайною фурією на наші нові становища, які забезпечують доступ до Київа. Деякі точки на лінії бою переходили з рук до рук. Одначе у висліді неуступчиві наші війська не тільки відперли усі наступи неприятеля, а в протинаступах відкинули його до місцевости Бровари, здобуваючи притім одну гармату з ящиками і муніцією і беручи до неволі два свіжо прибувші большевицькі баталіони. В цих боях подвиг геройською смертю підпоручник Захачевскі. Ворожі літаки обкинули місто бомбами і заподіяли визначні шкоди. На Поліссю наші відділи зайняли Переправи, Червалів, Галбовичі, завдаючи неприятелеви діймаючі втрати і здобуваючи 3 судна, більшу скількість берлінок, 3 машинові кріси і беручи 250 полонених. Так опановано лінію долішної Березини. Відперши ворожі протинаступи на південь від Березини, зайняли ми неушкоджений залізничий міст на Дніпрі. Впрочім живі воздушні бої та успішним вислідом оживлені наші випади на бориславськім відтинку.   Большевики в Тифлісі. К. Б. з Берліна. "Lokal Anzeiger" доносить, що большевики зайняли Тифліс.   Дмовскі вертає до Варшави. Польські часописи надають, що Дмовскі вибирається до Варшави, бо як сам припускає, його присутність в Парижи не є вже конечна.   Німецький амбасадор у Ватикані. З Науен доносять, що Папа прийняв новоіменованого німецького амбасадора д-ра Берґена на авдієнції в присутности 40 визначних осіб Ватикану. Офіціяльна розмова між Папою і амбасадором відбулася в італійській мові. По офіціяльнім приняттю відбулися приватні сходини в приватних кімнатах папи. В розмові Папа виявив, що був добре поінформований про відносини в Німеччині, супроти якої займає цілковито обєктивне становище.   Д’ Анунціо грозить. З Парижа доносять: Д' Анунціо заявив представникам преси, що заки віддасть Рєку, висадить у воздух усі мости, місто і себе самого.   Плани Анґлії. "Secolo" доносить, що Анґлія хоче спонукати Німеччину, аби вона взяла участь в концентричнім поході на Росію. Від часу, коли большевики посунулися до Чорного моря робить Анґлія усі зусилля, аби Росію обмотати війною зі заходом, північю, і півднем. Голова анґлійської військової місії в Берліні має тайне поручення при допомозі німецького уряду вербувати добровольців. Коли Німеччина на це згодиться, тоді може числити в Спа на поміч Анґлії.   Угорщина проти мирового договору. Будапешт. Радіо. Союз угорських журналістів запротестував на зборах в неділю проти мирового договору з Угорщиною. Евг. Ракочій заявив, що теперішній мир забирає Угорщині все. Се вислід не програної війни, але результат інтриґ і очорнень. Принято резолюцію, в якій сказано, що Союз журалістів ніколи не признає услівій мирового договору з Угорщиною справедливими й очікує від кождого мадярського журналіста енерґічного виступу в слові і письмі, щоби области, які тисячу літ належали до Угорщини, не були силою від неї відірвані. Міністер загр. справ ґр. Телєкі заявив в парляменті, що угорської держави, котра перебула магометанське ярмо, не знищить теперішній мир. Невтральні люде світа а навіть самі неприятелі пізнали в послідних тижнях, що цей мир був би несправедливий. Національний прінціп мусить бути шанований і Ліґа народів буде цего придержуватися. Теперішній мир є злий, бо народи не складаються лишень зі самих живих, але й з померших і будучих поколінь. Мадяре не просять, щоби їм позволили жити, вони самі працюватимуть для свого істнування. Не може бути ніякої ріжниці між синами Угорщини, всі амбіції й інтереси повинні бути підпорядковані спільній справі.   Францусько-анґлійська конференція. Льондон. Францусько-анґлійська конференція в Фолкстоп розпочалася в понеділок. Слідувала виміна думок між француським фінансовим аташе в Льондоні й анґлійським секретарем скарбу. Конференція має на ціли доведення до нерозуміння в справі становища на конференції в Спа.   Повстанчий рух в Мексику. Париж. Ава. З Мексику доносять про увязнення Каранци повстанцями. Ґенерал Уіл станув по стороні повстанців. Зєд. Держави змобілізували певне число військ на границі Тексасу.   Мін. Патек в Римі. Ліон. Радіо. Польський міністер заграничних справ Патек прибув до Риму в неділю рано.   Громадська думка   