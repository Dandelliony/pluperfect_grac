◦ ◦ ◦ ◦ ◦ ◦ ◦ ◦ ◦ ◦

Ювилей "Днїстра". Сегодня відбувають ся двайцять пяті звичайні загальні збори Товариства вз. обезпечень "Днїстер", на яких Управа Товариства скадає звіти за XXV. адмінїстраційний рік. Зборам проводить почесний президент Митрополит ґраф Шептицький. Сими зборами закінчило Товариство чверть столїтя свого істнованя. З приводу сего ювілею видало Товариство "Ювілейну Книгу" про свою чвертьвікову дїяльність. На основі сеї Книги подамо в найблизших днях ширшу статю про се наше вельми заслужене Товариство, тут тільки зазначимо, що для звеличаня 25-их роковин свого заснованя Товариство "Днїстер" оснувало два стипендійні фонди по 100.000 кор. для дїтий своїх урядників і аґентів, значно побільшило фонд заосмотреня аґентів та роздїлило ювилейні датки свому перзоналови.   До нашого жіноцтва Львова і провінції. Наше населенє і так прибите над міру воєнним горем визискують ще нераз самозванчі дорадники, які як звісно роблять не малі інтереси на тім, що селянство не визнаєть ся як слїд в множестві нових законів і розпорядків, що відносять ся до найважнїйших його сучасних потреб. Саме лучаєть ся дуже добра нагода, щоб наш нарід перед таким визиском охоронити. На днях оголосило тов. "Сїльський Господар" курс правно-адмінїстраційних відомостий і відбудови. Сю вістку приняли Загальні Збори тов. "Союз Українок" з правдивим одушевленєм до відома і рішили віднестись зараз до нашого жіноцтва з заохотою взяти численну участь в тім курсї. Курс має саме на метї подати учасникам в приступній формі деяке знанє найважнїйших розпорядків, законів і ин., що відносять ся до потреб нашого селянства під сучасну пору як поученя про підмоги на відбудову, воєнні чинитьби, відкодованя, причини, право до відпусток для мужів і синів, поступованє при надужитях і ин. По відбуваню такого курсу матимуть учасницї поза власною користю ще й змогу поучати в сих справах населенє, зглядно подавати поміч виготовлюванєм і висиланєм подань до відповідних чинників. Видїл "Союза Українок" звертаєть ся отже отсим до цїлого українського жіноцтва, а з окрема до членів нашого товариства з горячим зазивом прибути в як найбільшім числї на сей курс, бо залежало би дуже на тім, щоб як раз наше свідоме жіноцтво, головно на провінції, взяло ся вміло до працї над усвідомленєм нашого населеня у правних справах. Було би порадно, щоб панї, котрі рішили ся би взяти участь в згаданім курсї, звернули ся до найблизшої філїї "Сїльського Господаря" і жертвували їй по відбутю курсу свої услуги. Тов. "Сїльський Господар" обіцяло іменно винестись до своїх філїй з порученєм улекшити зголошуючим ся участь в згаданім курсї евентуально підмогою на подорож і удержанє. Курс починаєть ся 10. червня і тривати-ме 5 днїв. Близші мови подасть на днях тов. "Сїльський Господар" оповісткою в часописях. — За Видїл "Союза Українок" Е. Макарушкова, голова; І. Студинська, секретарка.   Пошукуванє за польськими лєґіонерами. Дня 27. мая урядили війскові власти пошукуванє за польськими лєґіонерами, як укривають ся в Дрогобичи і Бориславі. Війска окружили оба сї міста, не впускаючи і не випускаючи нїкого. Між тим патрулї переводили по улицях, бюрах і приватних мешканях ревізію і провірювали війскові документи. При сїй нагодї привезено під стаційну команду до 1000 мущин, з яких до 25 задержано.   Пересилка живности до місць купелевих і до місця лїтного побуту. Ц. к. дирекція державних зелїзниць у Львові подає до відомости, що в цїли уможливленя висилки споживних артикулів для осіб, які перебувають в місцях купелевих і місцях лїтного побуту, будуть стації на основі сталого призволу ц. к. староства, в якого окрузї дотичні місця купелеві зглядно місця лїтного побуту є положені принимати пересилки живности як посилки експресові. Сї пересилки, на котрих належить умістити напись "Рух лїтний", буде ся принимати до перевозу навіть в случаю ограниченя руху, о скільки не стояли би сему на перешкодї в будучности конкретні зарядженя. За те буде дозволений вивіз середників живности з місць купелевих, а також з місць лїтного побуту при нагодї виїзду з них. Дотичні і пакунки осіб виїзджаючих з купелевих місць і місць лїтного побуту будуть піддані в своїм часї строгій ревізії.   Дїло   