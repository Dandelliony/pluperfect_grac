◦ ◦ ◦ ◦ ◦ ◦ ◦ ◦ ◦ ◦

Здоровлє цісаря.
ВІДЕНЬ. (Ткб.) Виданий вчера бюлетин каже: При рівнім обективнім станї здоровля монарха, кашель протягом нинїшного дня був менший. Цісар був більше як годину в малій ґалєриї при відчинених вікнах. — Керцль, Ортнер.
ВІДЕНЬ. (Ткб) Korrespondenz Wilhelm доносить: Цісар мав нинї ніч добру, нежит є лекший, загальний стан дуже добрий.
Протиавстрийські демонстрації.
ВІДЕНЬ. (Пір. т.) N. Fr. Pr. доносить з Венециї, що на площі сьв. Марка відбули ся позавчера противавстрийські демонстрації, в яких брали участь також студенти з Падуї. Між иншими промовляв посол Орфі. Потім на вічу спалено чорно жовту хоругов. Підносили оклики в честь італійського Триєсту а обидливі оклики проти Словінців. Карабінери виперли товпу з площі на ул. Зетта. Студенти візвали купців спустити хоругви до половини маштів, що сї зробили. Арештовано кільканайцять студентів. Одного, що нїс італїйський прапор, полїция замкнула в кімнатї огневої сторожі в палатї дожів. Студенти хотїли увільнити його, але полїция розігнала їх.
З Альбанїї.
ДУРАЦО (Пр. тел.). Наслїдком пораженя альбанської жандармериї в Кольонїї, Епіроти стали ся панами положеня. Альбанське правительство сподїєть ся помочи лише від міжнародної комісиї.
ДУРАЦО (Пр. т.) Альбанці і Епіроти заявили готовість здержати воєнні кроки, щоби контрольна комісия могла почати переговори.
Подорож нїмецької цісарської пари.
КАРЛЬСРУГЕ (Ткб) Нїмецький цісар і цісарева виїхали вчера до Бравншвайґу.
Землетрясенє.
КАТАНЇЯ (Ткб.). Вчера вечером відчуто тут землетрясенє, що тривало 6 секунд; серед населеня запанував переполох, шкід не було. В околиці Маняна землетрясенє мало бути сильнїйше і мабуть заподїяло шкоди, найбільші в селї Лїнера.
Урожай в Росиї.
ПЕТЕРБУРГ (Ткб.). Після справозданя центрального статистичного уряду стан озимих і ярих засївів у 67 ґубернїях Росиї зовсїм вдоволяючий.
Війна в Мексику.
НЮ-ЙОРК. (Пр. тел.) New York Herald доносить: Злучені Держави відкинули домаганє Гуерти, яке домагаєть ся відкликаня американського війска з мексиканської териториї. Без уваги на переговори американські війска остануть дальше в Мексику.
НЮ ЙОРК. (Ткб.) Кореспондент Associated Press післав бездротну телєґраму з покладу американського воєнного корабля "Калїфорнія", який був під Мазальтаном, що вибух бомби киненої з лїтака повстанців на улиці міста, убив 4 особи а 8 зранив. Стрілянина між укріпленями повстанців і союзним війском триває дальше, перевага, як здаєть ся, є по стороні облягаючих.
ВАШІНҐТОН. (Ткб.) Телєґрама анґлїйського консуля, вислана до анґлїйського амбасадора, доносить, що в мінах недалеко Ґваделяяр убито двох Анґлїйців і одного Американця. Иншого Анґлійця назвищем Рустел і сімох Американців розбишаки відтяли.
ЛЬОС АНДЖЕЛЬОС. (Ткб.) Тутешний представник Каранци дістав телєґраму з донесенєм, що повстанці заняли Мазальтан.
ВАШІНҐТОН. (Ткб.) Секретар війни Ґарізон одержав кілька телєґрам від адмірала Фонстена, які предложив ґенеральному штабови. Як зачувати, адмірал доносить, що на основі оповідань збігців з Мексика, упадку Гуерти треба сподївати ся кождої хвилї. Здаєть ся Злучені Держави задумують мати готовими 60.000 людий в Веракруз, щоби їх на випадок післати до Мексика. 