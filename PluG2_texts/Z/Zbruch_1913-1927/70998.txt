Посольський звіт д-ра Ст. Днїстрянського.

Яворів, у вересни 1917.
На день 28. серпня с. р. о год. 4. по полудни скликала яворівська повітова орґанїзація довірочні збори в цїли вислуханя звіта посла д-ра Ст. Днїстрянського з дїяльности української репрезентації і з'окрема cего ж посла в парляментї. Хоч збори заповіджено в часописях ледви на два чи три днї, а повідомленя і запросини по селах розіслано всего на один день вперед, все-ж таки велика саля "Народного Дому" заповнила ся учасниками в цїлости. Прибуло найменше 600 людий, а в тім чимало також священиків і учителїв. Кождий, хто лиш довідав ся про збори, спішив послухати, що там дїють наші посли у Відни, яка куєсь українському народови доля в Австрії. Спішили виборцї розповісти своєму послови, в яких то гараздах живеть ся тепер нашому народови. [—]
Зборами проводив о. В. Сологуб, парох з Наконечного, а отворив їх д-р С. Секела як повітовий орґанїзатор. Згадавши про положенє нашого народу в Галичинї і про світле воскресенє українства на розвалинах царату в Росії перейшов до обговореня місцевих справ та саме порушив справу [—] по селах в тутешнім повітї, удержавненя приватної української ґімназії в Яворові, відтак про воєнні відшкодованя, відбудову краю і безнастанні реквізиції.
Слїдував з черги звіт посла Днїстрянського, котрий говорив понад годину. Передовсїм вказав він на воєнне лихолїтє, яке навістило наш край і нарід від першої хвилї вибуху війни. Ото коли наші батьки, брати і сини пішли сповнити обевязок супроти держави і цїсаря, пішли добувати прав і лїпшої долї також для свого народа, найшли ся нїкчемні вороги, що кинули на всїх Українцїв відому чорну клевету, хотячи в той спосіб змести з лиця землї українство раз на все. [—] Тим то першим завданєм Української Парляментарної Репрезентації була оборона цїлого народа перед злобними денунціяціями і переслїдуванями, а на порахунки з того приводу прийде ще слушний час. Та українські посли не перестали також побивати ся, щоби повалити безправний полїтичний режім Штірка і по трьох лїтах остаточне удало ся парляментови відзискати право, знов за своїми виборцями обставин і упімнутись. На разї сесія тривала всего один місяць, але за той короткий час більше здобуло ся і осягнуло ся, чим бувало в мирних часах в протягу 3 або 4 лїт. В першій мірі народний парлямент рішив, що тільки вояк належить під війсковий суд, а воєнні суди багато кривди і лиха вчинили.
В части направила сї кривди цїсарська амнестія. Велику поміч і пільгу для народа зробив парлямент через ухваленє нового закона о війскових причинках, а удало ся також виєднати, щоби держава виплачувала винагороди за воєнні чинитьби без квітів, а по провіреню справи через свідків. Не менше заняв ся парлямент недолею виселенцїв, щоби вистарати ся о догідне їх приміщенє і відповідне удержанє на чужинї, та добути дозвіл на скорий поворот в рідні сторони. З окрема поставив бесїдник в парляментї внесенє в справі удержавненя яворівської ґімназії і поробив також потрібні заходи в мінїстерстві просвіти. На закінченє завзивав посол, щоб нарід твердо постояв на кождім кроцї за собою і своїми правами, бо з тим лиш числять се, хто сам себе шанує і свого не дарує. Нарід в яворівськім повітї, що має таких трудячих провідників, як Іван Загаєвич, дав вже нераз докази, що до борби і жертв все готовий, а бачив також успіхи своєї роботи і заходів.— [—]
Ось такий короткий зміст промови посла д-ра Днїстрянського. [—]
Другий міщанин, Стефан Харамбура, нарікав на зарядженє, що не вільно рільникови анї жменї зерна змолоти, доки не віддасть таку саму бодай скількість збіжа комісіонерови. Розпука з сего приводу огортає все рільниче населенє, бо з браку робітника нема кому молотити, а як собі вспів хто втовчи з чвертку зерна, мусить голодувати або перше комісіонера заспокоїти.
Господарку тих ріжних воєнних команд і районів схарактеризували дуже влучно міщани Іван Загаєвич з Микола Масюк. Перший з них знаний орґанїзатор Яворівщини, [—] Відтак в часї інвазії мусїв не одно він втерпіти за свій непохитний і повний посвяти український патріотизм, весь інвентар господарський Москалї йому забрали, а коли по горлицькїм погромі почали ся арештованя Українцїв, через 6 тижнїв ховав ся він по лїсах і дебрах нераз навіть попід кулї, аби тільки не попасти на Сибір.
З початку війни — говорив він — зареквіровано у нас худобу, підводи, пашу, тепер і дальше все реквірують і забирають, а не дають гроший і не лишають нїякої помочи. Господарську відбудову ведеться, але лиш для двірських обшарів. Всї дїдичі дістають даром конї, вози, рільничі знаряди; дістають їх навіть такі підпанки, котрі перед тим нїколи взагалі нїякого господарського інвентаря не мали. Нема лиш нїякої помочи для міщан і селян, їх відсилають від одної власти до другої та на тім конець. Микола Масюк слушно пятнував, що в Галичинї ратуєсь тепер лиш обшарників з довгів, а про дрібних рільників ніхто не дбає. Двори дістають в кождій хвилї робітників, а у хлопа чи міщанина нераз пропадає дармо праця з браку робітника.
[—]
Промовляли ще Сенько Маюк з Чулинь про потребу установленя максимальної цїни на опалове дерево, дир. Волощак Петро з Яворова про хиби і кривдячий уклад збіжевого катастру, д-р Секела про переслїдуванє лиш селян і міщан за переступства максимальних цїн та врештї о. Сологуб про потребу помочи для рільників на оборотовий капітал. Остаточно по зажаленях виселенцїв, що доси ще деякі з них не дістають війскового причинка, а всїм стягають сей причинок з виселенчої підмоги, ухвалено на внесенє д-ра Секели слїдуючі резолюції: "Зібрані на довірочній нарадї в Яворові делєґати з цїлого повіта: 1) висказують радість з приводу воскресеня українства в Росії; 2) [—]; 3) домагаються негайного удержаня приватної української ґімназії в Яворові; 4) [—]; 5) взивають УПР. подбати про цїлковите знесенє реквізицій в східній Галичинї; 6) протестують проти примусових робіт по дворах; 7) домагають ся отвореня млинів для рільників незалежно від достави збіжа комісареви; 8) висказують довірє свому послови, але домагають ся, щоби частїйше навідував ся в свій виборчий округ".
ік.
Від Редакції. Знаки [—] в сїй дописи означають прогалини, в якій зробила в нїй k. u. k. Zensurstelle 2, Lemberg, Hauptbahnhof, цензор ч. 12. Отже ще заки допись дістала ся до пресової цензури, вже почтова цензура поробила в нїй менші і більші прогалини, витинаючи "нецензурні місця" ножицями так майстерно, що просто подивляти можна, що п. цензор ч. 12 має час на таку забаву. Чи почтова цензура покликана сповняти функції пресової цензури, се лишаємо до рішеня війскової власти. 