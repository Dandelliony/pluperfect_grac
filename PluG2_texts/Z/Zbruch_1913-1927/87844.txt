◦ ◦ ◦ ◦

Большевики оголошують мобілізацію на Україні.   КАЗЯТИН, Радіо 14. ІІІ. Большевики в занятих місцевостях України оголосили загальну мобілізацію мужчин від 20—40 років. Всіх мобілізованих переводять вони на північний, фінський фронт. Цих, які відмовляють іти, вони розстрілюють на місци.   Приїзд презідента Вільзона до Парижа.   ПАРИЖ, Радіо з 16. марта. В пятницю рано прибув до Бресту презідент Вільзон, щоб брати дальшу участь в нарадах мирової конференції. На стації приняли презідента, який приїхав разом зі своєю дружиною, презідент французької республіки Поенкаре з жінкою. Почесну сторожу становили республіканські стрільці з музикою. По офіціяльнім принятті на стації удався презідент Вільзон з женою до палати на площі Сполучених держав. Населеннє Парижа урядило презідентови величаву маніфестацію.   Конференція в Брукселі.   ПАРИЖ, Радіо з 16. марта. З Парижа до Брукселі приїхала спеціяльним поїздом делєґація, зложена з 30. членів між яких входять Французи, Американці, Анґлійці і Італійці. Делєґацію приняв на стації ґенерал Рукероль, який є шефом французької місії. Делєґати Німеччини в числі 20 приїхали день передтим. Засіданнє обох делєґацій почалося о 2. год. На порядку дневнім справа перемиря, справа видачі кораблів і справа заосмотрення Німеччини в поживу. Наради в Брукселі являються дальшим тягом нарад, перерваних в місті Спа. Адмірал Веміс предложив німецьким делєґатам услівя Антанти. Німцям позволено тільки ставляти питання, а не вдаватися в діскусію. В дійсности зажадали делєґати Антанти видачі німецьких торговельних кораблів і подання тих вартісних засобів, якими можуть вони платити за достарчувану їм поживу.   Італія признає самостійність Польщі.   ВАРШАВА, Радіо з 16. марта. На девятім засіданню польського сойму презідент Тромпчинські подав до відома послам, що італійське, королівське правительство признало самостійність і независимість Польщі. Сойм приняв сю заяву величезним вдоволенням і аклямаціями в честь Італії. На внесеннє посла Корфантого вислано італійському, французькому і анґлійському правительству і парляментам подяку.   Отвореннє французького торговельного дому в Білгороді.   БІЛГОРОД, Радіо з 16. марта. В Білгороді утворився французький торговельний дім в ціли навязання торговельних і економічних зносин поміж Францією і Югославією. Бюро при торговельнім домі почало вже свою роботу.   Монархічні кнування Андрасого.   БУДАПЕШТ, 14. марта. Високо поставлена політична особа заявила співробітникови "Wiener Jornal" слідуюче: колишній міністер заграничних справ Андрасі, удався до Берна і зачав там провадити політику інтриґ проти своєї вітчини. Він виступає як ворог Угорської Республіки і так само, як прінц Віндішґрец стоїть в контакті з бувшим цісарем Карлом. Його цілию є збудувати наново монархію Австро-Угорщини. Заявляє, що нинішне угорське правительство опираєть ся на террорі і не є зовсім висловом мадярських народніх верств.   Мирова конференція на вершку своєї завдачі.   РИМ, 14. марта. Презідент міністрів Орляндо заявив на засіданні парляменту що мирова конференція вступила в рішаючу фазу. Всі держави Антанти бажають як найскорше покінчити свої завдання.   Фош за 400 міліоновим відшкодованнєм.   ПАРИЖ, 14. марта. Фош в порозумінні з Клємансо поставить на мировій конференції внесення, щоби Німеччина платила Антанті що річно 8 міліярдів франків через 50 літ.   Відновленнє переговорів між Антантою і Німеччиною.   ГАМБУРҐ, 14. марта. Переговори Німців з Антантою перервані в Спа, починають ся знова в Брукселі. Антанта доставить Німеччині средств поживи в скількости 250 тисяч тон, місячно. Клємансо заявився іменем Франції за скорим початком акції. До найблизших жнив одержить Німеччина средства поживи вартости 100 міліонів фунтів штерлінґів. Виплата за них наступить в формі вугля вартістних заграничних паперів і т. д.   Дальші вуличні битви в Берліні.   БЕРЛІН, 14. марта. Положення Спартаківців погіршилося. Битви стають щораз завзятійшими. Правительственні війска обійшли повстанців зі сторони Ліхтенбурґу і взяли їх під артілєрийський і крісовий огонь. Вечером очищено зовсім всю околицю. Між Спартаківцями шириться анархія і рабунки. Самі їх провідники не можуть вже удержати ладу. Повстанці йдуть слідом большевиків. Кождого, краще одягненого горожанина нападають, обраховують його, а деколи і забивають. Убивають рівнож жовнірів правительственних військ.   Покінчення штрайку в Липську.   ЛИПСЬК, 14. марта. Ґенеральний штрайк робітників закінчився. У всіх заводах і фабриках почалася нормальна праця.   Знищення в Берліні.   БЕРЛІН, 14. марта. Всі части міста де шаліла боротьба, дуже знищені. Страшний вид представляють доми, в які попали гарматні стріли. Деякі вулиці замінилися в купу румовища. Правйтельственні війська заняті всюди несеннєм помочі засипаних в льохах.   Український голос 