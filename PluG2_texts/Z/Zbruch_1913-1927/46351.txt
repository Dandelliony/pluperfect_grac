◦ ◦ ◦ ◦ ◦ ◦ ◦ ◦ ◦ ◦

Наша валюта.
ВІДЕНЬ (Ткб.). Курс до виплат до Швайцарії через Почтову Щадницю установлено аж до дальшого зарядженя на: 100 франків рівнаєть ся 150 К, а курс до виплат до Нїмеччини: 100 марок рівнаєть ся 146 кор.
Війна з Росією.
Поминувши звичайні артилерійські бої, на бесарабськім фронтї і в Східній Галичинї панував також учера спокій. Від нинішнього ранку ворог по сильнім артилєрійськім огни звернув знов свої безуспішні наступи проти околицї Топорівцїв і Раранча.
Війна з Італією.
Положенє незмінене. В південнім Тироли появило ся над долиною Еча 11 італійських летунів, які в богатьох місцях кинули без успіху бомби.
Війна на Балкані.
Взято Ловчен. В тридневних важких боях перемогла наша хоробра артилерія в знаменитім співробітництві з тяжкою артилєрією і воєнною фльотою завзятий опір ворога і незвичайні трудности, які представляє в зимі область Карсту, яка, вистаючи з моря як мур на 1700 метрів високий, від років була уладжена для оборони.
Добич творить 26 гармат, з того дві 12-центиметрові, дві модерні 15-центиметрові, і два 24-центиметрові Мерзери, далї мунїція, карабіни, запаси поживи й одїжи. Часть гармат у добрім станї і їх уживаєть ся проти ворога.
На північнім сходї Чорногори ворог учера ще раз ставив опір перед самим Бераном, але його відкинено. Місцевість і горби, які панують над нею на південний захід, знаходять ся в наших руках. Швидкою акцією вдало ся вратувати від повного знищеня міст на Лімі в Беранї, який стояв у огни.
Коло Інека викопано знов 13 сербських гармат і богато мунїції.
Припаси поживи в Нїмеччинї.
БЕРЛЇН (Ткб.). Бюро Вольфа подає до відома, що спис припасів, доконаний 16. вересня 1915, показав, що збіжа в Німеччинї є досить на виживленє війска й людности до будучого жнива. Одначе показало ся, що треба знести свобіднїйші зарядженя, видані на початку другого року війни, що до меленя і підвисшеня признаних порцій, якщо має вистати нетільки до жнив, а й на заощадженє відповідних резерв.
Тому кураторія центральної управи збіжевої постановила знести й свобіднїйші зарядженя і вернути до пляну подїлу, який обовязував з весною 1915 року.
Російський комунїкат.
Дня 7 сїчня ми обсадили місцевість Чорторийск і горб на захід відти. Піймано 3 офіцирів і 76 жовнїрів і забрано припаси дроту. Ворожі наступи в цїли відобраня Чорторийска не вдали ся.
На півн. схід від Чернівцїв Австрійцї пробували протинаступ з помічю отруйних ґазів, одначе наш огонь присилував їх вернутись на свої становища.
Битва на Чорнім Мори.
ЦАРГОРОД (Ткб). На Чорнім Мори вивязала ся завзята артилєрійська битва між панцирним кружляком "Султан Селїм" (давний "Гебен") і "Імпетріцею Марією". Боротьба вела ся на велику віддаль і тривала пів години. Наш корабель не потерпів шкоди, за те стверджено влучні стріли в російський корабель.
Зміна кабінету в Чорногорі.
ЦЕТИНЬЄ (ТКБ). Король приняв димісію кабінету Вукотіча. Місії утвореня нового кабінету підняв ся Мюсковіч, який обійме президентуру і заграничні справи.
Відпустка німецького посла в Букарештї.
БУКАРЕШТ (ТКБ). Тутешнїй нїмецький посол виїхав на двотижневу відпустку до Берлїна.
Італія і Альбанїя.
МІЛЯНО. (Пр. т.) "Secolo" підчеркує у вступній статї інтереси Італїї до Альбанії. Мусить ся утворити Альбанїю або цїлком независиму, або віддати її під протекторат Італїї. Иншого розвязаня квестії Італїя не могла би подати. Хто нарушив би Альбанїю, сей нарушить тим самим меч Італїї.
Вдоволяючий вислїд грецько-болгарських переговорів.
СОФІЯ. (Пр. т.) Переговори з Ґреціею, які ведені були в тім напрямі, щоби Болгарія могла взяти участь в офензиві проти Солуня, увінчали ся вдоволяючим вислїдом для обох сторін.
Тридневний дощ ґранатів.
БУДАПЕШТ. "Az Est" доносить з Дорогої: Мимо дощу ґранатів, якими обсипували Росіяни протягом трох днїв австрійські становища, мимо огню машинових крісів, могли Росіяни посунути ся тільки о 2 кільометри в напрямі Раранчі-Магаля, щоби вскорі потім знов податись на своє місце.
Транспорти ранених у Києві.
СТОКГОЛЬМ (Пр. Т.). У Києві опорожнено на приказ війскових властий велику скількість приватних домів і шкіл, які мають бути замінені на лязарети для ранених прибуваючих із фронту. 