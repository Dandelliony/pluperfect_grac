Нові книжки і виданя.

Українська Хата. Зміст ч. 3. (за март 1913): Мак. Рильський: Тишина ІІІ. Побережникова дочка. — Гр. Чупринка: Дві душі. — Гнат Хоткевич: Берестечко (уривок з роману) — Мак. Рильський: Зґрая чорних ворін. — Вас. Аляшко: Нащо погляд свій пекучій. — Галина Журба: Гістерия (новеля). — А. Товкачевський; Г. С. Сковорода. — Н. Трикулевська-Дубровська: Нові надїї. — М. Євшан: Листи з Галичини. — М. Сріблянський: Наші вороги і ми. — Біблїоґрафія. — Лїтературна хронїка.
З поміщених в сїм числї писань особливу увагу звертає на себе статя М. Евшана п. н. "З істориї галицького колтунства" (в рубрицї "Листи з Галичини"), яка має бути рефератом про першу часть "Споминів з житя" Ол. Барвінського, а є взірцем претенсіональности й некультурности. Можна не одушевляти ся мемурним стилем д. О. Барвінського, але треба тямити, що культурний критик може і найрізкійшу критику погодити з безпретенсіональністю і культурністю стилю. Є в тім писавю д. Евшана ще й спеціяльний "протигаличанський" смак, яким так люблять пописувати ся деякі галицькі письменники перед рос. Українцями; подивіть ся, мовляв, що в нас є: "колтунство" тай тільки ! Д. Евшан навіть специяльно зазначує, що призначує свій реферат для заінтересованих "Галичиною" : ставлячи "Галичину" в знаках наведеня, дав він виразно пізнати, що інтересні для рос. Українця в Галичинї можуть бути тільки всякі "колтунські" прояви. Є се типічний для малокультурного галицького інтеліґента, полякерованого модерним покостом, спосіб оцїнюваня прояв нашого житя в Галичинї": Коли хоче показати, що він "добрий социялїст", то бити меть ся перед польськими "товаришами" в груди за "реакцийність" своїх батьків, які в 1848 р. не хотїли воювати з Австриєю за історичну Польщу; коли хоче виступити, як "добрий Українець", то плювати буде перед рос. Українцями на все наше національне житє, дарма, що Галичина ще довгі часи буде, на жаль, одиноким центром по змозї нормального українського національного розвитку, — і т. д. Через те і з мемуарів д. Барвінського з тої одинокої причини, що вони не написані з таким талантом, як мемуари св. Августина, Руссо або Ґетого, д. Евшан вибрав для тих рос. Українцїв, що інтересують ся "Галичиною", тільки те, що міг висьміяти, а с ь в і д омо поминув — як сам заявляє — все, що має історично-культурну вартість. Припадок хотїв, що рівночасно з д. Евшаном помістив свою рецензию на ті самі "Спомини" Д. Дорошенко в Редї. Порівнайте їх і побачите, як одно і те саме оцїнює безсторонний критик, а як д. Евшан!
Подібно "зрецензував" д. Евшан в сїм числї Укр. Хати також "Лїтературні начерки" д-ра В. Щурата, зазначуючи, що цїль тої його рецензиї: остерегти рос. Українцїв перед "репрезентантом чисто галицької учености".
Д. Евшан пише не від нинї, отже час би вже зрозуміти, що длятого, щоби критикувати, замало бути претенсіональним і накидати ся на других некультурним тоном. Тай ті журнали, де д. Евшан пише, повинні би се йому пригадати...   