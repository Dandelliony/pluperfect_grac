◦ ◦ ◦ ◦ ◦ ◦ ◦ ◦ ◦ ◦

Воєнна хронїка від 11. до 18. сїчня.
Поволи наближаєть ся вкінци зима на всїх театрах війни. Вона пока що мусить ще більше спинити воєнні операциї. Що-й-но по її усталеню підуть вони хто зна, чи не великими кроками вперед. Бо мороз се одинокий лїк на страшний прямо стан доріг, розбитих негодою і переміщенєм військ.
На східнім теренї війни
пересунула ся боєва лїнїя дуже слабо. Оба противники окопались так сильно, що треба великих зусиль, щоби ворожу лїнїю переломити. 18-го пробували Москалї у північній Польщі перейти Вкру коло Радзанова та їх відбито. В Краківщинї була лиш незначна стичка коло Заклїчина, в котрій побито Москалїв і здобуто їх становище на просторі 6 км. Впрочім була на цїлім фронтї лиш канонада, в Карпатах зачали ся знова стички, прочім Москалї постійно пятили ся до галицької границї. 19-го відперто Москалїв знов коло Радзанова, Бежуня і Сєрпа. В Польщі й Краківщинї була лиш канонада, в Карпатах впали великі снїги. Коло Якобен на Буковинї відперто атаку Москалїв з величезними втратами. 20-го не було в Польщі й Краківщинї віймком збуреня московського мосту на Дунайци нїяких більших операций. В Карпатах були лиш незначні перепалки. 21-го побідили Нїмцї в стичцї коло Лїпна і взяли 100 полонених, посунули ся наперед коло Боржинова і відперли Москалїв коло Лопушна. На цїлім прочім фронтї була лиш канонада. 22-го посунули ся Нїмцї наперед коло Сухої, були великі канонади коло Хенцїн і над Нїдою поза тим стан не змінив ся. 23-го відбито Москалїв у північній Польщі коло Пшасниша, Блїнна, Гойська і Шпіталя. Коло Сухої поступили Нїмцї знов наперед, коло Рави і Хенцїн були знов значні канонади. В Карпатах відобрали наші війська Кірлїбабу і завдяли Москалям великі втрати.
З усего видко, що офензивний дух московської армії зівсїм зломаний. Проломити союзників не вдало ся Москалям і мабуть невдовзї прийдеть ся Москалям знов відступати в укріплений простір Польщі...
На західнім теренї війни
устала француська офензива зовсїм. 18-го була коло Нєйпорт лиш канонада, коло Альбер здобули Нїмцї батнетом фільварок біля Ля Буасель і полонили 100 Французів, в Арґоннах кілька стрільних ровів. В Ельзасї було задля мраки й метелицї супокійно. 19-го панувала на цїлім довжезнім фронтї канонада без більших стичок. 20-го була значна канонада на морськім березї, коло Арра, в Арґоннах і Воґезах зробили Нїмцї деякі поступи, здобули дещо терену два машинові кріси і сотку полонених. В ночи зї 19-го на 20-го нїмецька воздушна ескадра заатакувала східне побереже Анґлїї і збомбардувала міста Ярма Сандрінґем, Кінґелик, спричинюючи великі шкоди. 21-го відперто Французів коло Арра і Ст. Мієль. Коло Пон а Муссон зробили Нїмцї випад і взяли 4 гармати. Цивільне населенє зі Суасон усунено. 22-го відперто Французів коло Верден, Ст. Мієль і Пон а Муссон та полонено 130 у Воґезах коло Зенгейм. 23-го відбито Французів коло Шалон, Візембах і Пон а Муссон та знов добуто 3 гармати і 1 машиновий кріс. В Арґоннах здобули Нїмцї знов одну важну позицию і взяли 4 машинові кріси і 250 люда в неволю.
З південного терену війни
не наспіли нїякі відомости про якінебудь більші операциї.
На азийськім теренї війни
захопили Турки менчі віддїли Англїйцїв над Шат-ель-Араб і коло Коран та побили їх сильно. 21-го здержались усї московські атаки на вірменськім теренї. Турки розпочали будову зелїзницї до границь Єгипту. 22-го зачало праве московське крило в Вірменїї відступати перед турецькою офензивою. Нова проба Англїйцїв коло Коран виперти Турків скінчились повною невдачею.
На африканськім теренї війни
удержались Бури під проводам Маріца на півночи Оранжевої ріки, зайняли становища біля границь нїмецької кольонїї й побили чи полонили дрібнї віддїли англїйських військ.  