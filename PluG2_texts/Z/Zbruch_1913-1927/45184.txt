Заклик до громадян 

у справі опіки й допомоги нашим землякам-полоненим з російської України
Президія "Союза визволення України" закликає отсим наше громадянство до збирання жертв на задоволення культурно-духових потреб наших земляків, що перебувають як полонені з російської армії в таборах воєнно-полонених в Австро-Угорщинї.
Число полонених-Українцїв усе зростає (в одній Австро-Угорщинї їх буде вже більше нїж 150.000), а ще швидше зростають їх насущні потреби мати її руках рідне друковане слово. До "Союза", котрий від довшого часу заопікував ся задоволеннєм отсих духових потреб своїх земляків, звертаєть ся через Червоний Хрест усе більше й більше, як окремих одиниць, так і цілих гуртів полонених з проханням надсилати всїлякі книжки й комплєтувати українські біблїотеки. На се потрібно все більше й більше матеріяльних засобів.
Полонені мають право числити в своїм положенню на поміч цїлого рідного громадянства. І "Союз Визволення України" певний, що наш патріотичний загал щедро підіпре сю важну національну справу.
Жертви потрібні, як у грошах, так і в книжках й инших друках. "Союз" просить надсилати твори красного письменства (наших класиків), передусїм повне виданнє творів Шевченка, ріжні популярні видання для народу (видавництва "Просвіти"), кооперативні й хліборобські книжки та періодичні видання, драматичні твори, збірники пісень і ноти до них, ріжні шкільні підручники на українській мові, річники українських тижневиків і місячників, портрети українських діячів і т. п.
Усї жертви просимо надсилати на адресу адмінїстрації видань "Союза": Wien, VIII., Josefetadterstraße 79, II. Stiege. Tür 6.
На носилках і грошевих переказах надписувати: "Для полонених". 