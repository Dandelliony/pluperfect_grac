◦ ◦ ◦ ◦ ◦ ◦ ◦ ◦ ◦ ◦

Українська Національна Рада утворилася в Швейцарії.    В її склад входять представники Української Держави й українських земель Австро-Угорщини. Рада орґанізує філії в Парижі, Римі й Америці. В своїй діяльности старається Українська Національна Рада на програму президента Вільзона та програму Українського Національного Союзу в Київі.   Уступлення Андрашія.   ЛЬВІВ, 5. падолиста 1918. Міністер закордонних справ Андраші вручив цісареви прохання о відпустку, котру цісар прийняв. Управу міністерства обіймає перший шеф секції барон Флотов.   Абдикація царя Бориса.   ЛЬВІВ, 5. падолиста 1918. "Vossische Zeitung" доносять з Софії, що в давній столиці Болгарії Тирнові проголошено републику. Цар Борис абдикував, а 40.000 вояків болгарської армії прилучилося до републиканського руху.   Баварія на шляху до окремого мира.   ЛЬВІВ 5. падолиста 1918. З Мінхен доносять, що "Bayerische Staatszeitung" звертається проти пропаганди, яка змагає відірвати Баварію від Німеччини й домагається, щоб Баварія заключила окремий мир з державами порозуміння. Ґазета перестерігає перед такою катастрофальною політикою, зверненою проти дальшого істнування Німеччини.   Революція в Німеччині.   ЛЬВІВ 5. падолиста 1918. Радіотелєґрафічній стації удалося перехопити телєґраму і комунікатом німецької начальної команди армії, яка повідомляє, що в цілій Німеччині вибухла революція.   Капітуляція Туреччини.   ЛЬВІВ, 5. падолиста 1918. Бюро Райтера доносить: Завішення оружя з Туреччиною заключено на отсих умовах:   Відчинення морських проливів і обсадження фортів, збудованих над цими проливами, військами держав порозуміння. Безоглядна видача всіх полонених і інтернованих горожан держав порозуміння і увязнених Вірмен. Негайна демобілізація турецької армії з вийнятком відділів, потрібних до удержання граничної сторожі. Видача всіх воєнних кораблів з винятком малих суден, потрібних до поліційної служби. Коаліція одержує право заняти в разі потреби всі стратеґічні точки. Кораблі держав порозуміння мають свободу запливати до всіх турецьких портів і пристаней. Турецькі війська мають забратися з північної Персії поза межу, яка істнувала перед війною. Турецькі війська евакуують Кавказ. Офіцери держав порозуміння обіймуть контролю над усіми зелізницями в Туреччині, Батум і Баку, які має зайняти коаліція. Всі ґарнізони в Арабії, Асирії, Сирії і Мезопотамії мають піддатися командантам військ держав порозуміння. Турецькі офіцири в Трополісі мають піддатися найблизшим відділам італійських війск. Всі порти в Триполісі мусять бути видані найблищому італійському ґарнізонови. Всі німецькі й австро-угорські вояки й моряки та всі цивільні особи, горожане Німеччини й Австрії, мусять бути протягом місяця усунені з Туреччини. Туреччина зобовязується порвати всякі зносини з центральними державами. Неприятельські кроки між коаліцією і Туреччиною перериваються 31. жовтня в полудне.   "Evening News" повідомляє, що турецькі армії в Мезопотамії, Сирії й Кавказі складають оружжє і піддаються начальному анґлійському командантови так, що здержання неприятельських кроків уже певне. Дарданелі будуть відчинені для анґлійської фльоти й Царгород займуть незабаром Анґлійці.   Діло 