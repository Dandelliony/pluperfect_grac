Відчити про Шевченка в Ціріху і Женеві. — Румуни про Шевченка. — Відгомони Шевченкового ювілею.

Відчити про Шевченка в Ціріху і Женеві. Д-р професор у Льозанї читав реферат про Шевченка в Ціріху і в Женеві. Реферат в Ціріху був призначений для місцевої інтеліґентної публики і читаний у французькій мові. На вступі дав референт огляд і характеристику істориї українського народу, підчеркнувши особливо його змаганя до свободи і невалежности, і потім вияснив значінє Шевченка для української нациї. Реферат удав ся дуже гарно. Присутних було 250 осіб, між ними представники преси і велике число визначних ціріхських горожан і дїячів. Реферат незвичайно заінтересував присутних, так що оплескам не було кінця. По рефератї богато слухачів дякувало референтови за те, що він "відкрив їм очи" на український нарід і українську справу. Успіх реферату як найкрасше ілюструють замітки про нього в місцевій пресї, де подано його зміст. На другий день д-р Зелїб читав реферат про Шевченка в Женеві для росийських студентів, в товаристві "Наука и Жизнь". В сїм відчитї прелєгент вияснив головно становище Шевченка в світовій лїтературі. По відчитї авдитория одноголосно ухвалила вислати привітну телєґраму до київського комітету.
Румуни про Шевченка. Букарештенський дневник Dimineata (Ранок), одна з найпочитнійших румунських часописий, помістив в числї з 6. с. м. передову статю п. з. "Пісня кріпака і месть деспота", в якій досадно змальовує гнет і насильство царату над українським народом і подає довшу житєпись Шевченка. Підчеркує національне значінє поета, а в кінци, говорячи про заборону ювілею, закликає український народ до боротьби за волю, народ, котрий "не має нїчого до втраченя в тій боротьбі, крім — кайдан". Першу сторону числа прикрашує великий портрет Шевченка, обмережаний ориґінальним румунським взором.
Відгомони Шевченкового ювілею. Постановою київського ґубернатора адмінїстративно покарано таких осіб, що брали участь в зборах на передоднї Шевченкових днїв на Нестерівській вул. в кватирі вдови по сьвящ. Мельникової. П. Мельникову покарано на 75 карб. з заміною арештом на 3 тижднї; студентів: М. Ковалевського, С. Беневського, М. Барнабова, Г. Мазуркевича арештовано на 3 місяці кождого; курсисток: Н. Манджос, Є. Кремянську на 2 місяці; студентів: В. Назарянца, П. Котова і М. Єремієва арештовано на 1 місяць. Студента В. Кандаурова, арештованого 24/2. ст. ст. випущено з Лукіянївської тюрми. Новое Время доносить, що всїх арештованих за демонстрациї в Шевченківські днї притягнуть до суду по 121 ст. карн. ст. 