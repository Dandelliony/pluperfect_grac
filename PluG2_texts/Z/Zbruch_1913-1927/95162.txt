◦ ◦ ◦ ◦

Поворотні хвилі. Був час перед війною, коли на галицькім ґрунті зродилося було щире кохання між польськими народовими демократами і "нашими" москвофілами. Потому ця любов притихла. Та ось йдуть поворотні хвилі. "Ґазета поранна" приносить вістку, що польський журналіст Черкавський з поручення посла Заморського обїздить галицькі міста, щоби наклонити представників "давної партії староруської" до обновлення цеї партії та складає їм всякі обіцянки і приречення в імени польських ендеків. На днях має п. Черкавський приїхати у Львів і тут продовжати свої залицяння. Побачимо, що вийде із тих заходів, бо Львів — як впевняють — дуже вдячний ґрунт для... поворотних хвиль.   Знов страйк. У Львові розпочався страйк асекураційних урядників.   З науково-просвітного руху. Тов. ім. Петра Могили зачинає в Перемишлі дня 25 січня другу серію популярних викладів. В цій серії зголосили відчити: проф. Бобеляк, Б. Вахнянин, Волянський, Горницький, Сас, Ставничий, Федюк, Форостина і Шехович. В неділю дня 25 січня відбудеться перший відчит проф. Б. Вахнянина: "Фізіольоґія ростин".   Конфіската. Прокураторія сконфіскувала 5. ч. "Землі і Волі", соц.-дем. тижневника "для сільського працюючого люду" (чи є на селі не працюючий люд?) за статтю: "За чим ідуть на Україну?" В статті подано — головним чином за варшавським "Роботніком" — конкретні причини походу на Україну.   Епільоґ ґумової афери. Голосна афера ґумова найшла своє закінчення перед полевим судом на розправі, яка трівала шість днів. Не багато подробиць передісталося до загального відома, та й це, що принесли польські дневники, кинуло доволі світла на забагнені відносини.   Громадська думка   