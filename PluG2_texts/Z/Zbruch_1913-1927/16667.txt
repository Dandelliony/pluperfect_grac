Курс української граматики в унїверситетї в Мінхен. — Ювілейній обхід в честь д-ра Івана Франка. — До спростованя д-ра Я. Гординського. 

Курс української граматики в унїверситетї в Мінхен. Звісний знаменитий слявіст, проф. унїв. в Мінхен Бернекер, повідомив онодї проф. Смаль-Стоцького, що простудіювавши докладно його велику наукову граматику української мови, яка вже появилась і є в книгарськім обігу, він заповів вже на літний піврік в своїм слявістичнім семинари курс української граматики і читанє та пояснюванє вибраних поем Шевченка. Є се перший такий курс поза границями Австриї в зах. Европі.
Ювілейній обхід в честь д-ра Івана Франка урядили місцеві українські товариства 8. с. м. в Стрию. Обхід розпочав ся о 12. год. в полудне походом сокільських і січових дружин в супроводі сокільської музики через місто до Народного Дому. Своєю чисельністю похід робив імпонуюче вражінє. О год. 2 по пол. розпочав ся в салї "Народного Дому" сьвяточний концерт, на який зложили ся: реферат п. М.Лозинського, публїциста зі Львова, про житє і значінє Ювилята, хори стрийського "Бояна" під управою о. Остапа Нижанковського, селянський хор з Голобутова, орхестри стрийського "Бояна" і стрийського "Сокола", деклямация п. В. Устияновича, який — виголосив "Поклони" Івана Франка і драматична гра в 3 відслонах "Лис Микита", яку на основі поеми Івана Франка інїсценїзував головний ініциятор і орґанізатор обходу д-р Єронїм Калитовський. Інсценізованє "Лиса Микити" треба вважати дуже щасливим помислом і інсценїзация д-ра Є. Калитовського, відповідно удосконалена, може стати улюбленою продукциєю вистав для дїтий і селянських театрів. В обході взяла масову участь місцева інтелїґенция і довколичне селянство, так що можна його вважати під кождим оглядом удачним. Чистий дохід з обходу призначений в цілости на ювілейний дар д-ра Івана Франка.
До спростованя д-ра Я. Гординського. Не можу зрозуміти, чому д-р Я. Гординський до свого спростованя, поміщеного в ч. 274 Дїла замішав моє імя. Він пише там, що в своїй статі "полишив замітку д-ра Франка, що Шанковський був катихитом", коли натомість у його статї ся відомість стоїть у нотці на ст. 77 підписаній його іменем. В публїкациї д-ра Гординського я брав тільки таку участь, що з порученя фільольоґ. секциї переглянув увесь її текст і поробив численні скороченя, язикові поправки та декуди стилїстичні поправки, але змісту не зміняв зовсїм. Сеї моєї редакцийної праці, без якої статя д-ра Я.Гординського не була би війшла до "Записок" він не зазначив нігде. — Д-р Ів. Франко. 