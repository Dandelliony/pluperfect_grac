◦ ◦ ◦ ◦

На порозі нового шкільного року. Для інформації родичам подається, що вступні іспити до всіх кляс середніх шкіл, а тим самим і до І. кляси, є дозволені також на початку шкільного року на основі 1. і 2. §§ розпорядку польського М. В. і О. з дня 19/1Х. 1919. ч. 14827. — Згаданий розпорядок дозволяє дирекціям поодиноких закладів приймати зголошення до вступного іспиту по вакаціях, коли ученик не міг зголоситися до вступного іспиту перед вакаціями з якоїсь важної причини, на прим. ствердженої урядовим свідоцтвом недуги. Порадно булоби отже, щоби інтересовані родичі для оминення клопотів, заздалегідь перед зголошенням до іспиту постаралися о свідоцтво недуги, потверджене лікарем фізиком, що дитина дійсно не могла перед вакаціями зголоситися до іспиту. Иншими оправдуючими причинами можуть бути, на прим. евакуація, перерва комунікації, родинні обставини і т. д., а дирекції рішать про їх важність. Маємо надію, що директори наших середніх шкіл зуміють перенестися в теперішні дуже прикрі обставини нашої суспільности та сповнять також свій горожанський обовязок.   Комунікат. Просвітно-орґанізаційна Комісія задумує зорґанізувати кілька мандрівних бібліотек, які обслугуватимуть потреби українського населення у Львові. Для призбирання потрібних книжок вишле Комісія до поодиноких наших громадян своїх відпоручників які викажуться потрібними повновластями і заберуть в собою призначені даром книжки на названу ціль. З огляду на те, що збирання книжок розпічнеться в найблищому часі, просить Комісія, щоби в кождому українському домі приготовлено такі книжки і радо повитано від поручників Комісії. Приймається кожду книжку бея огляду на її зміст, визнання і т. и. — У Львові, дня 12/ІХ. 1920. За просвітно-орґанізаційну Комісію: Михайло Галущинський, голова, Олександер Панейко, секретар. — За Головний Виділ Товариства "Просвіта": Юліян Мудрак, Д-р Володимир Бачинський.   Вітос у Львові. В звязку з засіданням прибічної ради ґенерального делєґата у Львові, сподіються тут приїзду польського премієра міністрів Вітоса, який є членом тої ради.   Смерть кінової зорі. Відома фільмова акторка Зузанна Ґрандез, їдучи оноді автом до Парижа впала жертвою автомобілевої катастрофи. Підчас подорожі трісла ґума на колесі, в наслідок чого авто перевернулося і роздавило нещасну акторку.   Громадська думка 