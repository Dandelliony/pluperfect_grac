— Новий голова управи Народної Канцеляриї. – Недуга посла д-ра Колесси.  — Заповіт Михайла Комарова. — Національний Музей у Львові. — В справі нападу на поїзд

Управу Народної Канцеляриї на місце посла д-ра Володимира Бачинського обняв з нинїшним днем д-р Стефан Баран. 
Недуга посла д-ра Колесси. Від Вп. проф. д-ра Олександра Колесси одержуємо таке письмо: Від кількох тижнїв нездужаю на тяжкий бронхіт і з приказу лїкарів мушу ще якийсь час лежати в ліжку. З причини моєї недуги не можу отже з’явитися перед виборцями, відповісти на листи моїх виборців і знакомих; зроблю се сейчас по видужаню. — 3 належним поважанєм Олександер Колесса. Тоблях, 27. серпня 1913. 
Заповіт Михайла Комарова. Спадщина бл. п. М. Комарова переходить в руки двох синів, [...] дочок і дружини небіщика. В заповітї небіщик просить свого старшого сина Богдана четверту часть його частини спадщини поділити на ті українські інституциї, в яких він був членом. Таким чином однакові суми мають бути передані в такі українські інституциї: 1) Благодійному т-ву виданя дешевих книжок в Петербурзі. 2) Т-ву ім. Шевченка для запомоги вихованцям висших шкіл Петербурга, що родом з України. 3) Одеському українському клюбови. 4) Товариству "Українська Хата" в Одесі. 5) Т-ву "Просьвіта" у Львові. 6) Науковому товариству ім. Шевченка у Львові. Всю свою бібліотеку заповів покійник одеському українському клюбови в Одесі. На той случай якби одеський український клюб закрито, бібліотека має перейти в біблїоґрафічне т-во при одеськім унїверситеті. Право власности на всї друковані й недруковані твори під його призвищем або псевдонімами (М. Комар, М. Уманець), М. Комарів передав своїй дружині Л. Б Комаровій.
Національний Музей у Львові (ул. Мохнацького, 42) має в серпні 116 н-рів пр. ([...] включно), на що зложились: збірка одягу і прикрас з борщівського і заліщицького повіту п. В. Остапчука закуплені в Босир; старинні ікони XVI—XVII вв., ризи гафтовані XVII, різьби, 3 міщанські пояси [...]; 3 перґамінові грамоти, метрики, зелїзне било з церкви сьв. Николи в Камінці струмиловій, та старинні ікони XVI—XVIII в., збірка церковних писаних книг і актівів, статуї і різьби із церкви в Старім Самборі, та дрібні дари о. Погорецького з [...], гр. кат. парох. уряду із Шляхтової, о. І. Кишакевича 30 срібних монет польських і австрийських поч. XVII в., зуб мамута знайдений в ріни в Суботові від п. начальника громади Е. Трача, дрібні дуже цінні акти полов. ХІХ в. та ориґінальний лист до американських Русинів епископа Сильвестра Сембратовича [...] митрополита Иосифа від о. К. Андруховича та писанки з Косівщини від п. Жуковецького. – Про два гідні напятнованя случаї переходу в чужі руки нашої старини приходить ся в сїм мїсци згадати. А саме, в однім місци продали перекупневи зареґістрований вже Музеєм слуцький злотолїтий пояс, дар шляхтича Русина для нашої церкви, тільки тому, що перекупець вмів "przemówić і ugościć"; в другім місци для того ж перекупня „widłami zrywał kciędz obrazy zesciany, bo Ukrańcom nie chciał dać!" — на будуче подамо повні назвища сьвятотатцїв ворогів рідної  справи. — І. Сьвенцїцький.
В справі нападу на поїзд в Сихові веде слїдство судовий радник Фіда. Вислїди держать в тайнї. Протягом останних двох днїв переслуховують подорожних, які критичної ночи їхали тим поїздом. Дирекция полїциї призначила 1000 корон нагороди за вказанє хотьби одного напасника. Власти, які ведуть слідство в справі нападу на поїзд під Сиховом, звертають ся до всїх осіб, які тим поїздом їхали і не були ще переслухані чи могли подати якінебудь подробиці, щоби [...] зголосити ся до слідчого судиї або до дирекциї полїциї у Львові. Особи, що мешкають поза Львовом, можуть свої поміченя подати письменно (без порта), або зголосити ся у Львові для зложеня зізнань за зворотом коштів дороги. Особливо просять власти ту даму, шо сама їхала в останнім, румунськім, возї, в передїлї І. кляси й оповідала подорожним свої поміченя, щоби зволила подати їх до відома властий. 