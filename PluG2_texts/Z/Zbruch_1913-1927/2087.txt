Що коштує гарматний вистріл ? — Зміна віроісповіданя у Львові. — Заведеня для умово-хорих в Кульпаркові. — Росийські дороги ще гірші як польські. — Наш фейлетон „Синя фльота“.

Що коштує гарматний вистріл ? В нинїшних воєнних часах варта і се знати. Стрільно вистрілене корабельною гарматою ваги 110 тон (1 тона — 1000 кільоґрамів), коштує приміром: 400 кґ. пороху 1900 корон, само стрільно 900 кґ. о- коло 2.175 корон, шовк до патрона 85 корон — разом 4160 корон. Одна корабельна гармата може дати найбільше 90 вистрілів, а потім треба її основно направити, що також сполучене з коштом. Часто така гармата не дасть ся вже більше направити і тодї представляв лише вартість металю. А що гармата коштує пересічно 400 тисяч корон, то до повисшої суми треба ще додати 444 корон коштів зужитя при однім вистрілі. З того виходить, що кождий ладунок і вистріл представляє вартість 4 604 корон.
Зміна віроісповіданя у Львові. В грудни минулого року змінило у Львові віроісповіданє 20 осіб, а се 10 осіб перейшло з греко-кат. обряду на римо-кат., двох протестантів, одна протестантка, двох Жидів і православний перейшли на католицизм, а двох Жидів, одна жидівка і одна протестантка перейшли на безконфесийність.
З заведеня для умово-хорих в Кульпаркові видалив ся, був 60 літний Андрій Косцяльський, але відтак сам повернув.
Росийські дороги ще гірші як польські. Через останну відлигу розкисли дороги на цїлім Поділю, Волини й части України, так що годї ними їхати. Безпутє спричинило великі зміни в економічнім житю цілої країни. Богато фабрик зредукувало свою продукцию о 50 прц. Особливі страти потерпіли північно західні зелїзниці, бо дійшли вони до 5 міл. рублів. З настанем приморозків комунїкация поправила ся, але одночасно зросли й депозити неповисилавих зелїзницею транспортів, які дійшли до 2 і пів міл. пудів.
Наш фейлетон „Синя фльота“. У вчерашнім числі закінчили ми друк першої части сьвітової повісти Є. Ґ. Зелїґера „Синя фльота“, а в нинішнім числі починаемо друкувати часть другу, що до обєму рівну першій, а що-до змісту ще цїкавійшу, бо власне в ній відбувають . ся події, в яких головну роль грає „синя фльота“ Вальденара Квінта. Закінчена друком часть перша „Синьої фльоти“ вийде за кілька днів в книжковім виданю, що буде окремо оповіщено, і тодї буде розіслана тим нашим передплатникам, яким належить ся як премія, як також віддана до книгарської продажи. В свій час так само вийде в книжковім виданю часть друга. 