◦ ◦ ◦ ◦ ◦ ◦ ◦ ◦ ◦ ◦

Новий президент російських мінїстрів.
ЛЬОНДОН (Ткб.) "Daily Maily" доносить з Петербурга під датою 2 с. м.: Нїхто не знає, чому старий бюрократ Штірмер покликаний став на чоло кабінету. Загально припускають, що причиною сього є ся обставина, що Штірмер є сердечним приятелем Ґоремикіна. Преса приняла номінацію Штірмера дуже зимно; тїшить ся з уступленя Ґоремикіна, але не витає сердечно його наслїдника.
КОПЕНГАҐА (Ткб.). "National Tidende" доносить з Петербурга: Новий президент російських мінїстрів Штірмер, подібно як Ґоремикін, не приняв нїякої теки. Зараз по обнятю урядованя скритикував дїяльність мінїстра заграничних справ і мінїстра скарбу так, що почали ширитись поголоски, що оба сї мінїстри уступлять. Ширять ся поголоски, що задумує мабуть уступити також старший прокуратор Синоду Волшин. Як його наслїдника вказують Лукіянова. Штірмер заявив, що війна мусить бути ведена аж до цїлковитої побіди і що Дума мусить бути скликана.
Сербська скупштина у Франції?
РИМ (ТКБ). Як доносить "Messagero" пробуваючі в Римі сербські депутати звернули ся телєґрафічно до Пашіча з просьбою, щоби перед своєю подорожию до Риму й Парижа приняв депутацію сербських депутатів і обговорив з ними справу скликали скупштини, яка малаб зібрати ся в однім француськім містї, яке визначить ся.
Анґлїя занепокоєна промовою Вільзона.
ЛЬОНДОН (Ткб.) "Times" доносить з Вашінґтону: Президент Вільзон в своїй промові виголошеній в Кансас сказав: Світ потребує збіжа з Кансас і з инших великих рільничих обшарів у Злучених Державах. Американцї мають право висилати средства поживи для спокійної людности, як на се позваляють приписи міждержавного права також у воєннім часї. Маємо право заосмотрювати її в бавовну, щоби могла в що убирати ся.
Кореспондент "Times-a" додає, що сї слова супроти істнуючої з Анґлїєю ріжницї поглядів звучать дуже поважно, але мимо того промови не можна вважати як заповідь якогось заостреня відносин з Анґлією, як також уваги про можливий розвій міждержавної ситуації не вказують зовсїм на те, що грозить заостренє відносин з Нїмеччиною.
Російсько-японські відносини.
ЛЬОНДОН (ТКБ). Директор департаменту для далекого Сходу в російськім мінїстерстві заграничних справ і великий князь Юрій Михайлович прибули вчера до Токіо.
Ромунїя продає 100.000 ваґонів збіжа центральним державам.
БУКАРЕШТ (ТКБ). Центральні комісії для продажи й вивозу збіжа управнено до підписаня договору, заключеного з консорцією центральних держав в справі закупна 100.000 ваґонів збіжа й кукурудзи.
Цеппелїни над Солунем.
РИМ (ТКБ). Агенція Гаваса обчислює шкоди, заподїяні наступом цеппелїнів на Солунь на кругло 5 мілїонів франків. Як число жертв подає 18 осіб убитих і 37 ранених.
"Справа Люзитанїї".
ВАШІНҐТОН. (Ткб) Нїмецький амбасадор ґр. Бернсдорф вручив державному секретареви Злучених Держав Лянсінґови останнє повідомленє Нїмеччини в справі "Люзитанїї".
Західний терен війни.
Ми відперли дрібний анґлійський атак на південь від каналу Лябассе. Приготовлений огнем мін до киданя француський атак ручними ґранатами на південь від Сом зломив ся під огнем нашої артилєрії. В Шампанїї і проти части нашого фронту в Арґонах ворожа артилєрія цїле передполудне вдержувала огонь з важких гармат. Викликані Французами вибухи на узгірю Вокуа (на схід від Арґонів) зробили в наших ровах незначні шкоди. Наша артилєрія острілювала з успіхом ворожі становища на фронтї Воґезів між Дідольсгавзен і Зульцерн.
Східний терен війни.
На цїлім фронтї не було нїяких особливих подїй. Один з наших воздушних кораблїв атакував фортифікації Двинска. 