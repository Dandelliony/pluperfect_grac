Воєнне обезпеченє й рідна мова.

Важкий обовязок воєнної служби покликав богато батьків родин в поле проти ворога. Неодному з них не доведе ся вернути назад до своєї родини та господарства. Щоби бодай в части надолужити втрату господарської сили з приводу воєнних подїй, повстав рід обезпеченя т. з. воєнне обезпеченє, яке за невеликою оплатою запоручає кождій родинї капітал, що може послужити до упорядкованя господарських відносин на той випадок, якби обезпечений поляг в бою або помер з віднесених у війнї ран чи спричиненої війною недуги. Начальна управа ц. і к. війскового вдовичо-сирітського фонду в Австрії заключила договір з заведенєм, від якого вийшла думка воєнного обезпеченя і виєднала для родин, що обезпечують покликаних до воєнної служби, значні полекші так що-до висоти самих оплат (премій) як і що до способу їх сплати через розложенє їх на рати. Притім пошанувала згадана управа рідну мову тих, що сповняють воєнний обовязок, зараджуючи виданє друків потрібних до зголошеня воєнних обезпечень в мові кождого народу, проживаючого в Австрії. І справді в инших народів pодичи покликаних домагають ся, щоби договори списувано в рідній мові того, хто пішов в поле сповнити свій обовязок воєнної служби. В першім рядї стоять тут Чехи, які, деб вони не проживали, всюди домагають ся, щоби грамота на обезпеченє, т. зв. полїся, списана була в їхнїй мові. Так само стоять за своїм Поляки і иншї народи.
Тільки наші люди видно не ставлять таких домагань, бо внесеня на обезпеченє від українських сторін приходять по найбільшій части в польській або нїмецькій мові. Заведенє обезпечень, маючи перед собою внесеня, списані в сих мовах, видає також дотичні грамоти по польськи або по нїмецьки, в тім пересвідченю, що така була воля обезпечників. Поміж поважним числом внесень на воєнні обезпеченя з Буковини даром глядїти би хоч за одним внесенєм, списаним в українській мові, хоч імена осіб, які мають бути обезпечені, та назви місцевостей і повітів, звідки сї внесеня приходять, вказують безперечно на се, що обезпечені та їх родини — Українцї. Поза тим в сих внесенях поперемінювано часто імена інтересованих на чужий лад, так що годї їх пізнати, а заведенє обезпеченя, звязане тим, що йому предложено, мусить списувати нераз хибно грамоти на обезпеченє, а се може дати притоку до поважних непорозумінь. Не богато лїпше стоїть дїло з галицькими Українцями, які лиш в немногих — так би сказати в виїмкових випадках — жадають списаня внесеня в своїй рідній мові і зовсїм байдуже глядять на се, що їх рідну мову після рецепти "to wszystko jedno" заступаєть ся польською. Ся проява слїдна майже в цїлій Східній Галичинї, бо цїлий повіт львівський, городецький, перемишлянський, самбірський, станиславівський, перемиський і сяніцький подають обезпеченя переважно в польській мові, а з повіту жовківського йдуть майже виключно польські внесеня хоч судячи після імен та прізвищ обезпечених, нема ніякого сумнїву, що інгересовані сторони — Українцї.
Велика частина вини спочиває на нас самих, особливо на тих одиницях, що в громадї дають провід. Великі подїї великого часу повинніб нас навчити, щоб ми не забували хто ми, та берегли наших національних прав! 