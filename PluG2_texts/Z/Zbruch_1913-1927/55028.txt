◦ ◦ ◦ ◦ ◦ ◦ ◦ ◦ ◦ ◦

Обнятє урядованя новим віцепрезидентом Шкільної Ради Кр. Дня 7. с. м. Обняв д-р Цоль урядованє як віцепрезидент Краєвої Рази Шкільної. На привитанє радника двора Окенцкого виголосив д-р Цоль промову про теперішні завданя Краєвої Ради Шкільної. Промову почав від висловленя подяки бувшому віцепрезидентови д-рови Дембовському за його великі заслуги для шкільництва. Опісля вказав на найблизшу цїль своєї будучої дїяльности і цїлої Краєвої Ради Шкільної, а саме відбудувати матеріяльно і освітово краєві школи, відродити школу з воєнної руїни. Справи звязані з тим буде полагоджувати новий віцепрезидент на повній Радї. Від адмінїстрації вимагати буде, щоби була справедливою і вільною від бюрократизму. Мало писанини а богато дїл треба в адмінїстрації. До співучасти в своїй працї візвав новий віцепрезидент членів шкільної Ради краєвої й цїле учительство "в імя Боже і на хосен обох народів, що заселюють сей край."
Народні учителї і воєнні шкоди. Краєва Шкільна Рада оголошує: Щоби учителям публичних народних шкіл, які наслїдком воєнних подїй понесли шкоди в домашнім урядженю (меблї, одїж, білє і т. п.), хоч в части уможливити набутє тих річий, Краєва Шкільна Рада, узискавши на сю цїль фонд 1 міл. кор., буде признавати учителям і учителькам безпроцентові зачети на платню, з тим, що сплата тих зачетів розпічнеть ся аж у рік після скінченя війни. Час, число і висоту рат сплати означить ся в свій час. Вносити поданя о сї зачети треба найдалї до кінця серпня с. р.; пізнїйше внесені поданя не будуть узляднені. Учителї, що остають на своїх первісних посадах, повинні вносити поданя до своїх окружних Рад; учителї, що повнять обовязки провізорично в инших округах, до окружних Рад тих округів; учителї з евакуованих округів, яких Ради урядують в чужих місцевостях, до тих Рад в теперішних місцевостях їх осїдку; вкінци учителї, яких окружні Ради не урядують, безпосередно до Краєвої Шкільної Ради. В поданях треба як найдокладнїйше подати спис утрачених річий і їх вартість, а також, яким способом вони пропали (спаленє, зрабованє і т. д), які докази має на се петент, в кінци його адресу. Всї инші обставини, як виселенє, довги і т. п. можуть бути наведені, одначе вони послужать підставою удїленя зачету лиш на стільки, на скільки наступило дїйсне пошкодованє, або на випадок, як би місцевість була ще під неприятельським панованєм, так, що петент все одно не може з своїх річий користати. Учителї жонаті або вдівцї, які служать при війску, коли мають на своїм удержаню дїти, можуть також подавати ся о такі зачети, подаючи при тім місце замешканя жінки чи дїтий, і уповажняючи їх підняти призначений зачет.
Дуже корисне підприємство. Кілька днів тому звертали ми увагу українського громадянства міста Львова на Кіно, відкрите саме у великій сали нашого музичного товариства. Тодї вказували ми на артистичну вартість нового кіна, на симпатичну салю, в якій воно поміщене — передовсїм — на гуманїтарну цїль, якій присвячений весь дохід сього кіна, уладженого з почину ц. і к. команди міста. Нинї знов пригадуємо шан. Читачам се місце розривки — з тим доповненєм, що набуті з його приходів фонди плисти-муть також на цїли прокормленя незасібних верств людности Львова, яка тяжко терпить від пануючої дорожнї. Обовязком кождого, кому доля дала трохи лїпші маєткові відносини, є причинитись до сеї акції війскової команди. Вибираючи для своєї розривки якраз кіно в салї товариства ім. Лисенка, кождий може легко внести свою лепту до гуманїтарного підприємства, з якого користати буде також українська незасібна верства. 