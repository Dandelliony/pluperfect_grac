◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з 27. вересня
Війна на Сходї. В области Петрошенї була вчора тільки на горі Тулїмію стріча з Ромунами.
Коло Германштату бої розвивають ся в нашу користь.
На східнім семигородськім фронтї наші обезпечуючі війска стоять в богатьох місцях у боротьбі.
В области Бістрічіоари відперто ромунські наступи, а на північ від Кірлїбаби і в околици Лудової наступи російські.
Дальше на північ не було нїчого важного.
Війна з Італїєю. Не було більших боїв. На височинї Красу стоять части наших становищ час від часу під сильним огнем артилєрій і мін.
Війна на Балканї. Положенє незмінене.
Воєнні комунїкати нїмецького ґенерального штабу з 27. вересня
Західний терен війни. Ґрупа війск баварського наступника престола Рупрехта: В дальшім ходї битви на північ від Сомми вчора знову вели ся незвичайно сильні артилєрійські бої, а також завзяті бої піхоти. Ми втратили остро висунений кут місцевости Тієваль. По обох сторонах Курслет неприятель по кількаразових богатих на втрати поражках вкінцї зискав на теренї. Далї на схід його відперто. Успіху з д. 25. с. м. не був в силї визискати винявши обсадженя села Ґудкур. Завзяті його наступи з Лебеф і з фронту від місцевости Морваль аж до простору на південь від Бушавен ми кріваво відперли почасти в рукопашнім бою.
На південь від Сомми француські наступи ручними ґранатами коло Вермандовілєр і Шон не вдали ся.
Східний терен війни. Фронт кн. Баварського: Положенє не змінило ся.
Фронт арх. Карла: На північ від Карпат не було нїчого нового важного. Нові бої у відтинку Лудової покінчили ся знов невдачею Росіян і великими їх втратами.
В Семигородї: Наш наступ під Германштатом зробив добрі поступи.
Балканський терен війни. Ґрупа війск Макензена: Поновлено напади воздушних кораблїв і лїтаків на Букарешт.
Фронт македонський: Дня 25 с. м. на схід від озера Преста осягнено нові користи. На схід від Фльоріни відперто ворожі наступи. Вчора болгарські війска коло Каймак-Чалян пішли вперед проти ворога, котрий ладив ся до наступу, виперли його, гонили і здобули гармати, скоростріли і метавки мін. 