Засїданє "Краєвої Комісії опіки над воєнними інвалїдами".

Львів, 3. цвітня 1916.
Нинї відбуло ся в намісництві перше засїданє "Краєвої Комісії опіки над воєнними інвалїдами", основаної по думцї обовязуючих постанов ц. к. намісництвом для отсих цїлий: справа лїченя їнвалїдів, справа уладжуваня шкіл для інвалїдів, справа посередництва працї для інвалїдів.
Засїданє отворив в заступстві недужого намісника кр. маршалок Нєзабітовський промовою, в якій пару уступів виголосив також по українськи і по німецьки.
По його привітній промові радник намісництва Брікнер представив вислїд дотеперішної акції на поли опіки над воєнними інвалїдами.
З черги мав прийти на денний порядок вибір трьох виконуючих видїлів для округів ц. і к. війскових команд в Кракові, Перемишли і Львові, як також вибір редакційної комісії для виданя відозви до населеня з закликом до складаня жертв, а властиво — як показало ся — поданє до відомости комісії пропозицій намісництва що-до складу тих видїлів і редаційної комісії з тим, що коли комісія має в тій справі які відмінні від тих пропозицій бажаня, то вони будуть предложені намісництву.
Та перед приступленєм до сеі части денного порядку забрав голос президент загальної Української Ради д-р Кость Левицькій і в імени членів комісії Українцїв поставив домаганє подїлу "Краєвої комісії опіки над воєнними інвалїдами" на дві секції: польську й українську, мотивуючи се домаганє тим, що для успішної працї в користь опіки над інвалїдами є конечне в цїли усуненя всяких національних конфлїктів, щоб інвалїди кождої з двох народностей краю були під опікою своєї національної секції Краєвої Комісії. Се українське домаганє просив д-р К. Левицький провідника зборів кр. маршалка Нєзабітовського передати намісникови як орґанїзаторови комісії, заявляючи, що українські члени комісїї, надїючи ся сповненя сього домаганя, не відтягають ся від праць комісії.
По промові радн. Брікнера, який вважав за відповідне висловити свій особистий неґативних погляд на те домаганє, на що дістав від д-pa К. Левицького, що українське домаганє звертаєть ся не до присутного на зборах відпоручника ц. к. наміснитва, тільки має бути передане намісникови, та що відпоручник намісництва має відповідати Українцям по українськи, — приступлено до відчитаня згаданих висше пропозтцій намісника. З огляду на те, що в пропозиції що-до складу редакційної комісії не було анї одного Українця, доставлено з української сторони внесенє доповнити склад комісії представниками Українцїв в особах д-ра С. Барана, д-ра С. Голубовича і д-ра М. Лозинського.
Між промовами про задачі комісії забрав голос о. Лежогубський, ставлячи внесенє о підпертє акції тов-а "Просвіта" яке заявило готовість віддати на услуги опіки над інвалїдами свою школу в Милованю.
По вичерпаню денного порядку кр. маршалок замкнув засїданє.
Належить сподївати ся, що намісництво і мінїстерство внутрішніх справ повинно признати слушність українського домаганя й зарядити реорґанїзацію Комісії на національних основах. 