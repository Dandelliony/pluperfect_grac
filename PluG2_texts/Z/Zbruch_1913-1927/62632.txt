◦ ◦ ◦ ◦ ◦ ◦ ◦ ◦ ◦ ◦

Зміна в управі м. Львова. З приводу уступленя радн. Ґрабовського зі становища правительственного комісаря м. Львова, явили ся вчора, 20. с. м. в президіяльнім бюрі маґістрату українські члени прибічної Ради м. Львова пп. шкільний радник Громницькнй і нотар Онишкевич (третий член Ради дир. Нагірний не був присутний у Львові), щоби попращати його й висловити йому признанє за ту обєктивність, з якою він відносив ся на своїм становищи до національних прав українського населеня і його потреб. — Нинї, 21. с. м., в полудне буде торжественне засїданє прибічної Ради, на якім буде доконаний акт передачі управи міста новоіменованому правительственному комісареви м. Львова п. д-ру Т. Рутовському.
Управа консуму урядників тов. "Днїстер" просить всїх своїх Вп. членів предложити їй до пятницї дня 23. лютого с. р. між год. 5-7 вечером лєґітимації, які одержали тепер з "Міської апровізації" без огляду на те, чи вони виготовлені до консуму, чи районового склепу. Членам, яким доручено лєґітимації до районового склепу, виміняєть ся на консумові. Хто не предложить лєґітимації, перестане бути членом консуму, а слїдом за тим не буде могти набувати товарів.
Похорон полковника Новака. Доносять із Софії урядово: Відбув ся тут торжественний похорон австро-угорського атташе війскового, полковника Новака. Король Фердинанд в признаню заслуг помершого надав йому війсковий ордер III кляси за хоробрість.
Іменованє проф. Залозецького. "Wiener Zeitung" оголошує: Цїсар іменував надзвичайного професора полїтехнїки у Львові і професора львівської академії торговельної Романа Залозецького правительственним радником в технїчнім досвіднім урядї. 