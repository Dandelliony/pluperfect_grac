Альбансько-сербський конфлїкт.

Причини повстаня.
РИМ (Пр. тел.) Тутешний болгарський посол Різов заявив в розмові з журналістами, що теперішне альбанське повстанє зовсїм зрозуміле, бо Сербії признано територию, на якій живе ледви 100000 Сербів а понад мілїон Альбанцїв і Болгар, а вони не знесуть над собою чужого панованя.
Сербські жорстокости.
ВІДЕНЬ (Пр. тел.) Albanische Korrespondenz подає страшні подробиці поведеня сербських експедиций, які вислано до ріжних альбанських місцевостий. Сі місцевости пустили Серби з димом, а населенє вимордували.
Анґлїйський офіціоз про конфлїкт.
ЛЬОНДОН (Пр. тел.). Westminster Gazette, обговорюючи альбансько сербський конфлїкт, пише, що Европа має вже досить балканських спорів і покищо не гадає мішати ся до тамошних конфліктів. Але Сербія не повинна провокувати Европи і шанувати постанови льондонської конференциї. 