Д-р Кость Левицький про зміну кабінету.

Шпіцміллєр повинен виконати полїтичні зобовязаня ґр. Штірка перед українським народом.
Віденська христ. cоц. "Reichspost" приносить отсю розмову з пос. д-ром К. Левицьким на тему зміни кабінету.
"Від нового шефа кабінету сподїваємо ся, що він так само щиро піде нам на зустріч, як ми з довірєм зближаємо ся до нього. Положенє нашого важко навіщеного народу в Галичинї вимагає зрозуміня і опіки зі сторони нового правительства. Війна, яка вже шалїє 20 місяцїв, ведеть ся власне на нашій рідній земли (Східна Галичина, Буковина). Мілїонові вартости пропали, цвитучі села й міста зрівнано з землею. Тисячі Українцїв вивезено до Росії, де вони живуть в бідї й нуждї. Тисячі знаходять ся в баракових оселях, ждучи з тугою швидкого повороту до рідного краю. Широко закроєна акція відбудови Галичини, передовсїм сильно знищеної української части, буде певне і належати до найважнїйших задач нового кабінету. За попередника Шпіцміллєра відчували ми власне в сїй справі недостачу справедливого трактованя нашого народу. Сподїваємо ся, що нове правительство більше буде числити ся з бажанями українського народу в области відбудови Галичини.
"В справі відокремленя Галичини сподїваємо ся, що новий президент мінїстрів не був би схильний взяти на себе важку відповідальність за упослїдженє вірного цїсареви й державі народу. Як член кабінету ґр. Штірка, д-р Шпіцміллєр дуже добре знає, що вбитий президент мінїстрів заявив ся за утворенєм української провінції в рамах Австрії. При обговорюваню національних прав в Галичинї ґр. Штіpx стояв на тім, що Галичина мусить бути в будучности "завстрійщена". Се своє становище зазначував ґр. Штірк більше разів, заявляючи, що тільки подїл Галичини може відповісти інтересам держави, що тільки таке полагодженє галицького питаня здібне утворити на будучність здорові відносини на сходї монархії.
"Проти відокремленя Галичини мають Українї дуже поважні сумнїви в тім напрямі, що воно означало би дезорґанїзацію монархії і мала би катастрофальні наслїдки. Та коли б таке відокремленє найбільшого коронного краю всетаки мусїло бути переведене, то Укранцї обстоюють своє домаганє, яке вже в 1849 р. було таке близьке здїйсненя, а саме домаганє подїлу краю. Українцї творять в Галичинї майже половину загалу населеня (над 4 мілїона), отже достаточне число для утвореня окремо коронного краю. Се домаганє є тим більш оправдане, що тут треба взяти на увагу також 300.000 буковинських Українцїв і українське населенє Холмщини й инших українських земель, визволених з під Росії..
"Одначе не хочемо забігати поперед воєнних подїй. Що не стало ся би, ми не повинні бути віддані нашим національним противникам. У відокремленій Галичинї грозить нам небезпека постепенної втрати всїх наших національних і культурних здобутків, що прецїнь не може лежати анї в інтересї австрійських Нїмцїв, до яких ми маємо таку велику симпатію, анї в інтересї цїлої монархії. Українські добровольцї й полки зі Східної Галичини бажають собі по побіднім закінченю війни жити в упорядкованих відносинах і могли без непокликаної опіки розвивати ся без перешкоди в національнім і культурнім напрямі." 