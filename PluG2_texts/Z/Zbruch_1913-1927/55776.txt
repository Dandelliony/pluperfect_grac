◦ ◦ ◦ ◦ ◦ ◦ ◦ ◦ ◦ ◦

Архів катастральних мап, який урядував доси у Львові, перенесено до Кракова, де розпочало ся урядованє 1. с. м. в будинку староства.
Потреба війскового приготовленя молодїжи спонукала мінїстерство просвіти до розпорядку, зверненого до епископських ординаріятів, щоби притягнути клир до співпрацї в сїй патріотичній акції.
"Lemberger Montagszeitung", тижневник, який від якогось часу виходить у Львові, завісила ц. к. дирекція полїції на 8 днїв.
Геройською смертию поляг дня 4. м. м. 1916 на полудневім фронтї хорунжий Олег Мельник. Зівяв повний надїї молодець. Свідома одиниця, правий характер, надїя рідної країни, окраса полку. Щирий жаль товаришів і відчинених проводив його в могилу. В. й. п.!
Карти на молоко в Берлїнї. Від 1. вересня можна одержати в Берлїнї молоко тільки на карти. Згодом буде управильнена консумція молока в цїлій державі. Правительство наміряє товсте молоко дати тільки для дїтий і хорих, а здоровим особам дозволити на уживанє збираного молока.
Присуд на війскових доставцїв. Після кількадневної розправи видав судовий трибунал в Пресбурзї присуд в процесї проти посла Емеріха Іванки і товаришів, обжалованих про надужитя при доставі худоби на заріз. Посла Іванку засуджено на 3 роки вязницї і 5000 кор. гривни, співобжалованого Олекс. Рудная на 1 рік вязницї і 1.800 кор. гривни, 14 дальших обжалованих засуджено на ріжні кари вязницї і гривни.
Табори полонених у світовій війнї. В Нїмеччинї є 1900 таборів для полонених, розкинених по цїлїм краю. Окремо розміщені табори для офіцирів, окремо для мужви. В Австро-Угорщинї є таборів для полонених около 300, Болгарія має їх 17, Туреччина 24. З держав коалїції найбільше таборів має Франція, бо около 600 в самім краю. В пристани Гавр є уладжений один корабель як табор, на Корсицї є 12 таборів, в Альжирі 35, в Марокко 33, в Тунїсї 12, на Мадаґаскарі 6, Анґлїя удержує 23 табори, Італїя 130, Росія 1700 в Европі і 70 в Азії, Японїя 12.
Число полонених в Австро-Угорщинї. "Війсковий Листок" доносить: Після виказу інтендантури ц. і к. мінїстерства війни находить ся на часї в монархії кругло один мілїон полонених, на яких утриманє треба річно кругло 860 міліонів корон; з того припадає на кошти виживленя 320 мїлїонів корон, на видатки сторожі 90 мілїонів корон; як робітників ужито кругло 400.000 полонених.
Сотки відзначень жовнїрів Українцїв. Нам пишуть: Ось імена Українцїв, відзначених за послїдні бої в Галичинї. Се виключно жовнїри 19 п. оборони краєвої, що-до инших не маю даних під рукою. Срібну медаль хор. І кляси одержали: Stabsfeldwebel Карабин Йосиф, Zugsfuhrer Гула Олекса, Zgf. Ґрешук Йосиф, капраль Кузьма Данило (поляг), одн. охотн. капраль Biстовський Іван. По раз другий вже срібну ІІ кл.: сан. фельдвебель Ворона Ізидор, інф. Попович Дмитро. Срібну ІІ кл.: хорунжий Лабач Дмитро, кадет Тура Василь, фельдвеблї: Багрій Іван, Копитко Мих, Іжинець Мих., Кордиш Стефан; цуґсфірери: Чайківський Іван, Засядкевич Василь, одн. ох.: Харецький Василь, Бойко Йосиф, Вентик Стефан, Панкевич Стефан, Клим Дмитер, Коцовський Дмитро, Новосад Волод., Касечук Іван, Каренюк Іван; капралї: Куций Федір, Марущак Юлїян, Петрина Олекса, Петрюк Василь; одн. ох. фрайтри Бачинський Йосиф, Свинчук Василь; інфант: Віхтюк Федір (поляг), Бочула Яків (поляг), Кликайло Гаврило, Турчин Василь, Кульчицький Гриць (поляг), Ґотич Микола, Мороз Микола, Беркещук Михайло, Стрілецький Пантелей, Лесик Василь, Міраш Іван, Маґера Іван, Капітан Василь. Бронзову медаль по раз другий: Інфант: Білак Петро, Захария Петро, Довганюк Онуфрій, Цуркан Антін. Кромі сих признано Українцям-жовнїрам 199 бронзових мед., а 107 одержало похвальне признанє. 