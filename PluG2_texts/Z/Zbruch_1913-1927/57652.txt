◦ ◦ ◦ ◦ ◦ ◦ ◦ ◦ ◦ ◦

Семигород вільний від наїзду.
БУДАПЕШТ (Прив. тел.). На угорській земли нема вже нїяких ромунських війск. З воєнної пресової кватири доносять, що провали Györgio і Csik є вже поза плечима армії Арца.
БЕРЛЇН (Прив. тел). З осїдку команди ґен. Фалькенгайна доносять до "Lokalanzeiger-а": Наші батальони здобула в суботу останнїй кусень угорської землї. Ромуни усунулись на той бік граничних гір.
Значінє Балкану в теперішній фазї війни.
ЦІРІХ (Пр. тел.) В париськім "Temps" ґен. Малєтер пише: Хто ще нинї не признає, з виїмком кількох анґлїйських твердих голов, що перевага антанту на Балканї й отворенє Дарданелїв були би рішаючі для західного фронту? Перестаньмо думати про минулі помилки, які нас так дорого коштували. Звернїмо увагу на теперішність, на те, що тепер дасть ся здїйснити: маю на думцї побіду на Балканї, яка увільнила би Росію від замкненя і зробила повним замкненє Нїмеччини. Для союзників сходу і заходу означало би се безнастанну виміну зброї, і гармат, мунїцїї, збіжа, нафти, як також війска. Ми не сумнїваємо ся, що стратеґія союзників, які розпоряджають все зростаючими засобами, зібрала всї потрібні сили й засоби для операцій на Балканї. В сїй справі шкоди не можна зробити за богато. Воєнний виступ Ромунїї означає не тільки доплив нової сили, але також упімненє для солунської армії, що треба вже раз упорати ся з Болгарами й Турками. Була би се нова й важка помилка думати, що 600.000 Ромунів разом з солунською армією вистане для сповненя сеї задачі та що Росіяни можуть обмежити ся тільки дальшою боротьбою за визволенє здобутих провінцій. Спинена зимою російська офензива повинна би була звернути ся з півночи на південь і злучити ся з Ромунами й солунською армією. Тодї вона була б випередила Гінденбурґа з його офензивою проти Ромунїї. Мусимо побідити на Балканї, тямлячи, що Нїмцї не мають охоти дати ся звідти виперти. Час наглить.
ГАҐА (Пр. тел.) "Times", обговорюючи відому заяву ромунського короля, який апелює до антанту, щоб той не опустив Ромунїї, успокоює короля, кажучи, що положенє в Трансильванїї вже почало набирати постійности. Кожда держава мала такі досвіди як Ромунїя і кожда скористала з них. Такі удари, як Ромунїя, мусїли перенести всї держави в теперішній війнї. Крім того небезпека для Ромунїї з кождим днем зменшаєть ся. Австро-Угорщина й Нїмеччина мають на инших фронтах таке важке положенє, що треба сумнївати ся, чи вони зможуть здїйснити вповнї свої наміри супроти Ромунїї.
ГАҐА (Пр. тел.) "Times" оголошує лист члена ромунського парляменту проф. Бозілєску, який між ин. каже: Є се питанє житя і смерти для Угорщини, чи Ромунїя буде побита чи нї. Також нїмецькі пляни нападу на Росію через Бесарабію вимагають побитя Ромунїї, крім того для Нїмеччини входять в гру великі фінансові інтереси в Ромунїї, а також могла би вона знайти великі запаси. З огляду на се Базілєску взиває антаят помогти Ромунїї до тріюмфу.
На вагу сього листу вказав у палатї громад посол Дільон, зазначуючи, що ходять поголоски, нїби то солунська експедиція має бути викликана.
На се Лойд Джордж запевнив, що правительство ясно бачить конечність зробити для Ромунїї все, що лежить в його силї. Бо нема сумнїву, що Нїмеччина концентрує свої сили щоби знищити Ромунїю.
Приїзд француських офіцирів до Букарешту.
БУКАРЕШТ (Ткб.). Француська місія ґенерального штабу зложена з ґенерала Бертельона, 8 полковників, 8 майорів, загалом 25 офіцирів приїхала тут після 25 днїв подорожі. Людність уладила гостям горяче привитанє. Привязують велику вагу до співдїяльности француських офіцирїв з ромунським штабом ґенеральним.
Воєнні комунїкати австро-угорського ґенерального штабу з 19 жовтня.
Війна на Сходї. Фронт арх. Карла: Бої на південній і східній границї Семигороду ведуть ся далї.
Фронт кн. Баварського: На південь від Зборова успішні виправи наших передних сторожий. В области армії Терстіянського відперто напади віддїлів російської ґвардії, а над горішним Стоходом занято кілька ворожих ровів.
Війна з Італїєю. Бої в области Пасубія зновили ся з іще більшою завзятістю. Лїґурійська бриґада, скріплена віддїлом Альпінів, наступила на становища наші на північ від верха сеї гори. Місцями вдало ся ворогови вдертись у нашу передну лїнїю. Хоробрі віддїли тирольських цїсарських стрільцїв відзискали всї становища, полонили команданта баталїону, 10 офіцирів і 150 мужви та здобули 2 скоростріли. Поновні наступи Італїйцїв відперто. Сильні ворожі віддїли, котрі збирали ся перед горою Роіте, здержав на місци огонь нашої артилєрії.
На инших фронтах місцями артилєрійські бої.
Війна на Балканї. В Альбанїї нема нїчого до оголошеня.
Воєнні комунїкати нїмецького ґенерального штабу з 19 жовтня.
Західний терен війни. Ґрупа кн. Р уппрехта: На північ від Сомми вчора був знов день великих і успішних боїв. У тяжких дужанях ударемнено нову пробу Анґлїйцїв проломити нашу лїнїю між Лєзар і Морвань. Їх наступи, котрі від досвіта до полудня звертали ся проти наших становищ, завзято боронених, по части в рукопашних боях, по части відбитих у протинаступі, подекуди зломили ся вже в нашім артил. огни. Незначний зиск терену Анґлїйцїв на північ від Окур і Ґедкур, та Французів в Саї, не вирівнує тяжких крівавих втрат ворога.
Східний терен війни. Фронт кн. Лєопольда Баварського: На північ від Синявки здобуто ворожі рови на західнім березї Стоходу, а коло Бубнова відперто наступи війск рос. ґвардії, при чім ворог потерпів значні втрати.
Фронт арх. Карла: У просмиках, що ведуть через румунську границю, ведемо успішні бої.
Балканський терен війни. Ґрупа Макензена: Нїчого важного. Македонський фронт: Над Черною розвинули ся нові бої. 