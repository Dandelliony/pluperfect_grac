Національні домагання Жидів на Україні.

"Кіевская Мысль" доносить, що 24 мая відбула ся нарада краєвої орґанїзації сіонїстів. Прийнято таку резолюцію в національній справі:
а) незалежно від краєвої автономії, яку дістають територіяльні нації, кожда нація, що живе на території Росії, творить окремий національний союз публично-правного характеру, який має право юридичної особи, також право петицій;
б) союз провадить свої національні справи цїлком автономно;
в) в його склад входять усї члени, приналежні з походження до даної національности, які не заявили свого виступлення з нього, незалежно від місця замешкання;
г) до розпорядимости поодиноких національних союзів відчислюють ся з загально-державних і місцевих грошевих засобів деякі суми на спеціяльні потреби союза, відповідно до скількости його членів; незалежно від сього союз має право для тоїж самої цїли примусово оподаткувати своїх членів на основах, установлених загальними законами;
ґ) мови всїх без виїмки націй, що живуть на території Росії, мають рівні права в школї, судї, урядуванню, на публичних зборах, у пресї й загалом всюди в приватнім і публичнім життю;
д) коли в якійсь місцевости якась нація осягає призначений законом відсоток цїлого населення, всї державні інституції сеї місцевости, як місцеві, так і загально-державні мусять по бажанню дотичних сторін уживати мови сеї нації в зносинах з її членами на письмі й устно, причім усї законодатні акти, офіціяльні повідомлення та загально-обовязкові постанови місцевих властей підлягають опублікуванню в мові також сеї нації;
е) кожда нація повинна мати право діставати освіту в своїй мові на кошт держави. 