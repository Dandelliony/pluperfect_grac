◦ ◦ ◦ ◦

Туреччина не підпише договору. З Царгорода доносять до льондонських дневників, що турецький султан в розмові з англійськими журналістами заявив, що Туреччина не підпише мирового договору, коли в ньому не буде згоди на ці турецькі посілости, без яких Туреччина не може істнувати.   Арабські й турецькі революціонери йдуть на Баґдад. В цілій Мезопотамії вибухла революція. Відділи Арабів і Турків машерують на Баґдад. Ситуація дуже критична.   Фінляндія проти большевиків. Большевики признають півурядово, що переговори між Фінляндією й Францією в справі викуплення Фінляндії проти большевиків, мають успішний перебіг. Фінляндія готова розпочати оружну акцію проти совітів. Большевицька преса знов грозить Фінляндії походом Червоних військ у глубину краю.   Ратифікація мирового договору. Найвища коаліційна Рада поручила, щоби всі зарядження в справі ратифікації мирового договору були готові до дня 6. ц. м. Та не є певне, чи до цеї пори буде можна полагодити всі формальности. Найвища Рада визначила реченець виміни ратифікаційних документів оконечно на 6. ц. м. на 4. год. поп. Цей акт відбудеться в міністерстві заграничних справ. Відповідні приготовлення вже пороблено. Насамперед підпишуть протокол німецькі делєґати, потім Клємансо вручить їм потверджуючий лист, що коаліція годиться на зредуковання 40.000 тонн. Німеччина по підписанню документу має віддати 192.000 тонн безпроволочно, а решту протягом 36 місяців. Переговори, ведені в Парижи між делєґатами союзних держав в справі ратифікації мирового договору допровадили до зближення суперечні досі погляди. Найвища Рада приняла на четверговім засіданню підстави випрацювані при дотеперішних переговорах. На згаданих основах Німеччина підписала би протокол І з 1.XI.1919 незмінений, а союзники згодилися би, щоби устне повідомлення дане Дітастою Лєрснерови було підписане в додатковім документі в формі листу, котрий вручено би підчас ратифікації мирового договору.   Виімковий стан в Ірляндії. Положення в Ірляндії заострюється. Последними днями доконано знова кілька атентатів. Наслідком заворушень оголошено в ріжних містах стан облоги в Ірляндії.   Викриття монархістичної орґанізації. В пензенській ґубернії викрили большевицькі власти монархістичну орґанізацію. На приказ надзвичайної комісії розстріляли 55 осіб.   Боротьби Японьців з большевиками. Voss. Ztg. доносить із Женеви: По відомостям Chicago Tribune ціла східня Сибір є в огні. Японці бються з большевиками на лінії Балкайського озера і не хочуть перепустити їх на цю лінію.   Приступлення Швайцарії до Союза народів. Найвища коаліційна Рада уложила текст відповіди до союза швайцарського правительства в справі приступлення Швайцарії до Союза народів.   Завдання мирової конференції в Парижи. N. Fr. Presse доносить з дипльоматичних кругів, що конференція, яка мається відбути в Парижи, матиме велике значіння. Ґарантійний договір між Анґлією, Францією і Бельґією буде і предметом нових конференцій з Італією, Пороблено також заходи, щоби вирівнати противенства між Югославією й Італією і щоби ся спірна точка зникла вскорі з комплєксу решти справ. Тому правдоподібне є приступлення Італії до послідньої льондонської конвенції. Анґлія і Франція стараються усунути сумніви Італії щодо економічного зближення між сукцесійними державами. Одначе це економічне зближення не має мати зовсім політичного характеру. Дуже важне турецьке питання жде ще розвязки. Що-до російського питання прийшло між Америкою і Японією за згодою Анґлії до порозуміння. Вже з початком весни ц. р. окупують мабуть японські війська якусь часть Сибіру.   Розбиття чехо-словацьких переговорів. "Аз Ешт" містить заяву секретаріяту словацької народньої партії, в якій сказано, що компромісові переговори з Чехами розбилися, бо словацька народня партія не хотіла зречися автономії, а також не хотіла згодитися й на це, щоби о. Глинка оставав дальше у вязници.   За автономію Словаччини. Тел. Аґ. з Парижа. Поширюють тут летючі листки, які пропаґують повну автономію Словаччини.   Громадська думка 