◦ ◦ ◦ ◦

Німеччина громадить війська на Шлеську? Пат. доносить з Битома, що подорожні що прибувають з поза демаркаційної лінії доносять, що на границі Горішного Шлеська Німці громадять великі маси війська — як кажуть — для оборони Шлеська перед польськими військами і перед польським повстанням на Шлеську.   Латвія в зносинах з Німеччиною проти Польщі. Варшавські денники доносять з Ковна, що в останніх часах зауважено оживлені зносини між Латвією і Німеччиною. З Німеччини відійшли до Латвії транспорти з воєнними матеріялами. Зауважено також пересунення військ в напрямі польської демаркаційної лінії.   Відкинення мадярських домагань. Радіо з Ліону доносить, що дня 5. ц. м. пополудни вручено мадярській делєґації умови мирового договору. Делєґація має дати відповідь на ці умови до дня 17. ц. м. "Deutsche Allg. Ztg." доносить, що Найвища Рада відкинула усі мадярські предложення в справах зміни границь та плєбісциту у спірних областях.   Святі місця під опікою Італії. По донесенням з Риму, Італія відповідно до договору з Ватиканом обійме опіку над святими місцями в Палестині і протекторат над христіянськими громадянами. Цей протекторат мала Туреччина, яка тепер обімає охорону христіянської людности на далекім сході.   Еспансько-німецьке товариство. Німецька преса доносить про створення еспансько-німецького товариства, яке матиме на ціли навязання давних сердечних відносин між Німеччиною і Еспанією.   Зєдинені Держави, Німеччина і Австрія. БК. доносить з Вашинґтону: Сьогодня пополудни вніс сенатор Лодж в сенаті резолюцію Кнокса в новій формі. Ця резолюція відноситься до Німеччини й Австрії, оголошує, що воєнний стан між цими державами рнесений і взиває президента, аби він дав ініціятиву в справі заключення договорів з Німеччиною і Австрією. Аж до ратифікації цих договорів, буде австрійська і німецька власність задержана. Приняття цієї резолюції є певне, як також певним є заложення veta президентом Вільсоном. "Telegraph" доносить з Вашинґтону, що президент Вільсон заложить veto проти зміненої резолюції Кнокса.   Чорні війська в окупованих областях. Науен. Радіо. Прохання міської ради в Сарбріккен в справі усунення з басейну Рур чорних військ, француський уряд відкинув.   Перша полоса Шлєзвіґу для Данії. Дня 5. ц. м. данські війська обсадили першу плєбісцитову полосу в Шлєзвіґу.   Філії російських кооператив в Анґлії. "Daily Herald" доносить з Копенгаґену, що замісць цілої російської делєґації має удатися до Льондону тільки Бозовскій з кількома фаховцями, аби зорґанізувати там філії російських кооператив і заключити менші контракти.   Франція визнає незалежність Латвії. Як доносять з Парижа, француський віцеміністер закордонних справ Палєольоґ заявив представникови Латвії у Франції, що француський уряд потверджує визнання незалежности Латвії.   Литва і Росія. Литовський "Vienybe", що виходить в Ковні, твердить, що в переговорах з совітами зажадали Литовці значної части б. виленської ґубернії та части б. гродненської і сувальської ґуберній. Прочі землі бувшого литовського князівства віддають Литовці Росіянам або Білорусинам, коли вони зможуть створити свою державу.   Анґлійська преса про польську офензиву. Льондон. Ава. "Дейли Кронікел" пишучи про польську офензиву заявляє: Анґлія й далі встає обсерваторкою подій. Польська офензива проти Росії може потягнути за собою дуже поважні наслідки. Анґлія сподіється, що Польща послухає поміркованих рад союзників.   Німецька фльота. Париж. Радіо. Джемс Крейґ заявив у палаті громад іменем правительства, що воєнні кораблі, віддані Німеччиною, будуть розоружені, за виїмкою пять легких крейсерів і 10 контрторпедовців призначених для Франції, стількиж кораблів для Італії і 6 торпедовців для Польщі та стількиж для Бразілії.   Турецька делєґація в Парижи. Париж. Радіо. Турецька делєґація, що складається з слідуючих членів: Тевфіка паші, б. великого везера, Джемаля паші, міністра праці, Решіда бея міністра внутрішних справ, Шередіна міністра просвіти і ґенерала Магмуда Муктара міністра війни та з 30 инших осіб прибула в середу до Парижа.   Справа валюти на міжнародній торговельній конференції Париж. Радіо. На вчерашчім засіданню міжнародньої парляментарної торговельної конференції розглядено справу валют. Поставлено три внесення до порішення. Бельґійський міністер барон Декама пропонує утворення міжнароднього інститута, що складався би з представників великих держав. Інститут цей мав би за завдання пустити в обіг грошеві бони, котрі яко поручені відповідними сторонами, були би вартісними паперами, що приносили би процент, а потім можна би їх ужити яко платничий середник. Другий проєкт представив анґлійський делєґат Стівенс, член торговельного комітету палати громад. Стівенс є прихильником емісії міжкоаліційних вартісних паперів, за котрі ґарантували би коаліційні держави. Ці паперові гроші мали би бути в обороті таксамо як товари, але не мали би приносити проценту. Третє внесення це звісний проєкт Байренса. Юлій д'Кен управитель економічного відділу "Банк д’ Франс", спротивився якомунебудь творенню нових паперових грошей, бо це побільшило би лишень інфляцію нот з Франції, Анґлії й Америки.   Поміч для країв навіщених війною. Париж. Ава. Міжнародня парляментарна конференція, зваживши, що доріжня спричинює нарушення рівноваги в зовнішних вимінних зносинах, що знижки вартостей гальмують торговлю та що спільний інтерес вимагає, щоби краї навіщені війною відзискали продукційну здібність, ухвалила внесення, яке домагається спільної праці над поліпшенням курсу обігових паперів, та уділення якнайбільшої фінансової й економічної помочі краям навіщеним війною. Крім цего ухвалила конференція, щоби союзні держави навязали економічні зносини з краями зах. Европи.   Громадська думка   