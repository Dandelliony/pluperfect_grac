◦ ◦ ◦ ◦

Конець Денікінщини. З Ростова над Доном доносять: Останки "добровольческої" армії на Кримі, з огляду на безуспішність дальшого опору зрікаються бою та ладяться до відходу. Доказом сього вістка, що з Симферополя вивозять і ладують на кораблі військові склади, а також товари з приватних маґазинів (!!). Із Саратова звіщають: По донесенням штабу армії, оперуючої на відтинку в провінції Семіреченку (на китайсько-монгольській границі) відділи білих зложили зброю й узнали совітську владу. Тарачинський полк кінноти в части розбитий, в части перейшов до большевиків. Ґенерали Дугов і Щербатов втікли враз з родинами до Китаю в товаристві дружини отаманського полку.   "Територіальні уступки". 15. с. м. делєґація послів R.Р.S. була на авдієнції у польського премієра Скульського. "Запитаний о справу українську, п. Скульський — як подає "Robotnik" — заявив, що вістка про зірвання переговорів фалшива. Український делєґат п. А. Лівицький виїхав до Камянця, щоби предложити правительству Мазепи проєкт договору. П. Скульський думає, що "супроти територіяльних уступок, які поробило польське правительство, договір напевно буде заключений". Цікаво булоб довідатися, що за "територіяльні уступки" поробило польське правительство місії А. Лівицького.   Большевики громадять нові сили. Звідомлення польського ґен. штабу з 16. ц. м.: На Поліссю неприятель поновив свої наступи в районі Старахович, острілюючи інтензивно решту відтинка огнем артилєрії. Наступи були на загал слабші; їх відперто без трудности. Підвоження нових большевицьких військ на наш фронт треває. Впрочім положення без зміни.   Жидівська делєґація Східної Галичини в Америці. З Ню-Йорку доносять, що дня 1. квітня прибула там жидівська делєґація Східної Галичини, в якої склад входять дир. Гайцлєр, д-р Партман, д-р Тененбавм, ред. Фросіґ.   Америка за зміною мирового договору. "Echo de Paris" доносить, що Мільран заявив, що з боку Америки виявилися змагання, які мають на ціли зміну або знесення деяких умов версальського договору і додав, що ці змагання мусять стрінутися з рішучою відмовою з боку Франції.   Конференція в Сан Ремо. З Парижа доносять, що на 28. ц. м. зберуться усі учасники конференції в Сан Ремо. По донесенням "Chicago Tribune" Вільсон поручив американському послови в Римі явитися на конференції, одначе не брати участи в нарадах і рішеннях. "Daily Express" твердить, що делєґати російських кооператив, котрі перебувають в Сан Ремо будуть старатися о допущення їх до нарад.   Димісія чеського кабінету прийнята. Ч.П.Б. доносить: Президент Масарик прийняв димісію кабінету і просив президента міністрів, аби враз з иншими членами кабінету провадив тимчасові аґенди аж до створення нового уряду.   Італія за зміною версальського договору. З Ціріху доносять: "Трібуна" подає, що Нітті їде до Сан Ремо з виразним домаганням Італії в справі змодифіковання версальського договору. "Італія" доносить, що Нітті везе з собою докладно сформуловані предложення італійського кабінету.   Анґлійські соціялісти проти большевиків. "Daily Chronicle" доносить, що на зїзді незалежної соціялістичної партії праці в Глясґові значна більшість осудила російський інтернаціонал і заявилася за другим інтернаціоналом.   Француські соціялісти проти окупації німецьких областей. Француська соціялістична партія видала протест проти поступовання француських військ у Франкфурті. Партія ганить політику француського уряду, як політику національного бльоку.   Автономія Туркестану. Радіо з Москви повідомляє, що совітський уряд надав Туркестанови автономію. Під зарядом центральної большевицької влади остаються: військо, справи політичні, торговельні, залізниці, почта і фінанси.   Страйк в Ірляндії. К. Б. доносить з Льондону: По донесенням бюра Райтера з Дубліна ґенеральний страйк можна вважати покінченим.   Беля Кун на волі. Віденські часописи доносять, що австрійський уряд задумує випустити на волю провідника мадярських комуністів Белю Куна і не згодився на домагання теперішнього мадярського уряду що до його видачі.   Нові реакційні пляни в Німеччині. До Льондону доносять з Берліна, що в Німеччині відкрито нові реакційні інтриґи.   Японці на Сибіри. К. В. доносить з Москви: Дня 5 ц. м. обсадили Японці Миколаїв і острілюють Хабаровск. Селяне і добровольці ставлять Японцям опір. Залізничий дворець в Хабаровску є в руках Японців. Ґенерал чеських військ Сировий заявив, що евакуація чеських військ з Сибіри наслідком боїв Японців припізниться о 2 місяці. На випадок дальшої японської інтервенції Сировий грозить енерґічними зарядженнями.   Громадська думка 