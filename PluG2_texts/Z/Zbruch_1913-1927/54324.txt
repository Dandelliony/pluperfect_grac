◦ ◦ ◦ ◦ ◦ ◦ ◦ ◦ ◦ ◦

З судової салї. По дводневній розправі із-за крадїжи 14 тисяч кор. з каси "Дїла" спроневіреня квоти 412 кор. проти б. урядника адмінїстрації "Дїла" Я. Проця увільнив його нинї скріплений трибунал обжалованого задля браку доказів. Як відомо, створив касу злодїй "штехером". Один штехер був у руках обжалованого і на тій головно підставі його увязнено; дуплїкат штехера був замкнений в "тресорі" каси. Проводив розправі радн. Макух, боронив обжалованого д-р Ґрек, сторону "Дїла" заступав д-р Ґолубович.
Урядники краєвої централї для відбудови краю. Нашій суспільности буде цїкаво дізнати ся про те, які урядники управляти-муть централею для відбудови переважно Східної Галичини. Отже як ми вже звіщали, шефом усяду є віцепрезидент намісництва Ґродзїцкий, а його заступає тепер радник намісництва Ноель, який є президїяльним шефом централї. Управителем промислово-торговельної секції є Роджер бар. Баталїя, секції будівельної радник двора Роман Інґарден; до сеї послїдної секції придїлений є староста Людвік Каспари. Управителем рільничої секції є проф. Юлїян Новак і до того працювати в нїй будуть повітові комісарі Ґронзлєвіч і Родіх та багато молодших урядників. Окремий віддїл ведеть ся в централї для орґанїзації війскової помочи рільникам. З рамени намісника бар. Діллєра урядує в централї полковник ґраф Лямезан. В звязку з централею працює краєве бюро евіденції працї, яке придїляє рільникам до роботи бранцїв, а якого управителем є комісар Вєчорек. Дня 11. серпня відбуде ся в Кракові перше засїданє прибічної ради централї.
Що дїє ся на Покутю. На схід від Станиславова коло Товмача хвилево спокій. Армія Ботмєра здержала там російський похід на лїнїї від устя Коропця до Днїстра — Озєряни — (при дорозї з Товмача до Незвиск) — Черемхів (при зелїзничім шляху за Отинїєю). Товмач і Отинїя отже не є заняті. На південь від Станиславова іде боєва лїнїя від Черемхова на Саджавку Ланчин до Делятина, який не є занятий, і дальше аж до Татарова. З того відтинку фронту чути в Станиславові голоснї стріли. На основі вістий, які з Покутя і Буковини приходять до Станиславова, можна сказати, що донесеня про масову утечу населеня є рішучо неправдиві. Переважно утїкали жиди, які руководили ся сплетнею про різню, уладжену козаками серед жидів в Снятинї. Селянство, а з ним священики лишили ся на становищи, о скільки кого не виселили з воєнних причин. Так само остали на місци численні властителї дворів на Покутю в пересвідченю, що своєю присутністю більше уратує ся, як утечею.
Знищенє Волинї. Після російських донесень на Волинї протягом послїдних чотирьох тижнїв знищено зовсїм 18 місцевостий і збурено кругло 11.000 домів. Російські війска підпалили 11 сїл. Зголосило ся 171 жінок, яких знасилували жовнїри. Президент російських мінїстрів Штірмер на покритє шкід визначив 18.000 рублїв. Опісля заявив мінїстрови Шуваєву, що зарядить безпроволочно все потрібне, щоби улекшити недолю жертв війни.
Українські селяни, ранені підчас битви. У вівторок минулого тижня підчас битви коло села П. у волинській ґубернїї упав російський шрапнель на хату Микити Ливончука. Стрільно пробило дах і повалу і упало до комнати, убиваючи на місци Микиту Ливончука. Крім того відломки стрільна тяжко поранили присутних в хатї: 55-лїтну жінку убитого Катерину, внука і 9-лїтного хлопчину Михайла і внучку Ливончуків 7-лїтну Теодору. Ранених привезено на лїченє до львівського шпиталю. Батько ранених дїтей, а син убитого служить тепер в російськім війску. Хата згоріла. 