В справі орґанїзації українського жіноцтва.

"Союз Українок" до українського жіноцтва.
Коли в нашім народї йде орґанїзаційна робота, не можемо ми жінки стояти на боцї і приглядати ся. Нам треба взяти ся до роботи! Тепер, коли стільки прогалин в національних кадрах по упавших борцях, коли тисячі і тисячі людий далеко від рідного краю, на нас жінок в великій мірі спадає відповідальність за те, чи піде наш нарід вперед.
Відчуваючи потребу ширшої роботи, а передовсїм потребу загальної орґанїзації нашого жіноцтва, перетворило львівське українське жіноцтво давне товариство "Жіноча Громада" на товариство з ширшою орґанїзацією "Союз Українок", якого метою є сполучити у собі всї істнуючі українські жіночі товариства для одноцїльної роботи. Щоби перевести се в житє, введено в статут товариства головну зміну, щоби не лиш одиницї, але і цїлі товариства були членами тов. "Союз Українок".
Для осягненя повної орґанїзації українського жіноцтва установляє статут 4 секції на основі статута: І. секція релїґійно-гуманїтарна, II. секція просвітно-шкільна, III. секція робітничо-промислова, IV. секція господарсько-торговельна.
Задачею І-ої секції є: опіка над сиротами і виселенцями, слугами і шкільною молодїжию, через основанє захистів, захоронок і вакаційних осель; опісля над хорими, посередництво примішуваня, службодайність і дешеві кухнї.
Задачею II-ої секції є: шкільництво взагалї. Курси для неграмотних, підготовні курси до жіночих учительських семинарій, бурси для молодїжи, біблїотеки і читальнї, відчити, сходини, концерти, театральні вистави, прогульки. Видаванє орґану і письм, що відповідають цїлям товариства.
Задачею ІІІ-ої секції є: основуванє курсів для робітниць, курси промислові, як кравецтва, шитя, мережаня, з правом визволеня. Жіночі робітнї, варстати жіночих робіт, посередництво при купнї матеріялу і приладів до жіночих робітень. Устроюванє вистав жіночих робіт і домашного жіночого промислу. Основуванє промислових спілок.
Задачею IV-ої секції є: Основуванє господарських спілок, шкіл, особливо в области жіночого господарства, курсів господарських, як огородництва, садівництва, пасїчництва і домашного господарства, гіґієни мешканя та житя і прожитку. Основуванє крамниць, торговельних курсів і сїльського крамарства, банковости, рахунковости та товарознавства.
Предкладаючи плян орґанїзації українського жіноцтва в "Союзї Українок", звертаємо ся до всїх Українок з горячим зазивом: Гуртурйте наше жіноцтво по містах, місточках і селах, засновуйте філїї і кружки товариства.
Усїм охочим служимо радо всякими інформаціями, радами і вказівками. На випадок потреби можемо вислати відпоручницю в цїли введеня в житє філїї чи кружка.
Головний Видїл тов. "Союз Українок" (у Львові, вул. Косцюшка ч. 1 А.) 