◦ ◦ ◦ ◦ ◦ ◦ ◦ ◦ ◦ ◦

Комітет для війскових захистів просить всїх, що моглиб достарчити нашим воякам лєктури (книжок, часописий, молитвенників, читанок шкільних, хочби зужитих), шахів, доміно і инших ігр, музичних інструментів, гармонїк, листових паперів, зошитів, образцїв і т. п., щоби зволили се тепер уже зложити в канцелярії Ставроп. Інститута вул. Бляхарська ч. 9, І поверх, бо вже в тих днях ті дари мають бути переслані через війскові власти до захистів. — Ол. Барвінський.
Новий представник Австро-Угорщини у Варшаві. Надзвичайного посла і уповновласненого мінїстра Стефана Уґрон, іменовано представником Австро-Угорщини у Варшаві на місце бар. Андріяна. Посол Уґрон був досї в мінїстерстві заграничних справ референтом польських справ.
Снїгова заметіль навістила перед кількома днями Відень. Зимно дійшло до 8 степенів. З приводу ожеледи було кільканайцять нещасливих случаїв.
Мораторій для житєвих обозпечень. Цїсарський розпорядок з 28. грудня 1916 містить отсї мораторійні постанови для житєвих обезпечень: 1) 25% незаплачених доси від хвилї заведеня мораторії премійних рат (одначе найменше 100 К.); ся сума без огляду на реченець платности біжучих премій має бути заплачена 1. квітня 1917, 2) обезпечений має заплатити 25 процент кождої премії, платної в 1917 (одначе найменше 200 К). Инші постанови, як можність реактивованя обезпеченя протягом 6 місяцїв від дня платности назначеної премії без нових лїкарських оглядин задержує новий розпорядок без нїякої зміни. Сей розпорядок обовязує до 10. червня 1917, як і всї нові розпорядки про мораторію.
Молодїж Ременівська заколядувала 130 К, роздїлила: на захист ім. митр. Шептицького 40 К, волинські школи 40 К, Укр. Захоронку у Львові 30 К, школу Данила 10 К і школу Льва 19 К.
Лягли головами. Михайло Чухновськкй, укр. сїч. стрілець, помер по коротких а тяжких муках в ночи на 12. сїчня сего року. Уродив ся 31. VII. 1896 року в Устю зеленім, пов. Бучач, як син убогих міщан. Перед війною покінчив V. клясу ґімн. в Станиславові як відзначаючий ученик, котрим був цїлий час в школї. До стрільцїв вступив в серпнї 1914 року і брав участь у всїх карпатських боях, аж під Дрогобичем, окружений Росіянами на звідах, попав ся в полон. По дорозї утїк і кілька днїв просидїв в голодї та душнїй атмосфері в нафтовім резервуарі. В мартї 1915 р. повернув і вийшов в похід зі сотнею, та брав участь в боротьбах на горі Маківцї, під Болеховом, у Викторові, під Галичем, над Гнилою та Золотою Липою. Там в смілім приступі на Завалів ранений в лїву грудь та праву ногу (кулею дум-дум). Відзначений медалею хоробрости. За час свого перебуваня на війнї вспів зложити з відзначенєм іспит шестої кляси, а 14. сїчня 1917 р. мав відїхати здавати VII. кл. Та саме того дня придавила його грудь сира земля в глухім галицькім селї... Між товаришами був дуже люблений; спокійної вдачі, та незвичайно совісний в сповнюваню своїх обовязків. Стрільцї віддали останню прислугу невіджалованому товаришеви, вколисали тужною піснею до вічного сну й зложили вінець співчутя та невідрадного жалю на свіжій могилї. Лиш мати даремно жде вісти від любого одинака під ворожим наїздом. В. й. п. — (УСС. А. Б). 