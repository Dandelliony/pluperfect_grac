◦ ◦ ◦ ◦

Повстання селян проти большевиків.   Міністерство внутрішних справ одержало відомости, що в полтавській і чернигівській ґуберніях відбуваються повстання селян проти большевиків, бо ті реквірують збіже для вивозу до Росії, а знову в харківській ґуб. помітні виступи селянства проти большевиків на ґрунті спроб мобілізувати населення задля вислання в сибірські совітські війська.   Делєґації на Захід.   Для навязання звязків з Заходом й інформування про становище на Україні і навідворіт, Центральний Комітет Укр. партії Соц.-революціонерів (центральна течія) посилає особливі делєґації до Анлґлії, Америки, Юго-Славії і Чехії.   Традиційним шляхом.   Як доносить винницька "Українська Ставка" з дня 12. с. м. перехоплено радіо московського совітського правительства до французького командування, в котрому пропонується французам згода на підставі поділу України. Частина України, занята совітськими військами, має зостатися за Москвою, а решта віддається Франції, себто Польщі та Румунії. "Пролєтарська" Москва завдалася "собрать русскіє земли". "Визволила" вже Лівобереже, можна й відпочати. А там згодом піде й Правобереже, а далі й "Прікарпатская Подяремная Русь". Етапами, як колись царі, по засаді: менше вкусиш, скорше ликнеш. Московські аґітатори юдили народ від першої хвилі повстання Директорії, що "Директорія продайот Франції пролєтарскую Україну". Москалі не продавали ніколи нікому нічого — вони визволяють! От і тепер Совнарком у своїй визвольній місії хоче повторити ганебної памяти Андрусівську угоду!   Перед наступом на Петроград?    Фінські і шведські війська загрожують Петроградови. Совітська Росія переносить концентрацію військ з півдня і сходу на північний захід. МОСКВА 17. II. (Радіо). (Без початку). Фінські і шведські білоґвардейці, висаджені в Естонії анґлійськими кораблями, мають замало сил. щоби бути небезпечними Петроградови. Рівночасно є сконцентровані фінські війська на російській границі під командою ґенерала Маннергаймі, котрий — після часописних вісток — просив своїх анґльо-французьких опікунів, щоби його вислано до Петрограду. Совітська Росія буде ставити опір всім подібним змаганням. До тепер сили совітської Росії були в першій мірі звернені проти Чехо-Словаків на сході і проти Краснова на полудневім фронті, а Петроград занедбано. Тепер по побідах на сході і на полудні совітська Росія може звернути увагу на оборону північно-західного фронту. Ми не хочемо нової війни, ми бажаємо удержувати мирні зносини з фінляндсьсим правительством і як що Фінляндія не переступить своїх границь, мир не буде нарушений, але ми зробимо все можливе для оборони Петрограду і північно-західного фронту. Контр-революційні авантурники переконаються, що Петроград є забезпечений. Як що фінляндські білогвардейці ударять на Петроград, ми будем мали силу відперти їх.   Конґрес Інтернаціоналу.   БЕРНО 8. II. В продовженню дебати над територіяльними питаннями предложив Ченкелі (Грузія) проєкт, на основі якого Інтернаціонал підпиратиме змагання грузинського народу до національної независимости як оправдане і згідне з прінціпами самоозначення народів.   Льокер (Палестина) предложив конференції пропозицію в справі жидівського питання, в якій сказано, що конференція признає міжнародний характер жидівського питання й домагається при приміненню загальних основ самозначення народів управильнити його осьтак: 1) повна горожанська рівноправність в усіх краях, міжнародна оборона перед фізичними переслідуваннями й господарським гнетом, 2) свобода іміґрації і поселювання в усіх краях, 3) національна самоуправа і національна рівноправність, 4) признаннє права жидівського народа на основання національної держави в Палестині під охороною Союза народів. Конференція висловлює своє найбільше обурення ізза огидливих погромів, що відбулись в останніх місяцях в Галичині і взиває робітничу клясу боротися проти того рода вибуху антесемітизму і шовінізму. Вкінці жадає робітнича конференція управильненя жидівського питання в Румунії на основі безпроволочного і неограниченого безвиїмкового знатуралізовання всіх Жидів Румунії.   Ренодель (Франція) заявляє, що муситься полагодити оконечно альзатське питання так, щоби населення Альзації спитати про його волю. В справі лівого берега Рену і басейну Саар нема у француських соціялістів ріжниці поглядів. Француські соціялісти противляться всякій анексії, чи вона має характер політичний чи економічний.   Німецька Чехія заявляє: Є бажанням дуже великої більшости німецького народа в Австрії злучитися з німецьким народом Держави.   Льонґі (Франція) протестує іменем жидівського населення Румунії, яке не є заступлене на конференції, якнайрішучійше проти того, що там у найвищій мірі поневолюється один міліон Жидів.   Република 