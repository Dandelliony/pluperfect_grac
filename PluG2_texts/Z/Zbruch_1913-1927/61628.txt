◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з дня 27. сїчня.
Війна на сході. Австро-угорські і нїмецькі війска ґенерала-поручника фон Руіца підчас звідів в долинах Путни і Касіну взяли 100 полонених. Зрештою в области австро-угорських війск не стало ся нїчого важнїйшого.
Війна з Італїєю. Гарматна боротьба і дїяльність летунів була в области Ґориції живійша нїж звичайно. В околици озера Доберда вдержував ся гарматний огонь в незменшеній силї аж до півночи.
Війна на Балканї. Не стало ся нїчого нового.
Воєнні комунїкати нїмецького ґенерального штабу з дня 27. сїчня.
Західний терен війни. Армія ґенерала-поручника кн. Альбрехта Віртемберського: На південний захід від Діксміде знищили ми бельґійську позицію, зложену з 10 людий, не понїсши при сїм страти.
Ґрупа баварського наступника престола Рупрехта: На південь від каналу Ля Бассе не вдало ся кілька анґлїйських наступів, які були підготовлені гарматним огнем. На південний схід від Шіллі відперто Французів, які посували ся наперед до наших ровів. Коло Барльо наші звідуни застали першу лїнїю неприятеля опорожнену.
Ґрупа війск нїмецького наступника престола: По нічних наступах Французів на здобуті нами становища на горі 304, які відперто, наступив в ранних годинах дальший атак, який також кріваво відперто. Коло Манель в долинї Воевр і на горі Комбр, як також в луку Мози на захід від Ст. Мігієль вдерли ся наші вивідні віддїли до француських ровів. Привели вони 20 полонених. При сїм відзначили ся, як попередних днїв, атакові війска ганноверського резервового полку піхоти ч. 73.
Східний терен війни. Фронт князя баварського: На схід від ріки А також новоспроваджені Росіянами підмоги не могли відібрати терену, взятого нашими війсками.
Фронт архикн. Йосифа: Між долинами Касіну і Путни нїмецькі й австро-угорські вивідні віддїли взяли неприятелеви 100 полонених.
В области ґрупи війск Макензена і на фронтї Македонськім не стало ся нїчого важного. 