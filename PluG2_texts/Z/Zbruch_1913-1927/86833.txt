◦ ◦ ◦ ◦ ◦ ◦ ◦ ◦ ◦ ◦

"Бережанський Вістник" — орґан Повітової Національної Ради в Бережанах почав виходити від 31. січня с. р. поки що раз на тиждень.   Д-р Е. Левицький. Урядова "Wiener Zeitung" з 14. січня оголошує, що віденська палата адвокатів продовжила адвокатови д-рови Евгенови Левицькому (послови зі Станиславівщини) реченець перенесення канцелярії з Відня до Камінки Струмилової по день 16. цвітня 1919. Тепер посол д-р Е. Левицький перебуває з делєґацією України на мировій конференції в Парижи.   Після рублів і марок — корони! Польська Тел. Аґенція пустила в світ отсю телєґраму зі Львова: "Trybuna Polski", яка щойно стала виходити тут, на основі інформацій з добре поінформованого джерела повідомляє, що б. цісар Карло був дуже добре поінформований про становище, яке супроти перевороту у Східній Галичині заняв був Вільгельм Габсбурґ. Б. цісар мав дати тоді до диспозиції Вільгельмови Габсбурґови 8 міліонів корон на українські ціли(!).   У. Н. Р. Засідання 6. лютого. Передполуд. засідання 6. лютого було посвячене першому читанню проєкту закона в справі уділення кредиту на відбудову проєкту закона про урядову мову, проєкту утворення першої інстанції в трибуналах карних, проєкту закона про скорочення судейської підготовчої служби. Всі ті проєкти відіслано до відповідних комісій, так само відіслано до фінансової комісії внесок д-ра Л. Бачинського в справі дієт. Відтак обосновував д-р. Л. Бачинський свій внесок в справі аґрарної реформи. Слідуюче засідання відбудеться в суботу 8. лютого о год. 10. рано. Завтра обрадують комісії.   Додаток до звідомлення Укр. ґенерального штабу з 5. лютого 1919. УПБ. У Львові: Іде завзятий бій між польськими військами. Поляки оголосили мобілізацію Польщі в ціли позискання сил для оборони Шлеска. 20.000 Чехів заняло Шлеск по Вислу.   Війна за визволення Західньої України. (УПБ) Офіціяльне повідомлення Українського Ґенерального Штабу з дня 5. лютого 1919. На північ від Львова: Спокій. Коло Сокаля бої. Коло Львова: Наша стежа підпалила хату в Мійських Пасіках, в якій була польська сторожа. 10 Поляків згинуло, а 10 раненх. На південь від Львова: Поляки наступали в силі 4-ох до 5-ти сотень на Радехівці, але їх відперто. Подробиці наступу Поляків 4. лютого на Вовчу долішню: Перший раз наступали Поляки силою 6-ти сотень і двох сотень машинових крісів. Другий раз наступали Поляки ще більшими силами в околиці Дроздівки-Нового Міста-Чижок. Огонь нашої піхоти і артилєрії розбив неприятеля. При тім ми здобули оден машиновий кріс з додатками. Втрати неприятеля великі. В другім наступі Поляки цофнулися перед огнем наших машинових крісів. Утікаючих Поляків нищила артилєрія. Підчас того другого наступу брали участь два панцирні поїзди, котрих прогнала наша артилєрія і аж до Хирова. Коло полудня появився третий панцирний поїзд з двома санітарними возами, з котрих вийшло 80-100 стрільців. Битва коло Чижок тревала від 6-тої год. рано до 4-тої пополудни. Зі заходу наступали на Чижки 3 польські сотні, а з півночи 5 сотень. Наступ відперто нашими двома сотнями. Відтак Поляки вдерлися до північної части Чижок. Сейчас пополудни почали наші резерви наступати і окружено Поляків з трох сторін, та приневолено до утечі. Їх втрати великі. До нашої неволі попалося 6 ранених Поляків і з ними оден старшина. З польської сторони брали участь в наступі 4 куріні піхоти, дві 15 центиметрові гавбиці і дві далекосяглі гармати. Поляки стріляли кулями дум-дум. Ми задержали всюди наші попередні становиска. Начальник штабу галицької армії: полковник Мишковський.   Република   