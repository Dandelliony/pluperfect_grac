◦ ◦ ◦ ◦

Зі світа.   Коаліція зажадала видачі Вільгельма. Секретар мирової конференції вручив голяндському послови в Парижі формальне жадання видачі цісаря Вільгельма перед трибунал зложений з 5 членів. — Голяндія опираєть ся сьому жаданню.   Народна церква в Чехії. "N.W. Tagblatt" доносить з Праги, що чеська народна церква не тішить ся великою симпатією серед чеського населення. На зїзді, на котрім ухвалено виступити з римської церкви, було тільки 220 чеських священників, а за виступленням з церкви голосувало з того числа тільки 140 священників, коли в цілій Чехії без Словаччини є около 6000 чеських священників, що полишили ся надальше при римо-католицькій церкві. В цілій Чехії читають Службу Божу по латині, а тільки в кількох церквах по чеськи, після устави нової чеської церкви. N.W. Tagblatt доносить дальше, що ліберальна преса попирала зразу церкву, але тепер, по оголошенню її проґрами, усунула ся від неї. Дневник стверджує, що ціля акція потерпіла фіяско.   Заключення чесько-австрійського союза. З Відня доносять: В комісії для закордонних справ зложив канцлєр д-р Реннер звідомлення про свою подорож до Праги. Найблизшим завданням Чехії і Австрії перевести мировий договір, а тим самим побороти прикру минувшину. Другим завданням дати почин до приязної спільної господарської праці. Обі републики будуть взаїмно спомагати ся політично й дипльоматично на випадок небезпеки зовні.   Фрідріх Адлєр проти Троцького. В тижневнику Der Kampf помістив Фрідріх Адлєр отвертий лист до Троцького з нагоди усунення його за ініціятивою Троцького з "почесного члена всеросійської зїзда совітів". Адлєр вказує, що вони оба дуже мало знають ся і розуміють ся. Закидає Троцькому і Лєнінови, що вони оба не розуміють німецьких і австрійських умовин. Висказує також боязнь, що вони оба не розуміють також і положення в Росії.   Італія резиґнує з Рєки! З Парижа через Відень доносять: Антанта повідомила делєґацію Югославії, що Італія резиґнує з права пановання над Рєкою, яка має бути самостійною, або підлягати протекторатови Ліґи Народів.   Нова Рада 