◦ ◦ ◦ ◦ ◦ ◦ ◦ ◦ ◦ ◦

Листи втрат У. С. С. З ріжних сторін звертають ся до нас наші Читачі з домаганєм подати листи втрат У. С. С. по останніх боях. Ми звернулись до міродатних в стрілецтві кругів у тій справі і одержали відповідь, що лист страт згідних з правдою покищо не можна видати — тому, що наслїдком незалежних обставин доси не стверджено, хто ранений, хто згинув і хто в полонї. Коли се буде стверджене, тодї листи будуть оголошені. Ті викази, які дехто подає наче листи втрат У. С. С., рішучо не можуть заслугувати на конечну в таких справах вірність.
Ніклеві 20-сотикові монети важнї тільки до 30. цьвітня 1917 р. По думцї розпорядку ц. к. мінїстерства скарбу з 31. липня 1916 р. вільно буде приймати в приватнім оборотї нїклеві 20-сотикові монети тільки до 31. грудня 1916 після номінальної їх вартости. Банки, каси і иншї фінансові інституції можуть виміняти їх найпізнїйше до 30. цвітня 1917.
Товариство взаїмних обезпечень "Днїстер" пригадує тим членам, які через него суть обезпечені на житє в Товаристві Краківськім, що відповідно до постанов мораторійного розпорядку з дня 1. жовтня с. р. минув реченець до оплати другої рати в квотї К. 50 — на рахунок залеглих в рр. 1914 і 1915 незаплачених премій. — Лежить отже в інтересї обезпечених заплатити безпроволочно на рахунок залеглих премій бодай К. 100 — і всї біжучі рати від 1. сїчня 1916 р. почавши, инакше наражують ся вони на уневажненє своїх полїс.
Панслявістичний конґрес в Петербурзї. "Біржеві Відомости" доносять, що в послїдних днях перебували в Петербурзї деякі визначні сербські полїтики, між якими був і Пасіч. Цїлю їх побуту було приєднати російське правительство для думки скликаня в найблизшім часї панслявістичного конґресу в Петербурзї. Російська преса відносить ся прихильно до сього предложеня Сербів і сподїєть ся по такім конґресї великих успіхів. На погляд "Нового Времени" він буде противагою для конґресу, що відбув ся кілька місяцїв тому в Швейцарії, а на якім присутні представителї російських націй заявили ся проти Росії. Зачувати, що сербські полїтики переконали міродатні петербурські круги про конечність такої манїфестації. По послїдним вісткам вони вже навіть одержали офіціяльний дозвіл на скликанє панслявістичного конґресу до Петербурга на грудень сього року. Російська преса не говорить нїчого про те, котрі нації будуть там заступлені.
Поклик до членів Кружка УПТ. ім. Б. Грінченка. Як давнїйше, так і тепер, старшина Кружка звертаєть ся сею дорогою до членів о ласкаву поміч, без якої наша школа ім. Б. Грінченка рішучо істнувати не може, не маючи на свої конечні потреби нїяких инших засобів. Давнїйше тут практикувалось так, що посилалось курсорів до домів вписаних членів задля збираня жертв, що приносило значну пайку доходу. Тепер вже другий рік се залишено, бо і час на се не пригожий, та сама старшина Кружка признала сей спосіб збираня за невідповідний, щоби аж сим способом змушувати до сповненя принятого обовязку патріотичного. Натомість від часу до часу звертається старшина до членів з покликом в часописях. Отже і тепер, в сїй дуже скрутній хвилї, коли задля нечуваної дорожнечі, всї жертви грошеві устали, а нас тисне конечна потреба гроша — звертаємось з уклінною просьбою о поратунок для нашої школи, без якого мусїла би певно упасти. В додаток сего просимо повідомити нас ласкаво карткою, хто з наших членів жиє, тай хоче дальше остати в числї наших Членів Добродіїв, а сего нам конче потрібно до зіставленя нового спису членів. — За старшину Кружка М. Сіяк, заступник голови, о. Волод. Федусевич, секретар.
Ґімназія близько фронту. З Долини нам пишуть: При далеких відгуках гарматних стрілів кінчив ся шк. рік 1915/16. В непевности, чи доведеть ся їм по вакаціях вернути до ґімназії, розїзджались ученики домів, бо марево інвазії здавалось близьким. Одначе кров оборонцїв не лилась даром. Нинї ми безпечні. Ся певність зібрала гурток долинських інтелїґентів в дни 1. вересня під проводом д-ра Пачовського і рішено озорити ґімназію і на рік шк. 1916/17, бож вона, долинська ґімназія, одиноке забороло для молодїжи евакуованих повітів і ґімназій. Брак гроший, занедбанє підготовляючого курсу до 1-ої кляси, брак будинку, бо війско заняло було ґімназійний будинок, здекомплєтованє кружка УПТ, — все те було великою перепоною в отвореню ґімназії. Завдяки однак стараням п. д-ра Пачовського скликано загальні збори Кружка УПТ., вибрано новий, незвичайно енерґічний заряд старшини Кружка, вибрано ширший ґімназійний комітет, тимчасову управу ґімназії поручено одному з учителїв тутешної ґімназії і праця пішла скоро вперед. Війсковість віднеслась до справи опорожненя ґімназійного будинку незвичайно прихильно, бо референт з Болехова телєфонїчно зарядив опорожненє ґімназії. Вписи переведено в днях 1. і 2. жовтня, а вступні іспити до 1-ої кляси 3-го жовтня; вписалось дотепер до І—V кл. учеників 134, хоча вступні іспити до кляс висших (ІІ—V) ще не покінчено. Правильна наука в ґімназії розпочалась дня 5. жовтня. Комітет ґімназійний, яким є Кружок УПТ, отвирає і клясу VI і в тій справі дожидає рішеня ц. к. Ради шк. кр., бо отвореня домагають ся евакуовані ученики з Черновець, Коломиї і Станиславова. Для бідних учеників отворено бурсу, де головно даром принимаєть ся учеників евакуованих повітів; ті ученики не платять нї за удержанє в бурсї, нї за науку в ґімназії. Се для Долини велике моральне плюс, за те матеріяльне мінус. Комітет ґімназійний звертаєть ся до жертвенности нашої суспільности, щоби ласкаво поспішила з датками на сю бездомну молодїж, яка у нас знайшла приміщенє. Небогатий долинський повіт не в силї удержати ґімназії без підмоги для власних дїтий, а коли пригорнув до себе молодїж з подальших повітів, числить на те, що повіти вільні від інвазії прийдуть Кружкови УПТ. в Долинї з помічю. Датки просимо слати до дирекції української ґімназії в Долинї. — Ф. 