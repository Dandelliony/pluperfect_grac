"Нехай живе єдина, неподїлена, независима українська держава!"

Відозва "Союза української державности".
Відень, 23. падолиста 1917.
У "Кіевск-ій Мисл-и" читаємо: "Союз української державности" випустив на днях у Київі аґітаційний плякат з картою "независимої України".
Статистичними даними плякат доказує, що "найбільшу частину України "загарбала" і "поневолила" Московщина. В рубрицї: Чого хоче Московщина? — сказано між иншим, що "Московщина хоче скликати Установчі Збори з виборних усїх народів, щоби звести нові закони й роздїлити землю. "Тому ми мусимо знати, чи добре буде українському народови, коли він віддасть ся на сї хитрощі московські й поїде на Установчі Збори?", бо тим, "навіть при справедливих виборах (чого нїколи не буває) Москвинів буде два рази більше, чим Українцїв". Тому "Москвини" "землю нашу чорну і плодотворну загребуть собі, тому, що їх земля переважно недобра; закони установлять такі, щоби і на дальше Московщина панувала над українським народом. Не позволять нам зєдинити разом українські землї, щоби лекше було держати нас у неволї."
Сї закони необхідні українському народови, та для того, щоби установити їх,
"треба зробити Україну независимою державою".
Щоби-ж добити ся независимости, "треба перш усього постарати ся, щоби наші темні й несвідомі ще люди не піддавали ся московським хитрощам. "Памятай, український народе, — кличе відозва, — що Всеросійські Установчі Збори се — загибіль для України! Не посилайте ж туди своїх виборних!"
На закінченє — клич:
"Нехай живе єдина неподїлена, независима, українська держава!" 