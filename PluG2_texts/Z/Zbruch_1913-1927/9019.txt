Вчерашне число сконфіскувано – Чому др. Франко покинув радикальну партию?  – "Галичанинъ"  – Борба Українців з Москалями на горі Атос. – 6 Цепелїнів для Австриї. – В оборонї редакцийної тайни. 

Вчерашне число сконфіскувала ц. к. Прокуратория державна за цитати з радикального календаря "Запорожець" в 1911. р. Конфіската наступила так пізно, що вже не можна було напечатати другий наклад, длятого висилаємо нинї два числа разом.
Чому др. Франко покинув радикальну партию? На "сїчовім сьвятї" у Львові, яке в недїлю устроїли радикали в честь Ів. Франка, прийшло до малого "посрамленія" для "отамана" Трильовского. Др. Іван Франко, дякуючи за почесть заявив, що "лише завдяки товаришеви Трильовскому покинув дорогу радикальну партию". Трильовский, який брав участь в сьвятї і виголосив пламенну промову, мало що не вмлїв від сих слів Франка.
"Галичанинъ" дуже урадований, що "наперекоръ чаяніямъ и задушевнымъ пожеланіямъ австрійской дипльоматіи, миръ на Балканахъ обезпеченъ". Він тїшить ся, що росийскі інтриґи на Балканї побідили австрийскі змаганя, "що царское слово имѣло блестящій успѣхъ". А короною протиавстрийскої втіхи являє ся заключенє "Галичанина", по якому "нынѣ естъ арбитръ, рѣ­шеніе котораго по славянскимъ дѣламъ не допускаѣтъ никакихъ п р и р е к а н і й".
Тим "арбітром", себто росийским царем так захоплений і одушевлений "Галичанинъ", що приписує єму начальну власть над всїми славяньскими справами без крихти сорому і здержливости. І се є "роczciwi starorusini". І се льояльна партия!
Борба Українців з Москалями на горі Атос. Ми вже звіщали двократно, що на горі Атос, де є велике число православних монастирів, кипить завзята борба між монахами Українцями і Москалями, що до тої борби вмішало ся росийске правительство, але безуспішно.
Вчера прийшла знова урядова телєґрама з Солуня, яка дає богато до думаня, а она звучить: "Напруженє між росийскими монахами на горі Атос треває дальше, мимо старань росийского правительства о полагоду. Росийске правительство думає, що ходить о доґматичні справи, тому хоче спробувати осягненя згоди через висланє росийского пралата в товаристві представника екуменїчного патриархату. Але причиною спору, як доносять з гори Атос не є справи доґматичнї але полїтичні. Українці виступають проти Москалїв, бо хотять відзискати права, які втратили як в Росиї, так також на горі Атос і тому, що протестують проти виключеня їх із всїх прилюдних становищ".
Сею справою повинні заінтересувати ся в першій мірі православні буковиньскі Українцї, особливе православне духовеньство.
6 Цепелїнів для Австриї. Берлїньскі дневники доносять, що Австрия замовила для своєї армії 6 Цепелїнів. Сї лїтаки має ова одержати в 1915 р. Оден з них мав бути придїлений до Львова.
В оборонї редакцийної тайни. Онодї відбули ся у Віднї збори дневникарів всїх сторонництв і народностий, на яких учасники занимали ся рішенєм найвисшого трибуналу в справі приневолюваня редакторів до складаня зізнань в судї в характері сьвідків. По довших нарадах ухвалено, щоби дневникарі не зізнавали в судї, о скільки не хотять виставити себе на осуд загалу дневникарів і зажадано, щоби 153. §. карної процедури інтерпретувати в сей спосіб, щоби також дневникарів зачисляти до осіб, які мають бути свобідними від складаня зізнань в характері сьвідків, противно до поглядів поодиноких судів. 