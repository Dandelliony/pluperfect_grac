◦ ◦ ◦ ◦ ◦ ◦ ◦ ◦ ◦ ◦

Еміґрацийне слїдство. Краківський слїдчий суд для еміґрацийних справ покінчив слїдство що-до певних груп еміґрацийних справ. Покінчено слїдство в справі головних аґентів Фішера і Кріґера в аґенциї Canadian Pacific. Слідчі акти відступлено державній прокураториї. Слїдство в справі "Австро-Амерікани" потриває ще довший час, бо її аґенциї обіймали цілий край і концентрували ся в Кракові. Ідуть дальші арештованя.
Нове людське племя. Бувший президент Злучених Держав Рузвельт вертає тепер зі своєї наукової подорожі по бразильських пралїсах. Експедиция принесла богато природних здобутків між иншим найдено невідоме досї племя Павчатів.
Шевченко "росийський" поет. В жіночім Клюбі в Берлїнї (Berliner Frauenklub von 1900) уладжено минулого місяця — як доносить Berliner Tageblatt — "росийський вечір" для вшанованя столїтнього ювилею уродин "росийського" (!) письменника Тараса Шевченка. Прелєґентка письменниця Ельза Бетіхер подала живими словами образ поета і його глибоку і горячу любов рідної країни, при чім прочитала з пориваючим натхненєм кілька віршів поета в перекладї Юлїї Вірґінїї і уривок роману "Художник". Після того співала панї Лянґе піснї Чайковського, Ґречанїнова й Онєґіна. Berl. Tagebl. подає Шевченка як росийського поета, a Vossische Ztg. в згадці про сей самий вечір пише "руський (ruthenischer) поет". Варто-би сих Нїмців, котрі так захоплюють ся Шевченком, поінформувати, що Шевченко анї росийським поетом, анї навіть приятелем Росиї не був.
Львівський театральний комітет зібрав на будову театру: в лютім с. р. 430 кор. 93 с., в мартї 387 К. 80 с., а в цьвітни 359 К 70 с. Подрібний виказ жертв появить ся з кінцем мая.— Комітет пригадуєсь ще і просить Вп. Публику, щоби зволила подавати йому адреси тих львівських осіб (панів або пань), котрі йому досї незвісні, а котрі могли би деколи кинути свій даток на ту ціль. Най не буде нїкого в громадї, що не зложив би в сю будову своєї цеголки. Такі вісти можна висилати на "Руську Бесїду" (ул. Костюшка ч. 3, 2 поверх).
Наша байдужність. Ц. к. Дирекция почт і телєфонів розсилає своїм абонентам стаций телефонїчних що року в сїчни і липни головний "Спис абонентів", а в цьвітни і жовтни менші додатки, одначе лише в польськім язиці друковані, а то тому, бо нїхто з Русинів абонентів не жадає спису в своїй мові. Хто зажадає спису в українській мові, сему присилає Дирекция телефонїв спис абонентів сеї місцевости, де жадаючий мешкає, по українськи лїтоґрафований. Сего року зажадали абоненти Українці з Борислава спису в рідній мові і всїм такий дирекция прислала, хотяй в Бориславі є лиш 7 абонентів. Якби всї абоненти зі Львова, де їх є найбільше, і з кождої місцевости на провінциї зажадали такого спису, то з певностию Дирекция не присилала би літоґрафованого, але вже би видруковала. Длятого не будьмо байдужні і в час зажадаймо всї руського спису. Поданя без стемпля післати треба найдальше до 15. мая до ц. к. Дирекції. 