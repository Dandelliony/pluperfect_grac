Друкарське безробіття триває. — Здержанє поїздів. — Заведенє апарату до голосованя у віденськім парляменті.

Друкарське безробіття триває дальше, бо переговори угодові, ведені у Відни за почином промислового інспектора Тавса між представниками властителїв друкарень і складачів, розбили ся. Властителї друкарень мислять на то, що орґанізацию складачів коштує кождий тиждень 450.000 кор. та що вони по вичерпанню резерв будуть склоннійші до уступок. Робітнича орґанїзация впевнює одначе, що властителї друкарень в сїй справі дуже помиляють ся, бо страйкарі довго й основно приготовляли ся до боротьби.
Здержанє поїздів. З причини сильних морозів здержано з огляду на обтяженє поспішних поїздів курс безпосередних возів: Фурт у лїсї—Чернївці в поспішних поїздах чч. 7 і 8, Берлїн—Львів в посп. поїздах 7 і 4, реставрацийний віз в поїздах 7 і 8 між Ряшевом та Львовом. Курс сих возїв буде знов введений або здержаний відповідно до температури без окремого оголошеня в дневниках. Руху на лїнії Львів—Янїв—Яворів не привернено.
Заведенє апарату до голосованя у віденськім парляменті. Вчера по полудни відбуло ся засїданє бюра палати, на якім між иншими справами порішено також завести в парляментї апарат до голосованя системи Найсера — Лєнца. Апарат до голосованя винайшов директор архіву палати послїв др. Кароль Найсер, а технїчно сконструував його надкомісар будівництва, інжінєр Ґустав Адольф Ленці фабрикант Лямберт Леопольдер. Із заведенєм апарату зискаєть ся не мало на часї особливо при поіменних голосованях, які тепер можна буде скінчити в 4 хвилях. 