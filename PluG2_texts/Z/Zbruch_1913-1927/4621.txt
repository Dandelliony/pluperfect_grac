Словність львівської ради міської. — Пруський ювилей і Поляки. 

Словність львівської ради міської. Народна школа ім М. Шашкевича містить ся доси в лихім, нездоровім будинку, в якім є погана примітивна каналїзация. Наслїдком сего не мило воняє у всїх шкільних салях, а дїти виходять зі школи з болем голови. На представленє львівської орґанїзациї Русинів і родичів, що посилають свої дїти до тої школи, обіцяла президия міської Ради що незабаром подбає о відповіднїйший льокаль а навіть дурила наших людий, що перенесе школу ім. М. Шашкевича до нового будинку при площі Стрілецькій. Та довідуємо ся, що партер і два поверхи нового будинку вже призначено на мужеську школу народну ім. Пірамовича, до якої ходять в більшости жидівські дїти, на третім поверсї будуть рівнорядні віддїли дївочої школи ім. Сташіца. Школу ім. М. Шашкевича перенесуть до старого будинку, в якім є тепер згадана школа ім. Пірамовича, а який узнала власть невідповідним і нездоровим для жидівських і польських дїтий! Справу поміщеня одинокої української школи міської вкладаємо на серце новій управі львівської орґанїзациї членів, най вона віднесеть ся з нею до наших членів ради шкільної краєвої, щоби зажадали комісийного осмотру будинку відступленого на школу ім. Шашкевича і ореченя краєвої санїтарної власти, чи до такої темної, вонючої нори можна пхати підростаючу молодїж, хочаби й українську.
Пруський ювилей і Поляки. Недавно сьвятковано в Прусиї річницю визволу зпід інвазиї Наполеона 1-ого. Властива річниця припадала доперва дня 17 марта, бо того дня видав король Фридрих Вільгельм ІІІ відомий поклик : "An mein Volk", в якім взивав до бою з француським цїсарем по його погромі в Росиї. Та з огляду на Великий тиждень, сьвяткованє приспішено. З того приводу в школах і костелах протестантських та католицьких відбували ся богослуженя та збирано складки, що мають бути повертані на місиї серед африканських муринів у Африцї. Під напором правительства церковні власти в польських провінциях мусїли також зарядити богослуженя і збиранє складок. Алеж польська иреса візвала свою суспільність, аби вона не брала участи в польських богослуженях та не давала складок. Орґан польського духовенства холмської диєцезиї ПЄЛЬҐЖИМ таки виразно зазначив, що гноблена й переслідувана Прусаками польська нация не сьміє брати участи в нїмецьких сьвятах, та не повинна й сотика жертвувати на Jubilaumsspende. Се дуже симпатичний обяв національної сьвідсмости Поляків, що вони відтягнули ся від сьвяткованя пруського сьвята таксамо, як ремонстрували проти ювилею Романових по варшавських костелах. Алеж чому галицькі брати пруських і росийських Поляків не хочуть зрозуміти, що поневоленому народови годї сьвяткувати торжества гнобителїв ! Відки галицька Польонїя має сьміливість насилувати раз-ураз нашу молодїж шкільну до участи у всяких "народових" сьвятах а до того ще й протягати руку до Українців по складки на всякі польські цїли?! 