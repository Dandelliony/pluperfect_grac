◦ ◦ ◦ ◦ ◦

Признаннє прав української мови в Австрії устами цїсаря Карла І. На промову галицького краєвого маршалка Нєзабітовского в імени депутації галицького краєвого видїлу відповів цїсарь Карло І по нїмецьки, закінчуючи свою відповідь майже однаково великими реченнями в польській і українській мові. По українськи сказав австрійський цїсар: "Будьте також певні, що я все памятатиму про сей край, так тяжко навіщений війною." Се перший раз промовив австрійський цїсарь по українськи.
Відчит про Буковину. Населеннє Буковини представила панна Роза Юлїн на однім з останнїх засїдань Етноґрафічного Товариства в Берлїнї. Більшість населення Буковини творять Українцї. На жінку звалена найбільша часть працї в Українцїв; по хатах застають ся чистоту та ясність. Зворушлива пильність Українцїв. Від сходу до заходу сонця працюють вони веселі й незмучені за 40 крайцарів денної платнї. Народнїй характер наскрізь добрячий; навіть по домах земельних власників нема замикальних дверей. Що торкаєть ся Гуцулів, вони відомі з своєї гостинности; гостя приймають тим, що найлїпше мають, а обиджають ся, як хто хоче платити їм за се. Тісно звязаний Гуцул з своїм конем, а саме Гуцули виховали собі для своєї верховини знамениту расу коней. Коли мущини се знамениті лїсові робітники, що на своїх дарабах запливають до Царгороду або й навіть у глиб Росії, займають ся Гуцули в першій мірі випасуваннєм худоби, що її виганяють весною на полонину. Далї говорила прелєґентка, як подають Гуцули собі вісти від гори до гори, вкінцї про нїмецьких кольонїстів, названих Швабами.
Виклад про історичне й полїтичне значіннє України виголосив перед добірною публикою дня 9 лютого проф. Вол. Калинович у соціяльній секції австрійського "Leo-Gesellschaft". По основнім викладї відбула ся дискусія, в якій між иншими др. Кирило Трильовський указав на потребу заложити у Віднї подібне товариство, як союз пособників українських визвольних змагань "Україна" в Нїмеччинї.
Некрольоґ Мартовича в "Рѣчи". В "Рѣчи" з 18 сїчня подав М. Могилянський дуже прихильно написаний некрольоґ Леся Мартовича. В кінцї статї піддасть ся думка, що найлїпшою пошаною памяти талановитого письменника, якого Могилянський ставить зараз же по Стефанику, було б виданнє недрукованих повістей, які полишив по собі покійний. 