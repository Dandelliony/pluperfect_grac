◦ ◦ ◦ ◦ ◦ ◦ ◦ ◦ ◦ ◦

Жалібні маніфестації.
ДУРАЦО. (Ткб.) В суботу вечером відправлено тут заупокійні богослуженя за пок. арх. Франца Фердинанда і його подругу. На богослуженю явили ся князь Від з жінкою, члени кабінету, дипльомати і консулярні представники, члени контрольної комісиї, голяндські офіцири, численні альбанські нотаблї і австро-угорська кольонїя.
Рівночасно відбуло ся на покладї австрийського кружляка "Св. Юрій" в присутности команданта і офіцирів воєнних кораблів війскове жалібне богослуженє.
БУЕНОС АЙРЕС. (Ткб.) Відбуло ся тут в катедрі торжественне богослуженє за пок. арх. Франца Фердинанда і княгинї Гогенберґ. Взяли в нїм участь мінїстер заграничних справ, члени дипльоматичного тїла, а також австро-угорська і німецька кольонїя.
З Альбанїї.
ДУРАЦО. (Ткб.) Пренк Біб Дода прибув сюди 4. с.м.
ДУРАЦО. (Ткб.) Князь приняв учора Пренка Біб Доду, котрий радив мабуть князеви, щоби він перенїс ся до Скутарі.
ДУРАЦО. (Ткб.) В товаристві Пренк Біб Доди прибув сюди також Байрамтурі зі 100 жовнїрами, зажадав він гроший, оружя, провіянтів і амунїциї, щоби атакувати повстанців. Рада мінїстрів не видала ще в сій справі рішеня.
БЕРЛЇН. (Ткб.) Приїхав сюди альбанський посол з Відня, Сурея Бей в товаристві віденського різбара Ґуршнера. Після донесеня дневникарів утворив ся комітет, котрий має вислати до Дураца заграничних вислужених жовнїрів усїх родів зброї, яко добровольців. Комітетови проводив позаслужбовий консуль Вакеров і емеритований капітан Іван Вальтер. Комітет поносить кошти перевозу, удержаня в Дурацо і повороту.
ДУРАЦО. (Ткб.) Прибуло сюди 27 добровольців з Нїмеччини.
ДУРАЦО. (Ткб.) Повстанці заняли Старовой а наслїдком сего Коріца є в небезпеці.
АТЕНИ. (Ат. аґ.) 3 доброго жерела зачувати, що Зоґрафос підчас побуту в Атенах заявив, що рішив ся ужити цілого свого впливу на понедїлкових зборах Епіротів в Арґірокастро на річ принятя договору з Альбанїєю.
Розправа панї Кайо.
ПАРИЖ. (Пр. т.) Розправа панї Кайо буде 20 с. м. Панї Кайо зрікла ся відклику проти делєґованя суду присяглих.
Грецько-турецький конфлїкт.
АТЕНИ. (Ат. аґ.) Дневники поміщують депешу з Хіос, що турецький торпедовець острілював і затопив грецький вітрильник, який їхав до Хіос. Опісля поплив сей торпедовець до острівця Гуврі і острілював а також збурив монастир. Рибаки упевняють, що усї подорожні в Трильшка потопили ся.
АТЕНИ. (Ткб.) Порта приняла пропозицию Грециї, щоби обі держави просили одну з великих держав, щоби прислала мирового судию, який прибув би до Смирни і котрому грецько-турецька комісия має предложити всї спірні справи.
ЦАРГОРОД. (Ткб.) Б. турецький посол в Атенах, Муктар паша іменований делєґатом до грецько-турецької еміґрацийної комісиї виїхав до Смирни. Як зачувати Порта згодила ся, щоби Греция і Туреччина спровадили одного делєґата з заграниці; він був би мировим судиєю в спірних справах. 