◦ ◦ ◦ ◦ ◦ ◦ ◦ ◦ ◦ ◦

З Наукового Товариства ім. Шевченка. Засїданє історично-фільософічної секції буде в понедїлок 30 жовтня о год. 6 веч. в канцелярії т-ва при вул. Чернецького 26.
Український Краєвий Комітет помочи для виселенцїв у Львові, вул. Бляхарська ч. 9. просить усїх, хтоби знав, де перебувають виселенцї, щоби безпроволочно повідомити про се згаданий Комітет, подаючи в приближеню число виселенцїв, а о скілько можливо також і поіменний спис виселенцїв з доданєм теперішного і попередного сталого місця побуту.
Наука для неграмотних. В школї У. П. Т. при вул. Мохнацького ч. 12, І поверх, буде відбуватись кождої недїлї і кождого гр. кат. свята від 3—4 год. пополудни: 1) наука української мови і письма для неграмотних; 2) наука нїмецької мови, безплатно. Перша лєкція відбудеть ся в недїлю 5 падолиста. Просить ся всїх земляків, щоби на сї курси прислали як найбільше учасників і учасниць.
З міста нам пишуть: "Серед львівської публики підносять ся від довшого часу жалї, що продаваний хлїб буває дуже часто зовсїм невипечений і показуєть ся просто сирим. Він вже і так недобрий через ріжні примішки, а через невипеченє стає ще й дуже нездоровий і спроваджує в родинах ріжні хороби. Коштує дорого, а часто приходить ся його викидати. Кажуть, що не випікають хлїб нарочно, щоби більше важив. Підносимо сю справу прилюдно, щоби маґістрат звернув на неї увагу.
Важне для людий, котрі мають свояків в Америцї. Завдяки стараням банкира Генриха Ц. Царо удало ся на адресу Дрезденського Банку в Берлїнї (Dresdner Bank, Berlin W. 8) знов навязати полученє з мешкаючими в Америцї свояками австро-угорських горожан і таким способом уможливити проживаючим в Австрії отримуванє з Америки грошевої помочи. За відомостями належить звертати ся на подану висше адресу. 