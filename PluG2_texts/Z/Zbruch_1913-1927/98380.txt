◦ ◦ ◦ ◦

Вісніч! Тюрми для політичних вязнів мають вже свою історію. Тільки одно треба знати, що події, які відбуваються поза тюремними мурами, переходять до відома багато пізнійще, звичайно, як вже тюрми опорожніють. І Вісніч не відродиться від своєї рідні, серед якої пишаються такі імена як Шпільберґ, Куфштайн, Петро-Павловська Кріпость і т. д. І ся тюрма сповнить своє завдання і принесе свому посідачеви таку саму честь, яку принесли вище названі інституції своїм власникам. Все таки дещо продреться на денне світло із поза тюремної решітки. Ось яка вістка доходить до нас. Дня 10 мая с. р. "викрито великий заговір" у Віснічу. Наслідком того розведено слідство, а тимчасом зборонено доручувати всім вязням харчі, всякі клунки, хоч би з біллям, котре родина присилає. Очевидно, голод змагається а режім щораз остріщий. Загальне нарікання на команданта вязниці ком. Ґільнрайнера за його нелюдяність і нетакт, Як ілюстрацію його поведення із вязнями можемо подати слідуючий факт. Жовнір санітарний провадить через подвіря вязня, замість того, щоби вязня провадив рядовик з крісом на плечах. Капітан Г. не тягне нікого до відповідальности, але карає вязня темницею за те, що він як пасивна жертва не казав себе провадити рядовими. Капітанови Г. не подобається також і те, що вязничний лікар поводиться з жертвами в людяний спосіб. На разі тих кілька слів. Нашому громадянству — щоби пригадати його обовязок супроти найнещасливіщих з нещасливих; польським відповідним чинникам — щоби звернути увагу, що для нещасних досить вже самої вязниці, а не треба ще придумувати нових способів фізичного й морального катування люде.   Аболіція. О. Евгена Гошовського пароха Збоїск під Львовом засудженого польським військовим Судом на три роки вязниці помилувано актом Начальника польської Річипосполитої. — Тимсамим актом застановлено доходження проти о. Гошовського за ті інкриміновані йому провини, які мали підпасти осудови цивільного карного суду.   Шевченківська вистава в Національному Музеєви зачнеться в неділю 20. червня.   Д-р Степан Баран — занедужав у Камянці на пятнистий тиф.   На видавничу діяльність Національного Музея у Львові зложили: о. Дурдела з Хотимира 50 М., а Товар. "Земля" у Львові і о. С. Глинський з Буцнева по 700 М. Потрібно ще 14 тисяч.   Продаж хліба у Львові. Від дня 16 червня продаватимуть міські районові склепи і консуми попри нормальний приділ хліба, це є 800 ґрамів на хлібову картку, також хліб на мучні картки, а саме по одному бохонцеви на три мучні картки. Запасові склепи не видаватимуть додаткового хліба, тому купуючі мають віддати хлібові картки разом з мучними відтинками.   Знесення завішення "Курєра Варшавского". Варшавський апеляційний суд зніс рішення окружного суду в справі завішення "Курєра Варшавского", наслідком чого він почав далі виходити.   Завішення жидівського денника. На основі ухвали варшавського окружного суду завішено жидівський денник "Наєс фун Гайнт".   Громадська думка 