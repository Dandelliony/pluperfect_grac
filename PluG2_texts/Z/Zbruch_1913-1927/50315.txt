◦ ◦ ◦ ◦ ◦ ◦ ◦ ◦ ◦ ◦

Заказ виносів на парастаси. Галицьке намісництво письмом з 21. марта 1916 ч. 8470 віднесло ся до львівської греко-католицької консисторії, щоби вона вплинула на підчинене духовенство, щоби на час війни не брало хлїба, які приносять до церкви на парастаси. Се письмо звучить: "Після звіту одного з управителїв староства побирають гр. кат. уряди парохіяльні за відправленє парастасїв крім данини в готївцї також 3 бохонцї хлїба для парохів, а один для дяка. Декотрі парохи, передовсїм в гірських околицях, нагромадили в сей спосіб значні скіблькости хлїба, переховуючи його масово по шпіхлїрах і коморах. Хлїб сей задля зсохненя не надаєть ся на поживу для людий, а парохи уживають його часто на кормленє худоби і свиней. Звертаючи увагу Всесвітлїйшої Консисторії на нужденне положенє нашого краю і на загальний брак збїжа і хлїба для виживленя людий, маємо честь просити Всесвітлїйшу Консисторію, щоби з огляду на виїмкові теперішні відносини поручила всїм урядам парохіяльним понехати сей звичай на час війни, тим більше, що противить ся він обовязуючим законам, регулюючим зужитє збіжа і виробів млинарських. Про видані в тім напрямі зарядженя схоче Всесвітлїйша Консисторія ласкаво повідомити. За ц. к. намісника: Ґродзїцкий". По думцї сього письма греко кат. митрополичний ординаріят рішенєм з 30. марта 1916 ч. 2005 припоручив підчиненому духовенству, щоби воно з огляду на вагу справи і на виїмкові відносини точно примінило ся до повисшого зарядженя.
До Українцїв студентів львівського унїверситету. Отсим Тов-о "Академічна Громада" повідомляє ся всїх Товаришів, що вписи на лїтній семестр в львівськім унїверситетї розпічнуть ся дня 19. с. м. і трівати-муть до 4. мая виключно. Взиваєть ся всїх Товаришів, що задумують вписати ся на сей семестр, щоби обовязково зголосили ся перед вписом до Тов-а "Академічна Громада" ул. Панська ч. 11 а, II. пов. Зголошувати ся можна кождого дня від год. 8.—1. перед пол. і 2.30—3. по пол.
Від наших в Росії. Полонений поручник Матвій Апостол просить кревних і знакомих о переписку. Бобров, Воронїжська ґуб. — Прошу помістити мою адресу з просьбою до всїх кревних моїх і знакомих, щоби ті зволили донести менї, чи не звісна кому з них адреса моєї жени Янїни з Коломиї, учительки, що виїхала з початком війни до Ґрацу, мого брата Томи, правника, однорічного охотника з 17. люблянського піхотного полку і другого брата Теодора з рядів наших стрільцїв. Від мая 1916 мимо частого писаня не мав нї від кого з них вістки. Я здоров і находжусь в полонї від 16. мая 1915 р. "военноплєнний" Володимир Давидович, учитель, Kатта Курган, Туркестан, Росія. — Девять місяцїв не маю жадної вістки від родини. Не знаю, що з нею стало ся? Тому прошу о ласкаве поміщенє в "Дїлї", що я живу як заложник в Київі при вул. Прорізній ч. 23 кв. 21. о. Михайло Зїнкевич, гр.-кат. завідатель Стоянова. 