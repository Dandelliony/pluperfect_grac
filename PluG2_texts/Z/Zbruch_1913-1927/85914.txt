Плятформа Союза Укр. Молоді,

випрацьована тов. Дячуном.   І. Політична програма.    1) Союз Укр. Молоді обстоює злуку всіх земель заселенних Українцями в одну нероздільну цілість.   2) Із земель цих створитись має нац.-демократична Республіка з виборним презідентом.   3) Заступництвом народу в Укр. Н. Д. Республіці буде однопалатне народне представництво, вибране на прінціпі чотиро-прикметникового права — як законодатна і контрольна інстітуція.   4) У всіх сторонах Укр. Нац. Дем. Республіки панувати мусить повна свобода слова, печати і переконань.   5) В ціли цілковитого визволення людства із якого небудь гнету і в інтересах свободи науки, Союз Укр. Молоді стоїть на ґрунті відділення церкви від держави і школи.   II. Соціяльно-аґрарна програма   1) Союз Укр. Молоді жадає віддання землі для працюючого на ній народу через знесеннє великої земельної посілости і церковно-монастирських дібр за викупом.   2) В ціли рівномірного користування ся всіми богацтвами землі через всіх горожан Республіки і в ціли покриття всіх державніх видатків — земельні викопалини, ліси, озера і ріки стають власностію держави.   3) Разом з цим Союз. Укр. Молоді жадає соціялізації фабричного промислу і осьмогодинного робучого дня.   4) Рівність всіх горожан без ріжниці віри, національности і пола перед законом.   5) Скасованнє клясових привілєїв і титулів.   III. Національна програма.   Культурно-національна автономія для всіх народів меншостий на теріторії Укр. Нар. Республіки на екстеріторіяльнім прінціпі.   Переведеннє всіх реформ, зазначених в плятформі має відбуватись постепенно, а дефінітивне рішеннє всіх цих справ належить укр. конституанті, яка має бути скликана можливо найскорше у відповідному часі з цілої теріторії Укр. Нар. Республіки.   Резолюції ухвалені на зборах Союза Укр. Молоді.   1. Збори Укр. Молоді висилають щирий привіт Діректорії Укр. Нар. Республіки за визволеннє України з хапчивих рук чорносотенщини.   2. Отаманові всіх військ Укр. Народ. Респ. Петлюрі засилають збори щиру подяку за його невсипущу і успішну боротьбу з ворогами України.   3. Збори домагаються від Держ. Секретаріяту негайного маніфесту сполуки всіх укр. земель під одну зверхність і знесення кордону.   4. Збори домагають ся негайної українізації орґан. всіх шкіл і урядів.   5. Збори домагають ся скликання конституанти із всіх земель Укр. Нар. Республіки в якнайкоротшім можливо часі.   6. Союз Укр. Мол. вітає щиро всі молодечі орґанізації і стараєть ся увійти з ними в зносини щоб спільними силами боротись за спільне добро.   Український голос 