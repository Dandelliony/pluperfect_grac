◦ ◦ ◦ ◦ ◦ ◦ ◦ ◦ ◦ ◦

Від 10. до 16. вересня.
(Доповненя воєнної хроніки.)
На східнім теренї війни прийшло в останних днях до кількох дуже важних випадків. На північнім пруськім крилї продовжав ґенерал Гінденбурґ свої побідні операциї. Він звернув ся проти лївого крила тамошної московської армії, розбив його цілком під Єлком і вигнавши з Прусиї, заняв сувальську ґубернїю. Тим способом росийська армія Нарви перестала істнувати.
В центрі, себто в лївобережній Польщі, не було ніяких важнїйших воєнних випадків.
Натомість на полудневім галицько-холмськім крилї прямо глотили ся в останних часах важні подїї. Росия, хоч обіцяла Франциї, що кине головні свої сили на Нїмеччину, післала майже цілу свою армію проти Австриї. Зі страшними зусилями держала слаба чисельно наша армія коло Львова величезні московські сили на собі. Армія ґенерала Ауфенберґа по побідї над Гучвою коло Грубешова, звернула ся на південь, щоби облегчити львівську армію. Однак величезні московські сили загрозили її північному крилу під Равою і грозили відірванєм сеї армії від армії ґенерала Данкля, що дальше оперувала між Красником і Люблином проти величезних нових сил московських. Томуто мимо дуже успішної офензиви нашої армії в другій битві під Львовом на просторі Рава-Комарно, мимо забраня 10.000 Москалів і значного числа гармат, треба було обмежитись на дефензиву. Відтягнувши занадто висунені частини військ, заняла наша армія добру оборонну позицию.
Санґвінїк, що хотївби чути про самі побіди, буде тими результатами певно розчарований. Однак не треба забувати, що саме наша армія мусить держати на собі майже всї оружні сили Росиї! В яркім сьвітлї виступає велика тугість і хоробрість нашого війська. Своє завдане — недопустити Москалів до диверзиї на річ Французів — воно сповнило знаменито. Дотепер є 41.000 москалів і 300 гармат в наших руках!
На західнім теренї війни веде ся від десяти днїв, рівночасно з битвою під Львовом, велика битва між Парижем і Верденом з нечуваним завзятєм. Німецькі війська добули кілька місцевих успіхів.
На південнім теренї війни скінчилась проба Сербів увійти в Сирмію і Банат дуже сумно. На всїх пяти місцях переправи їх побито і прогнано за Саву. До 8000 сербських полонників находить ся в наших руках. 