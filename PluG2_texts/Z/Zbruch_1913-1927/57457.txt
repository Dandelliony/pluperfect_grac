◦ ◦ ◦ ◦ ◦ ◦ ◦ ◦ ◦ ◦

Іменованя в середних школах. Мінїстер просвіти признав VIII. клясу ранґи між иншими отсим професорам середних шкіл: д-рови Володимирови Бирчакови в ґімназії в Дрогобичи, д-рови Іванови Брикови в академічній ґімназії у Львові, Олегови Целевичеви в українській ґімназії в Перемишли, о. д-рови Олександрови Коренцеви в польській ґімназії в Тернополї, Федорови Приймакови в українській ґімназії в Коломиї, Іванови Сїтницькому в академічній ґімназії у Львові і Володимирови Сїлецькому в реальній школї в Снятинї.
Прошенє о часописи і книжки. Український жіночий комітет помочи для ранених звертаєть ся до усього громадянства з горячою просьбою о прочитані часописї (тільки з попередного дня), та о книжки. Складницї: 1) Склеп "Достави" вул. Руська ч. 20. 2) Школа УПТ. вул. Мохнацького ч. 12.
Важне для учительства і учительських кандидатів. Краєва Рада шкільна подає до відома: З огляду на те, що много учителїв і учительок з округів, занятих ворогом, не має ще приміщеня в инших шкільних округах, не може ц. к. Рада шкільна краєва іменувати нових сил учительських. А що абітурієнтки вносять часто поданя, або просять особисто о наданє їм посад тимчасових учительок, тож звертаєть ся їх увагу, що поданя ті на разї рішучо не можуть бути узгляднені, доки значна скількість учительських сил остає без занятя, а евентуальна подорож до Ради шкільної в цїли попертя дотичного прошеня наражає інтересованих лиш на безустанні кошти і прикрі розчарованя.
Нові міжнародні постанови в справі полонених. В падолистї, 1915 радили відпоручники австро-угорського, нїмецькою і російського Червоного Хреста на запросини шведського Червоного Хреста в Стокгольмі над поправою положеня воєнних бранцїв. Рішеня відпоручників предложено дотичним правительствам, які в дечім їх справили; на ново зредаґовані постанови були затверджені в маю австро-угорським і нїмецьким правительством, а на днях затвердило їх російське правительство. В нових постановах про полонених рішено богато справ не предвиджених, не прояснених, або недокладно порішених гаґською конференцією, а саме про поведенє з полоненими, про лїсти полонених, виміну спадщини по них, про почтову службу, висилку дарунків і книжок до читаня, гіґієну, більшу свободу. Рішено про мінімальне проживлюванє бранцїв, яке належить ся їм без огляду на те, що дістають власні жовнїри дотичної держави. Також управильнено між Австро-Угорщиною і Росією справу душпастирства для полонених та дозволено, щоби в кожнім таборі був комітет, якого завданєм буде подбати про заспокоєнє релїґійних потреб бранцїв.
Жінки державними інжинїрками в Росії. Після донесеня париських дневників цар дав свій дозвіл, щоби студентки петербурської полїтехніки були допущені до іспитів на становища державних інжинїрів. Тим дозволом покористувало ся 47 жінок і небавом мають їм бути надані місця управителів в державних заведенях.
Нагороди для слуг. З Галицької Каси ощадности повідомляють нас, що роздаванє нагород домашним слугам мешканцїв міста, 49-те з черги, відбуде ся дня 30 грудня (в суботу) 1916 р. о год. 10 перед полуднем в салї дирекції Галицької Каси ощадности. Старати ся про нагороду можуть слуги обох полів, уроджені в Галичинї, як що докажуть службовою книжечкою, що у того самого роботодавця, від котрого зголошують ся по нагороду, або по його смерти у найблизшого члена родини служили без перерви не менше, як пятьнайцять років, а з того найменше три роки у Львові. Слуги, що одержали нагороду тому 6 лїт, можуть знова тепер про неї старати ся, коли протягом послїдних 6 лїт служили дальше у того самого роботодавця, або по його смерти у найблизшого члена родини. Кождому слузї, що зголосить ся з книжочкою, яка доказує висше означений час служби, в канцелярії Галицької Каси ощадности, буде виданий друкований формуляр прошеня; по відповіднім виповненю дотичних рубрик формуляра роботодавцями і оо. парохами, треба внести прошенє найпізнїйше до кінця падолиста с. р. в канцелярії Галицької Каси ощадности. По нагороду треба зголосити ся особисто в дни 30 грудня с. р., инакше вона пропаде. 