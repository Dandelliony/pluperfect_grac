Предложенє мирових переговорів зі сторони осередних держав.

ВІДЕНЬ (Ткб.) Урядово оголошують: Коли в лїтї 1914 р. вичерпала ся терпеливість Австро-Угорщини супроти ряду пляново заступаючих по собі і що раз більших вивозів і погроз і монархія по майже 50 лїтах неперерваного мира бачила себе примушеною хопити за оружє, то в сїй важній постанові рішаючими були не зачіпні пляни або завойовницькі наміри, але виключно гіркій наказ конечної оборони. Боронити свого істнованя і забезпечити його в будучности перед подібними зрадницькими замахами неприязних сусїдів, — ось що було задачею й цїлю монархії в теперішній війнї.
Спільно з своїми союзниками, випробованими в братерстві оружя, війско і фльота Австро-Угорщини, борючи ся і проливаючи кров, але йдучи також побідно наперед, осягнули численні успіхи і обернули в нїщо наміри неприятелїв. Почвірний союз не тільки віднїс безпереривний ряд побід, але має також у своїм володїню широкі неприятельські простори. Неушкоджена є його сила, яку власне недавно відчув останний зрадницький неприятель, незахитана витревала воля опору серед його населеня. Справдї нїколи неприятелї не можуть мати надїї перемогти і здавити сей союз держав, нїколи не вдаєть ся їм зломити його сили зарядженями, які мають за цїль його замкнути й виголодити, їх воєнні цїли, до яких вони в третім роцї війни зовсїм не приблизили ся, покажуть ся далї вже зовсїм неможливими до осягненя. З огляду на се дальше веденє боротьба є для неприятелів без користи і даремне. За те держави почвірного союза успішно змагали до своїх цїлий: оборона перед атаком на їх істнованє і цїлість, який був здавна плянований і умовлений, і узисканє реальних запорук проти поневоленя такого загроженя їх істнованя і мирного розвитку. Вони не дадуть ся зіпхнути з забезпеченого осягненими успіхами ґрунту свого істнованя.
Дальше веденє убийчої війни, в якій неприятелї можуть ще багато знищити, але не можуть уже — така є рішуча надїя почвірного союза — відвернути долї, являєть ся щораз більше як безцїльне нищенє людського житя і дібр, як нелюдяність, неоправдана конечністю, як злочин проти цивілїзації.
Се переконанє і надїя, що той сам погляд може взяти верх також в неприятельськім таборі, причинили, що в віденськім кабінетї, в повній згідности з правительствами союзних держав, дозріла думка зробити явну і льояльну пробу довести до виміни думок з неприятелями в цїли промощеня дороги до мира.
В сїй цїли правительства Австро-Угорщини, Нїмеччини, Туреччини й Болгарії звернули ся нинї до акредитованих в даних столицях представників держав, яким поручено охорону горожан держав почвірного союза в неприятельських краях, з рівнозвучними нотами, які представляють схильність розпочати мирові переговори з неприятелями і містять в собі просьбу подати сю відомість за посередництвом своїх правительств неприятельським державам.
Рівночасно окремою нотою подано сей крок до відомости представника св. Столицї, просячи, щоби папа чинно заінтересував ся сею мировою пропозицією.
Так само повідомлено про сей крок акредитованих в чотирьох столицях представників инших невтральних держав в цїли поданя сього до відомости правительства. Сим кроком Австро-Угорщина і її союзники дали новий рішаючий доказ своєї миролюбивости, а тепер є дїлом неприятелїв дати перед цїлим світом свідоцтво своїх замислів. А почвірний союз, який не був би вислїд його пропозицій, також перед судом своїх власних народів не нести-ме відповідальности за накинене йому евентуально дальше веденє війни.
*
Нота звучить у перекладї: Найстрашнїйша війна, яку знає історія, шалїє майже від півтретя року у великій части світа. Катастрофа ся, котрої не змогли здержати звязки спільної тисячлїтної цивілїзації, спадає на людство на точцї його найцїннїйших добичий, грозить розбитєм духового й матеріяльного поступу, котрий на порозї XX. столїтя був гордістю Европи. Австро-Угорщина і її союзники Нїмеччина, Болгарія і Туреччина в сїй боротьбі доказали свою непобідиму силу. Осягнули вони великанські успіхи над противниками, котрі мають перевагу що-до числа і воєнного матеріялу. Непохитно опирають ся їх лїнїї що-раз поновлюваним наступам війск їх ворогів. Останній приступ на Балканах швидко побідно відперто. Остані події доказують, що також дальше триванє війни не зможе проломити їх відпорної сили, та що цїле положенє дає надїю нових успіхів. Чотири союзні держави були присилувані хопити за збрую в цїли оборони свого істнованя і свобідного національного розвитку. Також похвальні дїла їх війскс нїчого в сїм не змінили. Завсїди держались вони думки, що їх права і оправдані домаганя ще стоять в суперечности з правами инших народів. Не виходять вони в поле на те, щоби противників своїх розторощити або знївечити.
Перетяті почутєм своєї війскової й господарської сили і готові в разї конечности вести накинену собі боротьбу до краю, рівночасно одначе надихані бажанєм запобігти дальшому проливови крови і покласти край жорстокостям війни, — чотири союзні держави предкладають безпроволочно розпочати мирові переговори. Предложеня, які подадуть у сих переговорах і котрі стремлять до забезпеченя чести, істнованя і свобідного розвитку їх народів, творять на їх погляд відповідну підставу до постанови тривкого мира.
Якби мимо сього предложеня мира і згоди боротьба мала тривати далі, то чотири союзні держави рішені перевести її аж до побідного кінця, але якнайурочистїйше скидають із себе всїляку відповідальність за се перед людством і історією.
Ц. і к. правительство має честь просити правительство... за посередництвом Вашої Ексцелєнції, щоб се повідомленє подало до відома правительства... 