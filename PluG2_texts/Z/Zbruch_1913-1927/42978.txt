З траґедії полонених в Росії.

Л. Кобилецький з Варшави оголосив у варшавських дневниках звідомленнє "Польського Товариства помочи жертвам війни" з обїзду його делєґатів і делєґаток по округах Росії, де інтерновано полонених. Делєґати обїхали ґубернії центральної Росії, північної, надволжанські й надуральські округи, а також місцевости Сибіри аж до Акмолинської области. Також "Товариство опіки над полоненими Славянами" висилало двічи делєґатів до місць заслання. На підставі звідомлень тих делєґатів і делєґаток змалював Кобилецький долю польських полонених в Росії. З того опису вибираємо тут загальні дані або то, що дотикає Українцїв.
Загально воєнні полонені находять ся у кращім положенню, ніж нещасливі засланцї, котрих вирвали з краю брутально, несподївано, часто протягом одної ночі. Без одежі, без грошей гнано їх на російські окраїни. Воєнні бранцї бодай мають дах над головою і не вмирають з голоду. Зате цивільні полонені мусять самі заспокоювати всї свої потреби.
На весну видано указ, що вигнанцям Славянам принїс ласку можливости опустити окраїни. Ті, що могли виказати ся посвідкою льояльности супроти російської держави, дістали право надалї жити в центральних ґуберніях, не виключаючи ґубернїяльних міст і фабричних центрів. Правда, платили кошти переїзду, як і стемплеві оплати при вношенню подань, одначе користали з привилею й тисячами наплили засланцї до російських міст, аби тільки бути близше рідного краю. Сподївали ся притім отримати бажану працю. Але завели ся гірко. Працю найшли тільки нечисленні виїмки, а нерівно більшу дорожню усї й то всїх артикулів конечної потреби, нарешті й неохоту з боку мешканцїв. Під впливом воєнних поражок неохота прибрала просто ворожі почування супроти чужих підданих, навіть і Славян. Не тільки визначувано по містах дїльницї, в котрих не вільно було жити "інородцям", але й у деяких уже в кінцї липня каміннєм обкидано на двірцях залїзничі вози з засланцями.
Американський конзуль пересилав цивільним полоненим місячні підмоги. Одначе в більшости ті гроші, що мали хоронити від голодової смерти, ставали добичею ненаситних чиновників. В таких місцевостях, де надуживано запомогові гроші, відділювано навіть цивільних полонених так, аби вони не сходили ся з гістьми, що прибувають із світа.
На безмежних російських просторах розміщувано полонених переважно без вибору та пляну. На Українців старають ся впливати релїґійно й полїтично, тому сконцентровано їх переважно в Симбірську й Вятцї. В Белебею люде виглядають, як скелети, вмирають з голоду. Тиф десяткує нещасливих засланцїв. В Симбірську зібрано маси галицької інтелїґенції: духовенство, головно уніятське, судових радників, професорів і вчителїв, унїверситетську молодїж, технїків, купцїв і т. д. Доля Українців, що не подають ся на московську пропаґанду, дуже гірка.
З воєнними полоненими поводять ся ріжно в ріжних місцях інтерновання. Як се в Росії буває постійно, рішають особисті погляди й прикмети представників місцевої влади. Ступнї настроїв супроти воєнних полонених сягають від знущань аж до прихильности й вирозумілости. Треба зазначити, що виразному знущанню підпадають тільки дуже виїмково, а загалом відносини були людяні аж до місяця липня. Одначе в кінцї липня положеннє погіршуєть ся. Під вражіннєм російських поражок на приказ з гори відкликано всї пільги.
Не тільки настрій й прикмети кождого воєнного начальника впливають на розуміннє та примінюваннє реґуляміну, але й самі приписи, що обовязують, укладають ся в кождій ґубернії инакше. В вятській ґубернїї заведено спеціяльні строгости для бранців і засланцїв. У більшости випадків австрійські бранцї користують ся дещо лагіднїйшим обходженнєм. Усїх бранців і засланцїв зїдає туга за вітчиною й ріднею та нудьга бездїльного життя. 