◦ ◦ ◦ ◦

Засідання міської Ради. На четверговім засіданню міської Ради обговорювано справу апровізації міста, звалюючи всю вину лихої апровізації Львова на осередні власти. Радний Лісєвич жадав знесення заборони продажі алькоголів, а радний Рибіцький реферував справу будови нового костела на міських ґрунтах між ул. Снопківською а Дверніцького.   Заборона їзди санчатами. Дирекція поліції збороняє їзди санчатами на вулицях і площах Львова під загроз. кар предвиджених параґрафом 11. Крім цього санчата будуть сконфісковані. За малолітних відвічати муть родичі і опікуни. Площі для цього спорту будуть пізнійше визначені містом.   Натовп у львівських трамваях ні трохи не клопоче дирекції трамваїв. Кондуктори не зважають на скількість осіб, яку може переділ помістити і часто лучається, що пасажири висять на ступнях ваґона. Вчера якась пані упала через таку легкодушність на хідник і крім поважних внутрішних ушкоджень вибила собі око.   Залізничники знов штрайкують. В Перемишлі відмовилися від праці в ночі з вівтірка на середу всі робітники перемиської паровозівні, в наслідок чого не відійшов ніякий поїзд в напрямі Хирова і Загіря. Також тягарові поїзди на лінії Перемишль-Ряшів перестали йти. В Ряшеві стоїть один поїзд з картоплею і декілька з вуглем призначеним для Львова. Причиною штрайку недостача хліба, муки і цукру.   Виборча ординація міста Львова. Проєкт виборчої ординації міста Львова обіймає 46 параґрафів і таблицю ілюструючу розділ мандатів. Після цього проєкту в склад мійської ради Львова увійдуть всі горожани польської держави, без ріжниці пола, які в дни розписання виборів покінчили 24 рік життя і вміють читати і писати по польськи. Кождий радний мусить мати укінчений 30 рік життя. Міські урядники, слуги і постійні робітники мійських заведень, також віднаємці і предприємці остаючі у торговельних взаєминах з громадою м. Львова не мають права голосовання. Голосовання відбуваєся в кожній дільниці на основі зголошених кандидатських ліст, які 20 день перед вибором мають бути зголошені у президента міста. Кожда ліста кандидатів повинна бути підписана власноручно через найменше 100 виборців, а кождий кандидат може бути поміщений тільки на одній лісті. Розділ мандатів відбудеться в той спосіб, що загальна скількість відданих голосів поділиться через 101, се є через побільшене о 1 загальне число радних. Одержаний квот дасть виборчий дільник. Коли з поділення випаде повне число з дробом, то приймаєся за дільник найблизше повне число. Вибори будуть відбуватися в неділю цілий день в кождій дільниці, а правитиме ними головна комісія під проводом президента міста. Перебіг голосування буде такий, що виборець напише на своїй карті голосовання число цеї лісти кандидатів, на яку голосує, відтак в заклеєній коверті віддає предсідникови. Польські дневники накликують до зарядження списів населення, щоб провірити, хто признається до польської народности?   "Dam ja сі "ukrainiec!" Був я свідком такої сцени. Улицею Потоцького ішла вчера вечером виперфумована, виелєґантована дама. Переходячи попри каменицю ч. 52, натрафила вона на перешкоду, бо саме якийсь візник скидав вугля для свого пана — офіцира. Вишикована дама просила його чемно, щоби позволив їй перейти, але цей вказав їй лопатою на хідник по другім боці. Хоч не хоч, пані перейшла на другий бік та з досади кинула фірманови слово: "A to chyba tylko Ukrainiec potrafi!" Ну, не хотів я бути в шкірі тої пані, що вона тепер почула від свого таки родака. "Dam ja сі ukrainiec! Ту..." Мені, хоч Українцеви, жаль її стало, як вона скоренько дрібочучи ногами вдирала і я подумав собі: а то добра научка для шовіністки-патріотки, прецінь трафила коса на камінь!   Нова Рада 