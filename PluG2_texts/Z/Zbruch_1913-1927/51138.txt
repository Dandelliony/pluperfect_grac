◦ ◦ ◦ ◦ ◦ ◦ ◦ ◦ ◦ ◦

Відзначеня Українських Сїчових Стрільцїв. Війсковий хрест заслуги третого степеня з воєнною декорацією одержали за хоробре поведенє супроти ворога: курінний отаман Сень Ґорук, старший четар кінноти УСС. Роман Камінський. Найвисше похвальне признанє (Signum laudis) одержали: старший четар Микола Стронський і четар Петро Франко.
Папська інтервенція в справі митр. Шептицького. До "Koln. Ztg." доносять з-над швайцарської границї, що папа написав до царя лист, в котрім просить випустити на волю вивезеного зі Львова до Росії митрополита Шептицького. Потвердженя сеї вістки не маємо.
З церковного житя. В поважних кругах звернено увагу, що наше духовенство не виявило свого погляду і становища на біжучу церковну справу. З другого боку чуємо, що майже всї деканати львівської і перемиської дієцезії внесли відповідні представленя, однак ті письма застрягли в ординаріятах і не пішли в нунціятуру або до Риму, куди були призначені. І мабуть лиш львівський клир вислав своє представленє до Апост. Престола безпосередно через віденську нунціятуру. Очевидно се велика є шкода для справи, бо міродатні сфери можуть се уважати як мовчанку духовенства, а навіть некорисно її толкувати. Звертаємо отже на ту сторону увагу інтересованих поважних кругів, і радимо, щоби поновили свої представленя і вислали їх просто в нунціятуру. Се повинні би чим скорше зробити. Дотичні письма належало би вносити по латинї або італїйськи, а хиба в крайнім разї по нїмецьки з ориґіналом українським.
Українське громадянство в Самборі вибрало з поміж себе повітовий комітет для збираня фондів в користь Українських Сїчових Стрільцїв. Компетенція повітового комітету обнимає судовий повіт самбірський і луцький. Просить ся отже українське громадянство згаданих судових повітів, щоб всї датки на фонд У. С. С. слали на адресу Повітового Комітету на руки касієра о. Юлїяна Татомира в касу "Народний Дім" в Самборі і звертає ся увагу українського загалу, що сей комітет одиноко уповажнений до збираня жертв на стрілецькі потреби.
О. Миколай Весоловський, перед двома місяцями поставлений новопресвитер львівської дієцезії, умер по короткій слабости в Чернівцях дня 3. мая с. р. Покійний визначав ся правим характером, щирою любовю церкви і народа, і робив надїї на доброго душпастиря. В. й. п. 