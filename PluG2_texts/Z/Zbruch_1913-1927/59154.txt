◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з 16 падолиста.
Війна на Сходї. Фронт архикн. Карла: Бої по обох сторонах Schyl і ріки Алюти йдуть успішно. Полонено коло 1200 людей. На північ від Камполюнґа і коло Soosmezo відперли ми сильні ромунські атаки. На північ від Suita австро-угорські віддїли були на звідах на Monte Alunis. На південний схід від Toelgyes російські наступи були безуспішні. На горах Meste Kanesti перепалки передних сторожий.
Фронт кн. Баварського: Австро-угорські війска не вели важнїших боїв.
Війна з Італїєю. Ведучи дальше операції на схід від Гориції, про які вчера донесено, наші війска знов здобули неприятельський рів, полонили 60 Італїйцїв і здобули два машинові карабіни.
Одна з наших летничих ескадр обкинула обильно бомбами війскові урядженя коло стації Per la Сarniа.
Війна на Балканї. Не стало ся нїчого особливого.
Воєнні комунїкати нїмецького ґенерального штабу з 16 падолиста.
Західний терен війни. Ґрупа кн. Руппрехта: Частинні наступи Анґлїйцїв коло дороги Мally Serre як також на схід і півд. схід від Błaumont зломано в боротьбі на ручні ґранати. Сильнїйші атаки на Grandcourt зломили ся в нашім огни. Французам видерли ми східну часть Saillizel по завзятій боротьбі серед домів Ганноверський полк філізієрів ч. 73. здобув вечером приступом завзято боронені французькі рови на північнім краю лїса Sti. Pierre Vaast, при чім полонив 8 офіцирів і 324 жовнїрів і здобув 5 машинових карабінів. Підчас вчерашних боїв в відтинку Ablaincourt Pressoire не наступила нїяка зміна в обосторонних лїнїях.
Жертвою неприятельського летничого атаку в Остендї впало 39 Бельґійцїв. У відплату за обкиненє бомбами мирних місцевостей в Льотаринґії острілювано в останних днях з землї і з воздуха бомбами Нансі.
Східний терен війни. Фронт кн. Баварського: Коло примістка в Дуенгоф (на півд. схід від Риґи) відігнано віддїли російської піхоти, які йшли до наступу.
Фронт війск ґенерала-полковника арх. Карла: В південній части лїсистих Карпат оживила ся дїяльність артилєрії. На Семигородськім східнім фронтї не вдали ся сильні російські наступи на схід від долини Путна. На північ від Сульта австро-угорські віддїли зробили звіди. На Monte Alunis коло Sosmözö (на провалї Ojtoz) остали без успіху ромунські наступи. Боєва дїяльність на північ від Камполюнґа зросла. Також на дорогах, що ведуть з провалу Червоної Вежі й Сурдука на південь, Ромуни боронять завзято своєї рідної землї. Ми зробили поступи: Вчера полонили ми 5 офіцирів і над 1200 жовнїрів.
Балканський терен війни. Ґрупа війск Макензена: В Добруджі дрібні бої висунених наперед віддїлів. Ромунське донесенє, що вони заняли Bonasciec, є видумкою. На кількох точках лїнїї Дунаю огонь з одного берега на другий.
Фронт македонський: Ми заняли приготовлені нові становища в відтинку Черни. Над Струмою перепалки патруль. 