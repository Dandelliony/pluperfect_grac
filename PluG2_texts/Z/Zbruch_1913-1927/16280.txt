Телєґрами.

Державна рада.
ВІДЕНЬ (Ткб.) В палатї послів мінїстер судівництва предложив проєкт закона в справі ужитя части надвишок спільних сиротинських кас.
Палата перейшла до подрібної розправи над податком про особисто доходовий податок. Промовляв пос. Загайкевич. Боронив Українців перед замітом, що не допускають, аби службова прагматика увійшла в житє. Не Українці, але партиї більшости винні, що праґматика не могла увійти в житє з причини iunctim з податковими законами. Українці не хотять розбивати парляменту а домагають ся лише, щоби сойм наперед полагодив виборчу реформу.
ВІДЕНЬ (Ткб). В державній радї промовляє дальше пос. Загайкевич.
Продаж Дзвиняча.
ВІДЕНЬ (Ткб.). У висшім судї краєвім розглядано вчера апеляцийну розправу в справі купна села Дзвиняча (пов. Турка), яке мала набути бельґійська княжна Людвика від державної спілки в Радівцях. Перша інстанция засудила княжну на додержанє контракту з 9 падолиста 1912 і заплату ціни купна. Апеляцийний суд скасував присуд першої інстанциї та зарядив нову розправу, в якій мають бути розглянені докази що-до введеня в блуд купуючої сторони.
З Хорватиї.
ЗАГРЕБ. (Ткб.) Вибори до сойму будуть дня 15. с. м.
ЗАГРЕБ. (Ткб.) Розпорядженє правительства ще за королївського комісарияту оголошує приписи, котрі позволяють на виїзд рекрутів тільки за згодою мінїстра гонведів і бана і за кавциєю від 100 до 1000 корон.
Проти болгарських москвофілів.
СОФІЯ (Ткб.) Коли Данев хотїв виголосити промову з місцевости Врапа, слухачі, серед котрих було богато резервістів, ранених у війні, підносили оклики: "проч, зраднику!" і примусили перервати бесїду. Полїция увільнила Данева від напастий публики. 