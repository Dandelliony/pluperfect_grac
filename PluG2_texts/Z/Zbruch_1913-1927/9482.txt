Памятник Т. Шевченка у Львові.  – Двобій Гедерварі-Тіша. – Ґр. Тіша предсїдником мінїстрів. – Підвижка цїни їзди елєктричною залїзницею. – Княжий дар. 

Памятник Т. Шевченка у Львові. Пок. Константин Володкович, поміщик з Одеси, великий почитатель Т. Шевченка, бажав увіковічнити память нашого ґенїя здвигненєм єго памятника своїм накладом на прилюднім місцї у Львові. В тій цїли упросив до переведеня сеї гадки радника Двора Олександра Барвіньского і проф. д-ра Кирила Студиньского у Львові і проф. Богдана Лепкого з Кракова. В порозуміню з ними замовив і оплатив у різьбаря Ґодебского в Парижі бронзовий бюст Т. Шевченка, котрий велїв вислати на адресу п. Ол. Барвіньского у Львові для перехованя до часу, коли буде можливо здвигнути сей памятник у Львові. Заходи фондатора в цїли виєднаня відповідного місця прилюдного для здвигненя памятника остали безуспішними. А так само по смерти фондатора роблені комітетовими заходи в міродатних кругах міских показали ся безуспішними і безвиглядними. Щоби уможливити виконанє послїдної волї Константина Володковича і довести се в ювілейнім році 100-лїтя уродин Тараса Шевченка, звернули ся згадані члени комітету до Сьвітл. Кураториї Национального Музея ім. Андрея ґр. Шептицкого і жертвували фондований пок. Константином Володковичом бюст Т. Шевченка Национальному Музеєви з услівєм, щоби памятник сей був здвигнений на відповіднім пєдесталї на площі перед головним будинком Национального Музея в ювілейнім роцї 1914., чим сповнено би волю фондатора що до уміщеня памятника на прилюднім місцї а заразом дано би єму запоруку обезпеки. Хв. Куратория на засїданю під проводом Є. Е. Впр. Митрополита А. ґр. Шептицкого приняла сю жертву з поданим в письмі комітету услівєм і наслїдком того комітет передав бюст Т. Шевченка дня 7. червця с. р. управі Национального Музея. Тим способом діжде ся Львів в ювілейнім роцї 1914. здвигненя памятника Тарасови Шевченкови на вельми гарнім і принаднім місцї і приступнім для всїх, що схотять звідувати дорогоцїнний Национальний Музей.
Двобій Гедерварі-Тіша. До „Fremdenblatt-a“ доносять з Будапешта, що посол Гедерварі візвав на двобій ґр. Тішу за се, що він склонив капітана сторожі, Ґери, до ужитя насильства супроти Гедерварого.
Ґр. Тіша предсїдником мінїстрів. Угорске кореспонденцийне бюро доносить, що цїсар поручив в суботу ґр. Тіші зложити кабінет. По іменованю удав ся новий предсїдник до угорскої палати і нараджував ся через годину з бувшим предсїдником, др. Лукачем. З палати поїхав самоходом до Шенбруна на послуханє, яке було заповіджене на 10•30 год. перед полуднем. Послуханє тревало пів години. О 12. год. вернув Тіша з Шенбруна і відбув конференцию з Лукачем. Відтак відвідав ґр. Берхтольда і Штірґка. Вечером відїхав до Будапешта і зараз зачав там конференциї. Тіша надїє ся предложити монарсї листу нового кабінета вже у вторник.
По конференції з др. Лукачем заявив ґр. Тіша одному з дневникарів, що не має много до зазначеня. Монарх — говорив — поручив менї заложити новий кабінет. До звітника дневника „Pester Lloyd“ сказав, що щодо єго програми, то може лише зазначити, що піде дорогою супокійної працї, нїкого не думає провокувати, але з другої сторони не буде оминати борби. Оден в полудневих дневників доносить, що цїсар згодив ся відразу на програму Тіши, бо сю програму предложено цїсареви на письмі вже кілька днів передше.
Рівночасно з іменованєм ґр. Тіши предсїдником кабінета, буде проголошене формальне відкликанє королївского комісаря в Хорватиї, Чувая.
Підвижка цїни їзди елєктричною залїзницею. Міска рада у Львові ухвалою з 29. м. м. рішила завести на шляху міскої електричної зелїзницї Гетьманьскі Вали-Високий Замок (UL) в недїлю і сьвята дві секциї за оплатою 20 сот. І. клясою і 14 сот. II. кл. Перша секция буде на розї ул. Сави. При поворотї з Високого Замку-Гетьманьскі Вали, як також в звичайні дни буде, як доси, одна секция. Ся ухвала буде обовязувати вже від 15. червця.
Княжий дар. П. Олександер Онисько, властитель нафтових земель в Бориславі, котрий свого часу, вступаючи у володїнє родинним майном, пожертвував 1.000 К на „Рідну Школу“ записав тепер на „Захоронку для бідних дїтий“ в Бориславі, реальність вартости 20 тисяч корон, положену при головній улицї Паньскій. Жертва має велике значінє для Українцїв в Бориславі, бо „Захоронка“ виратує тисячі дїтий з морального зіпсутя та причинить ся до национального осьвідомленя їх. 