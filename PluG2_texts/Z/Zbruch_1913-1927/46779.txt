◦ ◦ ◦ ◦ ◦ ◦ ◦ ◦ ◦ ◦

Пожар в рафінерії цукру. В чеській місцевости Авсіґ, в рафінерії цукру, що належить до чеського Рільничого Банку кредитового, вибух пожар. Убезпечену шкоду оцїнено на кілька мілїонів корон.
Нова пошесть в Америцї. Після найновійших донесень з Вашинґтону появила ся в Америцї одна з найнебезпечнїйших пошестий, якийсь рід інфлюенци, що незвичайно скоро ширить ся. Найбільше случаїв тої хороби є в великих містах, як Ню-Йорк, Чікаґо, Філядельфія, Бостон, Сан-франціско. В Клєвелянд і Детроа начислено вже по 100.000 случаїв. Богато з них є смертних. Власти безсильні.
Особи, котрі в часі російського наїзду давали у Львові захист австрійським офіцирам Ґуставови Задолїнному і Майзенгельтерови, або можуть про се подати близші відомости, — зволять безпроволочно устно або письмом зголосити ся до зложеня свідоцтва в ц. і к. полевім судї команди міста Львова, вул. Замарстинівська ч. 9, комната 14.
З Перегінска (пов. Долина) нам пишуть: З інїціятиви учителя п. В. Чолїя відбули ся сходини місцевої інтелїґенції і всїх радних Українцїв (Жиди мимо запрошена не явили ся) відбуло ся святочне засїданє дня 19. IX. 1915 р. в честь бл. п. цїсаревої Єлисавети, на якім ухвалено заснувати захист для калїк з теперішної війни і назвали його "Захист для Інвалїдів ім. цїс. Єлисавети". Постановлено також поставити памятник для жертв війни — яким ревно заняв ся п. Мих. Кропивич, нач. громади. Вислано чолобитню заяву до монарха, на яку вже й наспіла подяка. Місцевий Кружок українських Дївчат також вже почав нове житє. Під проводом п. Софії Стрижаківної відбули ся три концерти. Добір сїчових і воєнних пісень, а також відповідних деклямацій робив велике вражінє. Дохід призначено на жертви по жовнїрах. Кружок заходить ся також вислати свої пречудові жіночі вироби, за які вже на стрийській виставі дістали дві місцеві жінки золоті медалї, — на львівську виставу. — За гадкою п. д-ра Трешневського постановлено занятись місцевими сиротами. На разї ще не рішено, чи має повстати місцевий захист, чи висилати до иншого. На жаль треба сконстатувати, що околиця таки ще не проявляє належного житя. Правда, мною учителїв на війнї, або вивезені ворогами, але духовенство є в комплетї — та якось таки не йде, хоча місцева полїтична орґанізація робить все можливе, щоб заохотити людий до громадянської працї.
Почтові й телєґрафічні уряди в Польськім Королівстві. На областях Польського Королївства, окупованих австро-угорськими війсками отворено для приватного руху ц. і к. почтові й телєґрафічні уряди в Граници і Краснїку та ц. к. етапові почтові уряди в Пілїци, Скалї (в Польщи), Стшемєжицах, Прадлї, Славкові (в Польщи) і Водзїславі.
Українські квітки на побір воєнного додатку для родин змобілїзованих можна набути по цїнї 30 сот. за десять примірників, за попередним надісланєм гроший (також почтовими марками) в Канцелярії Товариства "Просвіта", Львів, ринок ч. 10. — На почтову пересилку десять примірників треба долучити 10 сот.
Ідучи одного разу в червни 1915 р. у Відни до школи, найшли ми на вулицї мошонку з 10 коронами, яку занесли зараз до бюра полїцийного І-го округа. По кількох місяцях звернула нам полїція сї гроші з заміткою, що властитель не зголосив ся і що ми можемо ними довільно розпорядити; отже ми передаємо їх на сирітський захист у Львові. — Михайло Пежанський і Евген Лициняк, ученики V. кляси укр. ґімназії у Львові. 