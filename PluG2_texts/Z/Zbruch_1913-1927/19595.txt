Збори Українців міста Львова. — Участь У.П.Т. в ювілею Т. Шевченка.

Збори Українців міста Львова, скликані полїтичною орґанїзациєю відбули ся вчора в недїлю в сали "Руської Бесїди". На дневнім порядку була перед усїм справа виступу президента міста в соймі дня 26 го с. м. і становища занятого радою міською в тій справі. Збори створив голова орґанїзациї радник д-р Озаркевич, і віддавши провід заступникови послови Пісецькому виголосив відносний реферат. Бесїдник сконстатував, що виступ президента міста у соймі ізза свого провокацийного тону і тверджень незгідних з правдою не надав ся до поважного трактованя, бо дасть ся достаточно пояснити "нищетою духа", "посла" міста Львова, але з огляду, що ціла рада міська, по зрілій розвазї солїдаризувалася з тим виступом в своїй резолюциї з дня 26-го лютого с. р. і спровокувала тим українську людність міста Львова неправдивими твердженяма про "równouprawnienie" і мниме заспокоюванє потреб української людности, проте мусять Українці міста Львова підняти свій голос і зложити свій протест перед цілим культурним сьвітом. Навівши опісля много фактів, котрі опрокидують як найяркійше твердженя президента і ради міської поставив бесїдняк до ухвали ось які резолюциї: 1) Українці міста Львова пятнують безпримірно провокацийний виступ президента міста Львова на засїданю краєвого сойму, дня 26. лютого с. р. і вискакують йому свою погорду, передовсім з причини його нападу на так гуманїтарну інстатуцию, як Нар. Лїчниця, яка є великим добродійством, як для польського так і для українського населеня. 2) Українці міста Львова констатують, що рада міста на своїм засїданю з дня 26. лютого с. р. солїдаризуючись з виступом президета обидила найсьвятїйші почуваня українського населеня міста і що її твердженє неначе б рада заспокоювала культурні потреби українського населеня є сьвідомою неправдою та викрутом негідним репрезентациї столиці краю та невідповідаючим фактичному станови річи і висказують їй з того приводу так своє обуренє. 3) Українці міста Львова висказують повне признанє українському сеймовому клюбови за достойну, енерґічну і умілу оборону прав українських мешканців міста. По широкій дискусиї, в котрій брали участь Вп. директор Грозик, проф. Білецький, надрадник Шехович, інжинєр Корнелля і инші, принято ті резулюциї одноголосно і з одушевленєм. Опісля як друга точка дневного порядку слїдував реферат д-ра Стефана Барана на тему: "Українська справа в міжнародній полїтиці". В півтора годинній промові поясняв референт сю цікаву тему в незвичайно бистрий і глубокий спосіб, що сьвідчить про широке образованє референта взагалї, а в области суспільно-полїтичній зосібна. Авдитория вислухала сей реферат з великим вдоволенєм і нагородила бесїдників незмовкаючими оплесками, дякуючи заразом президиї орґанїзациї, за устроюванє таких цікавих "полїтичних розмов".
Участь У.П.Т. в ювілею Т. Шевченка. В двох напрямах розвиває У. П. Т. свою дїяльність для звеличеня ювілею Т. Шевченка: у видавничім та просьвітно-орґанїзацийнім. Товариство видало на днях "Малий Кобзар" з короткою біоґрафією поета, призначений дня нашої дїтвори та книжку п. з. Тарас Шевченко — житєпись і дїяльність, призначену для шкільної молодїжи. Кромі того видало воно 4 сценїчні твори, які чудово надають ся для вистав з нагоди Тарасових обходів, устроюваних шкільною дїтворою, а то 1) Вінок на могилу Тараса, 2) Дїточе сьвято, 3) Тарас дитина і 4) Слїдами Тараса. Щоби сим своїм видавництвам запевнити масове поширенє, віднеслось Товариство до шкільної краєвої ради з прошенєм о їх апробату для шкільних біблїотек і на шкільнї премії та о виданє обіжника до окр. шк. рад з припорученєм закуповувати сї виданя для усїх українських шкіл в краю. З другого боку Товариство робить підготованя до шкільного конґресу, що має відбутись в днях 1. і 2. падолиста б. р. Уладженєм сього першого українського шкільного конґресу займаєсь шкільна комісия, істнуюча при Головній Управі, до участи в якій покликано також відпоручників других наших просьвітних та наукових інституций. Комісия обдумала теми, які мають бути виголошені на плєнарних засїданях конґресу та вибрала уже референтів сих тем. Усїх тем має бути 9, а іменно: 1) З істориї українського шкільництва від найдавнїйших часів до нинї; 2) Єство, задачі і середники образованя і школи; 3) Нинїшний стан українського шкільництва на цілім просторі нашої землі і його найблизші і найпекучійші задачі; 4) Горожанське вихованє молодїжи; 5) Дім і школа; 6) Праця і школа і праця в школї; 7) Образованє учателїв; 8) Найновійші способи і середники вихованя і образованя; 9) Наша дотеперішна педаґоґична лїтература і її найпекучійші потреби. Комісия підготовляє також уладженє шкільної вистави, що має їлюструвати наведені реферати. Вистава буде обіймати українські шкільні підручники (від найдавнїйших), ґрафікони, фотоґрафії шкіл та инші, праці учеників і учителїв, статистику шкіл, бурс, шкільних товариств і орґанїзаций і т. п. Ся вистава малаб стати також засновком укр. шкільного музея. Поза сил Товариство подбає, щоб в усїх його школах та бурсах відсьвятковано Тарасові роковини як найвеличавійше. Також численні Кружки У.П.Т., які повстають в сїм ювілейнім родї, приймають імя Тараса Шевченка.  