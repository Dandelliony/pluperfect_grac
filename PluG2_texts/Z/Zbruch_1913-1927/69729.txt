◦ ◦ ◦ ◦ ◦ ◦ ◦ ◦ ◦ ◦

Творенє дальших українських полків.
ВІДЕНЬ, 13 серпня 1917. З Петрограду доносять до тутешних дневників:
Мінїстер війни дозволив на творенє українських війскових союзів в московськім окрузї війсковім.
Бльокада Кронштаду.
АМСТЕРДАМ (Ткб.) До "Algemeen Handelsblad" доносять з Стокгольму, що 20.000 моряків і жовнїрів, які стоять по сторонї большевиків, обсадило Кронштад. Правительство бльокує те місто і надїєть ся заняти його за 4 до 5 тижнїв.
Евакуація Камінця Подільського.
СТОКГОЛЬМ (Ткб.). До дневника "Русское Слово" доносять з Камінця Подільського, що державні і публичні заведеня видалили ся з міста. Богато склепів замкнено.
Послїдні вісти про воєнне положенє.
БЕРЛЇН (Б. Вольфа вечером). У Фляндрії і над Мозою гарматна боротьба зі змінною силою. В Румунїї неприятель під напором нашого наступу зачинає уступати в гірськім закутку між долинами рік Тротуш, Путна і Серет.
БЕРЛЇН. (Б. Вольфа). На східнім фронтї тільки в деяких відтинках була більш оживлена дїяльність артилєрії. На Буковинї і в Молдавії Росіяни і Румуни вичерпували свої сили дальше в даремних протинаступах. І так на південь від Сучави відперто сильний наступ Росіян, при чім вони понесли великі втрати. Так само не удав ся російсько-ромунський наступ на захід від долини Дофтана, як також між долинами Тротуш і Кашіну. На схід від Фокшан і на захід від впаду Бузев кріваві втрати неприятеля були ще більші. На північ від монастиря Лєпса підїзди союзних війск вдерли ся до ромунських ровів і вернули, взявши в полон 5 офіцирів і 56 жовнїрів, та здобули богато оружя. В Добруджі обосторонна дїяльність артилєрії була місцями незвичайно сильна.
ЛЬОНДОН (Райтер). Після певних звітів підчас останнього воздушного наступу на Southend згинуло 32 особи, а 43 були ранені.
ВІДЕНЬ (Ткб). З нагоди 30 річницї вступленя на престол болгарського короля відбуло ся в місця осїдку начальної команди армії в присутности цїсаря торжественне богослуженє.
ВІДЕНЬ (Ткб). Пресова кватира: Сього дня в загальнім війсковім положеню не було важної зміни. Неприятельська боєва дїяльність в области на північ від Фокшан ослабла. На захід від Панчю нїмецькі війска осягнули нові успіхи. В области Тірґул Окна уперті завзяті наступи неприятеля не принесли йому успіхів. На Буковинї і над Збручем ґарматний огонь середної сили. Дальше на північ сильнїйший огонь артилєрії.
ВІДЕНЬ (Ткб). Прес. кват.: Під панованєм Росіян на Буковинї не вільно було населенню відправляти заупокійних богослужень за цїсаря і короля Франца Йосифа І. Дня 13. с. м. відбуло ся в церквах перше богослуженє за упокій цїсаря в присутности четаря архикн. Альбрехта, війскових достойників та численної публики.
Телєґрами посла Василька до війскових командантів.
ВІДЕНЬ 14. серпня 1917. Посол Василько вислав в імени союза українських послів до державної ради і сойму з Буковини з нагоди відбитя Буковини телєґрами до війскових командантів, в яких висказує подяку українського населеня за осводженє їх вітчини з під зненавидженого московського панованя та заявляє, що занятє краю неприятелем нї на хвильку не відіпхнуло душі українського населеня від цїсанського дому.
Українцї все почували себе сторожею монархії на східних окраїнах.
Команданти відповіли сердечною подякою за переслані телєґрами. Маршалок Кевеш між ин. заявляє, що ентузіястичне принятє монарха в Чернївцях дня 6. с. м. є найкращим доказом настрою населеня.
Маршалок кн. Лєопольд баварський в своїй відповіди каже: Найкращою пальмою побіди для союзних війск є свідомість, що буковинському населеню, так тяжко діткненому і так вірно треваючому при цїсарськім престолї, привернено благословенє мирної працї.
Ґен.-полк. Бем Ермолї в своїй телєґрамі каже: В наслїдок успіхів в Галичинї також гарну Буковину з її вірним цїсареви і льояльним населенєм можна було увільнити з під неприятельського гнету, що ґен. полковника наповняє особливою радістю.
Ґен.-полк. архикнязь Йосиф відповів: Почуваю ся щасливим, що менї судило ся на чолї хоробрих війск в побіднім походї відзискати для вітчини й її улюбленого цїсаря Буковину. На урадуванім лици Українцїв бачив я слези радости, я бачив, що люди підносили руки, кличучи: Богу дякувати, що ви ту знов! Нехай власне факт, що угорські полки завдали рішаючий удар під Чернівцями, буде символом найтїснїйшої приязни і братерства обох народів.
Жаданє білоруських соціялїстів.
ЦІРІХ. (Ткб.) "Neue Zürcher Ztg." доносить з Петрограду: Соціяльна демократія Білої Руси предложила правительству жаданє ґубернїй виленської, ковенської і гродненської, щоби ті ґубернії були получені з автономічною Білою Русю. 