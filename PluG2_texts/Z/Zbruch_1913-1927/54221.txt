◦ ◦ ◦ ◦ ◦ ◦ ◦ ◦ ◦ ◦

Краєва комісія для опіки над вертаючими домів жовнїрами в Галичинї. Онодї утворено краєву комісію для опіки над вертаючими домів жовнїрами в Галичинї. Склад її ось такий: Президент: намісник краю бар. Діллєр, заступники президента: краєвий маршалок Незабітовський, римо-кат. архіепископ львівський д-р Більчевський і греко-кат. станиславівський епископ д-р Хомишин. Краєва комісія подїлена на три окружні комісії: президентом львівської окружної є комісії архиепископ Більчевський, заступниками: архиепископ Теодорович, ґр. Пінїнський, гр. кат. ґен. вікарій Білецький і Петро кн. Сапіга. Президентом краківської окружної комісії є епископ кн. Адам Сапіга, заступниками д-р Лєо і Адам Федорович; президентом перемиської окружної комісії б Владислав кн. Сапіга, заступниками правительственний комісар Лишковський і митрат Левицький. Управителем бюра краєвої комісії є радник двора Бріхнер. Адреса бюра: Краків, ул. Чиста, ветеринарійний інститут.
Галицька ц. к. Рада шкільна краєва держалась засади в минулім роцї 1915, що з огляду на воєнні обставини не обсаджувати-ме вільних посад дїйсних учителїв в середних школах. Між тим в річнім звіті філії ц. к. ґімназії в Стрию за рік 1915/16 читаємо, що Рада шкільна краєва іменувала п. "Jana Birkfellnera" дійсним учителем рескр. з дн. 19/ХІ. 1915. ч. 26447/1V ta cite, без конкурсу. Ґімназія в Стрию належить до рейону інспектора Тадея Левицького.
Sub auspiciis imperatoris промував ся на 21 с. м. у віденській унїверситетї на доктора медицини п. Михайло Сеген, наш земляк. Іменем цїсаря вручив промованому памятковий золотий перстінь намісник Дол. Австрії Бляйлєбен.
Знесенє свят в Анґлїї. Після донесеня Райтера національна конференція усїх робітничих союзів на онодїшних зборах ухвалила знести всї свята аж до покінченя війни.
Пошесні недуги в Галичинї. Урядово оголошують: Від дня 9. до 15. липня с. р. лучило ся в Галичинї 29 занедужань на віспу в 7 повітах (10 громадах) у місцевих осіб. В инших адмінїстраційних областях занотовано в тім часї 38 случаїв віспи.
Чверть мілїона виселенцїв з Буковини. Віденська "Reichspost" доносить з Дорни Ватри, що евакуоване населенє з Буковини виселювало ся відти від 10, до 24. червня. Число виселенцїв досягає 250 тисяч людий. Їх вислано головно на Моравію і до Чех. 