◦ ◦ ◦ ◦ ◦ ◦ ◦ ◦ ◦ ◦

Замиканє публичних льокалів і брам камениць. Команда м. Львова зарядила, щоб шинки були замикані в 8. год. веч. (на скільки не дістануть дозволу замикати аж о 9. год. веч.), першорядні реставрації в 11. год. в ночи, в суботу в 12. год. в ночи (з виїмком тих, що дістануть дозвіл замикати пізнїйше), каварнї в 11. год. в ночи (з виїмком тих, що дістануть дозвіл замикати пізнїйше), склепи з поживою і склепи получені з робітнями о 8. год. веч., всї инші в 7. год. веч., фризієри в суботу можуть замикати аж в 9. год. веч., в кінци брами камениць мають буги замикані в 10 год. веч.
Де треба вносити реклямаційні просьби. Управа м. Львова повідомляє: На основі розпорядку мінїстерства з 13. цвітня с. р. всї реклямаційні просьби мають бути від тепер вношені до начальника громади, а у Львові на руки міських комісаріятів при помочи докладно виповненої карти або також і лїсти евіденційної; сї друки будуть знаходити ся в комісаріятах. Сторони мають дістати посвідки про внесенє реклямаційної просьби. За удїленєм дозволу ждати рішеня реклямаційної просьби в цивільнім станї треба звернути ся з тою посвідкою у Львові до маґістрату, в повітї до ц. к. староства.
За душу сотника д-ра Омеляна Левицького, основателя майже всїх новосандецьких українських товариств, відбудеть ся в Новім Санчи дня 1. мая 1917 р. о год. 9 рано поминальне Богослуженє, на котре новисандецьких Українцїв запрошує — Василь Яворський іменем новосандецьких українських товариств.
Заборона подаваня цукру в каварнях. Д. 19. с. м. появив ся в "Вістнику державних законів" розпорядок, який забороняє подавати в каварнях і подібних підприємствах цукор, як також уживати цукру до певних виробів. Цукру, який гість принесе з собою з дому, вільно уживати. Сей розпорядок входить в житє 20. с. м.
Обрядова пожива для Жидів у війску. Мінїстерство війни зарядило, щоб жовнїрам Жидам, які зберігають свої релїґійні приписи, подавати по змозї обрядову поживу. Коли б се в якімсь випадку не було можливе, повинні духовні розвіяти їх релїґійні скрупули, вказуючи на важкі часи.
Память Маківки. Вечерок для вшанованя памяти У. С. Стрільцїв, що лягли головами в боях на Маківцї, заходом читальнї "Просвіти" городецького передмістя пл. св. Юра ч. 5. в недїлю 22 с. м. о годинї 5.30 по полудни. В проґраму увійде: відчит, деклямації і хори. 