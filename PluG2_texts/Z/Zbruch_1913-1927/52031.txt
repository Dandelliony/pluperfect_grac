◦ ◦ ◦ ◦ ◦ ◦ ◦ ◦ ◦ ◦

Роковини побід в Галичинї. ВІДЕНЬ (Ткб.) З воєнної пресової кватири доносять: Середна і східна Галичина святкують роковини свого висвободженя. З того приводу ґен. полк. Бем-Ермолї, командант армії, що йшла побідним походом на східнім фронтї, одержує від усїх верств населеня бажаня і почести. Так отже повітовий видїл, міська рада і жидівська віроісповідна громада в Самборі по відправі Богослуженя вислали слова горячої подяки для побідного вожда. Громадська рада міста Городка Ягайлонського заіменовала його одноголосно почесним горожанином на памятку висвободженя міста. Місто Броди назвало головні свої улицї іменем ґенерала полковника та його армії. Львів готовить ся до торжественного обходу в дни 22. червня, як у роковини висвободженя. Мають відбути ся великі торжества, до яких належати ме отворенє вистави Бем-Ермолія.
Юлїянський-Григоріянський. Недавно ми зазначували, як то якийсь "спеціялїст від калєндаря" в "Gazet-i Wieczorn-ій" інформував польську публику про те, що гр. кат. епископи на Угорщинї заводять для вірних своєї церкви замість григоріянського калєндаря юліянський. Та бачимо, що такі "спеціалісти від калєндаря" сидять не тільки у "Gazet-i Wieczorn-їй", бо нинї знов один з львівських дневників доносить, що "гр.-кат. епископи з Мункача, Пряшева і Гайдудороґа рішили у своїх епархіях впровадити в місце григоріянського калєндаря юліянське численє". Здаєть ся, не потребуємо нашим читачам поясняти, що справа маєть ся як раз навпаки, а саме, що ходить тут о заступленє юліянського калєндаря, який так називаєть ся від Юлїя Цезара, калєндарем Григоріянським, який завів папа Григорій XIII. Як доносять угорські ґазети, гр.-кат. епископи Антін Пап, Стефан Мікльоші і Стефан Новак посланієм з 24. с. м. заводять для своїх вірних григоріянський калєндар.
Постійні дорадники Централї для відбудови. Статут для Централї відбудови установляє ще окрім прибічної ради також постійних дорадників, а іменно по одному для кожної секції. По донесеням польської преси таким постійним дорадником промислової секції буде посол Стеслович, а рільничої секції Желєнський з краківського рільничого Товариства. Про особу постійного дорадника технїчної секції ще нема рішеня.
Новий міністеріяльний розпорядок. "Wiener Zeitung" оголошує мінїстеріяльний розпорядок про зуживанє і перерібку олїїв і звірячих та ростинних товщів до технїчних цїлий. Іменно заказує ся зуживаня і перерібки масла, смальцю і свинського товщу, які надають ся до їди, для инших цїлий. Тільки в поодиноких случаях може мінїстер торговлї в порозуміню з мінїстром внутрішних справ дозволити на виїмки від того заказу для фармацевтичних цїлий.
Державні підмоги для приватних шкіл в занятих територіях. Начальна команда армії признала на внесенє ґенерал-ґубернаторства в Люблинї одноразові підмоги отсим польським приватним школам: осьмоклясовій фільольоґічній школї в Люблинї 12.000 К, осьмоклясовій фільольоґічній школі ім. Сташіца в Люблинї 4000 К, приватній мужеській торговельній в Люблинї 12.000 К, та приватній мужеській торговельній школї в Кєльцих 6000 К. 