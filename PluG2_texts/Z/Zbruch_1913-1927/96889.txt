◦ ◦ ◦ ◦

Визнання України Естонією. Наш варшавський кореспондент телєґрафує під датою 7. ц. м.: Сьогоднішнє радіо доносить, що Естонія визнала незалежність Української Народньої Республіки.   Бої на Поліссю. Звідомлення польського ґен. штабу з 7. ц. м.: На Поділлю і Поліссю по обох боках оживлена стежна діяльність. Ворожі наступи на Поліссю прибрали розміри великої і старанно приготованої та великими силами веденої офензиви. На малий відтинок між Березиною і Припятю впровадили большевики дві нові дивізії піхоти. Особливо старанно дібрано команду. Мимо тих всіх змагань дотеперішні наступи неприятеля відперто. Здовж Березини і Двини спокій.   Заворушення в Ірляндії. К. Б. доносить з Льондону, що дня 3. ц. м. Ірляндці висадили в воздух або підпалили 33 поліційних казарм.   Фльотова програма Японії. З Вашінґтону доносять: Державний секретар Данієль заявив в сенаті, що Японія виставила велику фльотову програму, і задумує обсадити Кароліни, Маріяни і Маршалківські острови.   Мирове предложення большевиків до Литви. З Варшави доносять, що литовський уряд одержав від совітського уряду мирове предложення з тим, аби мирові переговори розпочалися дня 15. ц. м. Литовці відповіли, що годяться на це під умовою, що совітський уряд визнає незалежність Литви в етноґрафічних границях зі столицею у Вильні. Одночасно відбудуться в Москві переговори з делєґатами Лотви.   Туреччина продає дорогоцінности. К. Б. доносить з Льондону: По донесенням з Константинополя кабінет задля браку готівки задумує продати предмети штуки, які є власністю держави, і старинности в палаті султана. Султан згодився на продаж цих предметів, які є його особистою власністю.   Ліквідація Денікініяди. З Парижа доносять: Панцирник "Вальдек Руссо" перевіз з Теодозії до Севастополя ґенерала Манґін і місії француську, японську, сербську і чехо-словацьку, які були досі при армії Денікіна.   Громадська думка 