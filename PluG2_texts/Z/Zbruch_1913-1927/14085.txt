Самоосудженє.

Отсе приходить ся менї говорити публично про факт незвичайно болючий, бо кидає він сором не тільки на людину, яка його своїм поступком спричинила, але силою того, що та людина займає певне місце в нашій суспільности, нанесла вона тим своїм поступком сором також нашій суспільности.
Факт такий:
В суботу, 11. с. м., коло год. 6. веч. напав п. Михайло Яцків, письменник, в львівській Центральній Каварни на начального редактора Дїла Василя Панейка, сидячого при однім столику з д-ром Степаном Бараном і редактором Дїла Ярославом Весоловським і, занятого писанєм, чинно його зневажив. Напад відбув ся в той спосіб: П. М. Яцків, переходячи попри столик, привитав присутних словами: "Добрий вечір!" Тому, що між тов. Панейком і п. Яцковом від довшого часу нема особистих зносин, тов. Панейко не вважав сього привитаня зверненим до себе і писав далї, не звертаючи на п. Михайла Яцкова уваги. Тов. Весоловський, не хотячи серед таких обставин входити з п. М. Яцковом в розмову, по відповіди на його привитанє почав далі читати ґазету. Тоді п. М. Яцків користаючи з хвилї, що на нього не звертають присутні уваги, наніс тов. Панейкови удар в голову. Почувши удар, тов. Весоловський схопив п. М. Яцкова за руку й відсунув на бік, не допускаючи до дальшого скандалу.
Щоби сквалїфікувати моральну вартість сього нападу, треба сконстатувати, що між тов. Панейком і п. М. Яцковом нїколи не було нїяких особистих конфліктів. Єдиною причиною, яка могла викликати в п. М. Яцкова ворожий настрій до тов. Панейка, могло бути хиба те, що в Дїлї появили ся неприхильні критичні оцінки творчости п. М. Яцкова. Та коли се було причиною нападу п. М. Яцкова на тов. Панейка, коли п. М. Яцків на поміщенє неприхильних оцінок своєї творчости в Дїлї рішив реаґувати нападом на особу начального редактора Дїла, то він сам себе осудив.
Письменник і взагалї публичний дїяч повинен мати в собі на стільки моральної сили, щоби перенести і найнеприхильнїйшу оцінку своєї дїяльности, маючи довірє до публичної опінїї і в разі потреби послугуючи ся самообороною в пресі, а в крайнім випадку громадським судом. Коли ж він на критику своєї дїяльности реаґує кулаком, то сим дає свідоцтво тій правдї, що в нього нема тої моральної сили, що він не доріс до становища, яке з титулу своєї дїяльности хоче заняти в суспільности, що він не є творцем культури, тільки одиницею антикультурною і ео ipso антисуспільною. Культурний розвиток суспільности полягає на тім, щоби що раз більше обмежувати панованє диких звірячих інстинктів в суспільнім устрою, і хто протидїлає тому розвиткови, той сам себе виключає зі спільности з культурною суспільністю.
Вчинок п. М Яцкова квалїфікуєть ся до карного суду і там він за нього відповідатиме. І я спершу сумнївав ся, чи стоїть про вчинок п. М. Яцкова говорити публично і чи не досить буде поступити з ним так, як поступаєть ся з першим ліпшим напасником, який нападе когось на вулици, т. є. віддати його в руки власти, покликаної до береженя осіб горожан. За таким становищем промовляло те, щоби не робити прикрости нашій суспільности, бо — як я зазначив — соромний вчинок її письменника кидає й на неї тїнь сорому.
Одначе швидко переконав ся я, що про сей вчинок треба публично заговорити, а переконав мене про се Руслан, який позволив собі представити вчинок п. М. Яцкова так, наче б винні в сьому вчинкови були однаково п. М. Яцків і товариші Панейко і Весоловський. Таке злорадно-тенденцийне представленє вчинву п. М. Яцкова переконало мене, що тут треба публично сказати, що в імя культури недопустимі і такі вчинки і збиванє з них полємічного капіталу, подиктоване партийною ворожнечею, що і одно і друге треба публично напятнувати.
Суд займеть ся вчинком п. М. Яцкова як одиниці, що переступила ті законні приписи, якими держава управильнює відносини між членами суспільности. Та п. М. Яцків уважаєть ся не звичайним членом суспільности, а одним з її духових провідників, одним з творців культурних вартостий. І тому його поступок треба публично напятнувати, щоб він відчув се, що такі вчинки, як його, не є допустимі та що він мусить дати за нього і покривдженому і ображеній суспільности експіяцию, коли він має бути йому прощений.
З отсих причин — як український письменник і як редакцийний товариш письменника, покривдженого нападом п. М. Яцкова — вважаю за свій обовязок виступити з отсим представленєм справи і напятнувати вчинок п. М. Яцкова як вчинок, яким людина сама себе осуджує.
Львів, 14. X. 1913.
М. Лозинський.  