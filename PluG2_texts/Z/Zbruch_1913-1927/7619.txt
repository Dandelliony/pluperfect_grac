Убийник Шумаєра перед судом. — Росийський консуль Вєрховцев — Боротьба з кінотеатром. 

Убийник Шумаєра перед судом. Вчера, в понедїлок, почала ся розправа Куншака, убийника посла Шумаєра. До розправи покликано 36 сьвідків, судових лїкарів, психіятрів, знавцїв рушникарів. Обжалований признаєть ся до вчинку. Каже, що не хотїв убити посла Шумаєра, а лише "дати йому научку". Оповідає докладно про свою молодість, про приналежність до социялїстичної партиї, з котрої з часом виступив а вступив до християнсько суспільної. Социялї сти потім його дуже переслїдували, так що мусїв шукати опіки у полїциї, але вона не хотїла боронити його, а жадала назвищ переслїдувачів, чого він не міг подати. Тодї рішив ся убити когось з социялїстів. Зразу не знав кого, пізнїйше вибрав Шумаєра, бо він був найнебезпечнїйший для християнсько-суспільних. Підчас учинку не знав, що робить. Сповненє учинку узалежнив від тягненя льотериї. — Оборонець завдає ряд питань що до увільненя обжалованого з огляду на дїдичне обтяженє.
Росийський консуль Вєрховцев покинув Львів покищо "на довшу відпустку". Його заступає п. Казанський.
Боротьба з кінотеатром. Нїмецький союз сцен, відбув в Айзенах загальні збори. Ухвалою заборонив своїм членам грати для кінотеатрів і запротестував проти сего, щоби автори, котрі пишуть для сцен, писали драми для кінотеатрів. 