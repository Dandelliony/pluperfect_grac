◦ ◦ ◦ ◦ ◦ ◦ ◦ ◦ ◦ ◦

Здоровлє цісаря.
ВІДЕНЬ (Ткб.) Нинїшний бюлєтин про стан здоровля цісаря стверджує, що нічний спочинок не був перериваний, а загальний стан вдоволяючий.
Штірк в Будапештї.
БУДАПЕШТ (Ткб.) Прибув сюди президент мінїстрів ґр. Штірк.
Буря в Києві.
КИЇВ (Ткб.) Вчера по полудни шалїла буря, яка зірвала богато шильдів, перервала елєктричні проводи, розбила богато шибів і виривала дерева з корінєм. В околиці з домів вихор зірвав дахи. Огороди знищені, візник згинув, кілька осіб є ранених.
Протиавстрийські демонстрациї.
БУКАРЕШТ (Ткб.) Тут і на провінциї витворили ся демонстрациї проти Австро-Угорщини. В Букарештї демонстрациї уладила Культурна Ліґа.
Промовляв проф. Йорда і накидав ся гострими словами на Австрию.
Переговори міжнародної комісиї.
ВІДЕНЬ (Пр. т.) Albanische Korrespondenz доносить з Корфу, що переговори міжнародної комісиї з Зоґрафосом довели до доброго вислїду. Зоґрафос відїхав до Санті Кваранта, щоб там порозуміти ся з провідниками епіротського руху. Коли прийде до порозуміня, тодї сей договір мусить ще ратифікувати кн. Від. Альбанське правительство задумує видати по успішнїй полагодї справи амнестиї для полїтичних злочинців.
Війна в Мексику.
ВАШІНҐТОН (Ткб.) Телєґрами, які надїйшли з міродатних жерел з Мексика (міста) до тутешних заґраничних представників, доносять, що Гуерта уповажнив мексиканських делєґатів на жертвованя своєї димісиї, коли з огляду на удержанє мира показало би ся се конечним. 