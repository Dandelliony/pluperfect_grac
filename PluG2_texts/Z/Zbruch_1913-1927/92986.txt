◦ ◦ ◦ ◦ ◦ ◦ ◦ ◦

Що чувати в світі?   Справа Угорщини досі ще не порішена. По упадку большевиків, антанта й париська мирова конференція станули перед цілим рядом замотаних спірних справ. Монархістичні струї накидають свої пляни чимраз більше мимо опору цілого населення. Під напором демократичних струй, антанта не може зважитися на заведення монархічного режіму, тим більше, шо румунський король не має охоти входити в пропоновану унію Угорщини з Румунією.   Відмарш румунських військ з Будапешту здержаний. Причина цьому та, що угорські роялісти приготовляли заговір. По відході румунських властей, мала заняти місто біла ґвардія і проклямувати відновлення монархії. Королем мав стати Карло Габсбурґ. Плян викрили румунські власти.   Кроваві заворушення на Словаччині вибухли, як доносять віденські ґазети, бо Словаки домагаються відділення Словаччини від Чех та повної автономії своєї країни. Провідника Словаків Глінку арештовано.   "N. Fr. Presse" доносить з Копенгаґи, що послідні вісти з Ревлю про заняття Петрограду не потверджуються. Може бути хіба мова про переговори в Петрограді.   Націоналістична аґітація Д'Анунція приносить небажані наслідки для італійського уряду й краю. "Avanti" вважає рєкську авантуру вступом до загальної пролєтаріятської революції в Італії.   Вперед! 