◦ ◦ ◦ ◦ ◦ ◦ ◦ ◦ ◦ ◦

Лихі вигляди на урожай на Україні. В деяких сторонах України сегорічні жнива випадуть лихо. На Полтавщинї, в околици Миргорода вже поверх місяця не була нї каплини дощу і тому збіже завяло і не дасть здорового і повного зерна. По инших околицях, як де-не-де в київській губернїї появили ся миши і хробаки і сточили або корінє або стебло збіжа. Наслїдком недороду збільшить ся певно переселенє селян з тих околиць в степи середущої Азиї і над далекий Амур. А росийському правительству се як-раз на руку, бо тим чином ослаблює українське живло на Україні і кольонїзує ся незаселені простори.
Анальфабети в Австриї. Коли в нїмецькій державі число людий, що не вміють нї писати нї читати впало майже до зера, так що війскова управа занехала подавати число анальфабетів у війску, а зате завела т. зв. "інтелїґенцпріфунґ" з рахунків, читаня, писаня, ґеографії й істориї рідного краю, щоби одержати погляд на образованє жовнїрів, то в Австриї число невміючих нї читати, нї писати після урядового статистичного обчисленя ще дуже велике. Найлїпші відносини є ще в Чехії та в Горішній і Долішній Австриї. Там на 1000 мешканців припадає 59 до 50 анальфабетів. Коло 10 проц. виносить ще се число в Тироли і Форальберзї, а в Моравії 71 до 78 анальфабетів, в Зальцбурзї є 87 таких людий на 1000. В Шлеску се число виносить 10 прц., бо там є 111 анальфабетів на 1000 мешканців. Тепер робить се число великі скоки. В Стириї виносить воно 180 на 1000, Каринтиї 240. Отже в Каринтиї майже четертина населеня не має елєментарних основ образованя. По Каринтиї слїдує Країна з 314, потім Побереже з 482, Угорщина 410 анальфабетів на 1000. Та "найбільше благословеними" краями є Галичина з 639, Буковина з 652, Дальматия з 736 анальфабетів на 1000 людий, що вийшли з дїточих лїт.
Статистика бандитських розбоїв в Королївстві польськім. Відповідно до урядових дат число бандитських нападів в Королївстві польськім зменшило ся в маю о 76 процент у відношеню до цьвітня. Коли в цьвітни занотовано 63 оружні напади і грабіжи, то в маю було їх тільки 16, а притім тільки в трох случаях доси не зловлено винуватих. За розбійничі проступки засуджено в адмінїстрацийній дорозї в маю 42 особи на кару арешту від 3 тижнів до 3 місяців. 