◦ ◦ ◦ ◦ ◦ ◦ ◦ ◦ ◦ ◦

Заява голови Думи
ПЕТЕРБУРГ (Ткб.). На першім засїданю Думи президент Родзянко піднїс між и. історичну важність відвідин царя в Думі і єдність, що лучить царя з народом і має в Росії велике, неоцїнене значінє. Серед гучних оплесків поставив внесенє, щоби вислано цареви ґратуляцію. Потім пригадав, з яким глибоким жалем довідала ся Росія про судьбу Сербії, гідну пожалуваня. Є обовязком Росії найти слова потїхи і внести у Сербію надїю воскресеня. Бесїдник покінчив висказанєм сильної надії остаточної побіди, візванєм Думи, щоби непохитно співдїлала в розвитку продуктивних сил і жаданєм щирої згоди правительства й народу як запоруки побіди, без якої нема мира, тільки може бути безмилосерна війна аж до кінця.
Начальні команданти на морях.
ЛЬОНДОН (Бюро Райтера). Перший льорд адміралїції Бальфур заявив, що француський адмірал Фурнїє має загальну начальну команду на Середземнім мори, а князь Абруцців командує на Адрії й на дорогах до неї. Бальфур додав, що дїяльність фльоти союзників на Середземнім мори найлїпше освітлюють успішні транспорти війск до Солуня й Вальони, успішне опорожненє Дарданелїв і перевіз сербської армії з Альбанїї.
Нїмеччина і Злучені Держави.
ПАРИЖ (Ткб.) "New York Harald" доносить з Вашінґтону, що американське правительство рішило зірвати свої зносини з нїмецьким амбасадором і вести далї переговори безпосередно з Берлїном.
Бюро Вольфа додає: Сю відомість треба брати дуже обережно. В Берлїнї урядово про се нїчого невідомо.
ЛЬОНДОН (Ткб.) "Times" доносить з Ню-Йорку: Державний секретар Яґов казав повідомити американське правительство, що намір нїмецького правительства трактувати узброєні торговельні кораблї від 2. марта як помічні кружляки — є невідмінний.
Відзначенє наступника престола.
ВІДЕНЬ. (Ткб.) Болгарський король надав архикн. наступникови престола Карлови Францови Йосифови ордер св. Кирила й Методія та війсковий ордер за воєнну хоробрість 4 кляси, а архикн. Зитї великий хрест болгарського ордеру св. Александра з брилянтами.
Воєнна рада антанту.
ГАБСБУРҐ (Пр. т.) З Женеви доносять до "Hamburger Fremdenblatt": Конґрес ґенеральних штабів почвірного порозуміня перенесено з 27. лютого на 9. цвітня.
Смерть нїмецького шефа фльоти.
БЕРЛЇН. (Ткб) Дотеперішний шеф фльоти, адмірал ф. Поль, умер тут.
Російські втрати при здобутю Ерцерума.
БАЗЕЛЬ. (Пр. т.) З Петербурга доносять: Російське правительство спинило оголошенє втрат в офіцирах кавкаської армії. Виходить з того, що стара система вел. князя була ужита й при здобуваню Ерцерума і що сей успіх міг вдати ся тільки при втратї що найменше 100.000 людий. Дневники доносили вже передше, що втрати в офіцирах кавказької армії є анормальні.
Францусько-анґлїйські відносини.
ПАРИЖ. (Ткб.) Міжпарляментарний францусько-анґлїйський комітет почав вчора під проводом Клєменсо свої працї. Льорд Брайс, як бесїдник анґлїйської делєґації, зазначає, що цїлию сходин є затїсненє звязків, які лучать народи й правительства. 