Поворот митрополита Шептицького.

Поворот митрополита Шептицького.
ВІДЕНЬ 25. серпня (прив. тел). Митрополит Шептицький прибуває до Відня в недїлю ½8 рано і висяде на західнім двірци, де відбудеть ся святочне привитанє.
ВІДЕНЬ 25 серпня (Укр. бюро). Коли із Швайцарії прийшла відомість, що митрополит поки що понехав свою подорож до Риму, стала знов актуальною справа його повороту до краю. Тому ґр. кат. епископ Перемишля д-р Коциловський звернув ся до гр. Тишкевича в Льозаннї, у якого перебував митрополит, з телєґрафічним запитом, що задумує митрополит тепер робити. На те відповів сам митрополит, що він приїде небавом до Відня.
Ґр. Андрій Шептицький, якому від Інсбрука віддано до розпорядимости окремий віз сальоновий, прибуває в недїлю о год. 7.25 рано на віденський західний дворець. В двірськім сальоні двірця уладять йому віденські Українцї святочне принятє, на яке будуть запрошені державні найвисші уряди. Привітні промови виголосять пп.: посол д-р Евген Олесницький, Юлїян Романчук і радник висшого суду кр. Ясеницький.
Після привитаня митрополит удасть ся до церкви св. Варвари де відправить Службу Божу і поблагословить вірник. Особливий случай, що день приїзду сходить ся з 25-лїтним ювилеєм священства митрополита.
Відомий у віденських кругах різьбар Терещук злаайв з нагоди приїзду митрополита плякету, виконану з золота, яка буде вручена митрополитови підчас привитаня.
ВІДЕНЬ 27. серпня (Ткб). Понедїлкові дневники доносять, що митрополит ґр. Шептицький прибув вчера рано до Відня. На зелїзничїм двірци повитали його святочно віденські Українцї, українські посли парляментарні, гр.-кат. духовенство і депутація У. С. С. Пос. Романчук радник висшого Суду краєвого Ясеницький, пос. Олесницький і пос. Сїнґалевич виголосили довші промови до митрополита, на які він відповів глибоко зворушений. Ґенерал-майор Павлюх вручив митрополитови золоту плякету, виконану різьбарем Терещуком. Серед звуків українського имну всїв митрополит, обкидуваний цвітами, в товаристві пос. Романчука і перемиського епископа Коциловського до самоходу і удав ся до церкви св. Варвари, де відправив богослуженє, на якім між иншими був присутний управитель мінїстерства просвіти Цвіклїнський. 