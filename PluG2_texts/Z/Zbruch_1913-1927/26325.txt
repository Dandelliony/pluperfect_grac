◦ ◦ ◦ ◦ ◦ ◦ ◦ ◦ ◦ ◦

Деякі із наших полїтичних і суспільних дїячів опустили в остатних днях Львів, що подекуди викликало занепокоєнє, а навіть не цілком влучні інтерпретациї сего факту. Фактично спричинений сей виїзд потребою, яку подиктувала теперішна хвиля. Є всяка надїя, що в коротці усї вернуть на свої місця.
Ексц. Митрополит Шептицький перебуває постійно у Львові.
З високого Замку мож було вчера приглядати ся "війнї". На північ від Львова горіли лїси, евакуовані села, чути було канонаду і блиск шрапнелїв. А понад тим всїм перелетїв около 6-ої години австрийський аероплян.
Оповіщенє в справі води. З маґістрату одержали ми ось такий комунїкат. З огляду на значний прибуток людий і коний у Львові зросло надзвичайне запотребованє води. Взиваєть ся людність, щоби як найбільше щадила воду. Заказуєть ся зливати і мити подвіря та улиці водою з водотягів. Води з новоотворених керниць як гіршої якости треба уживати тільки по перевареню. Властителї приватних керниць є обовязані віддавати воду до прилюдного ужитку.
Послїдні вісти. Рада міська приняла до відома звіт президиї, що віднесла ся телєґрафічно до намісника, щоби прислав гроші, призначені на уставові підмоги для родин покликаних до війскової служби. Висказано зчудованє, що при панічній утечі батьків краю забули про асиґнату тих гроший, саміж гроші віддано якомусь фунціонареви що — теж втїк. Що дотичить боєвої ситуациї, то борба ведеть ся нинї o 30 кільометрів від міських рогачок. Винники та инші місцевости підміські супокійні. 