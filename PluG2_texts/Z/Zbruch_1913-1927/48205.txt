З нїмецької лїтератури про Україну.

Отто Кеслєр. Die Ukraine. Beiträge zur Geschichte und Volkswirtschaft. Мінхен, 1916. Стор. 53 + етноґрафічна карта одноцїльної української території. Виданє Лємана. Цїна 1.20 мар. 
Зміст: Передмова. Українське питанє; Простір України, нарід і мова; З історії України; Культура України; Церква; Чужі народи на Українї; Нїмецькі оселї на Українї; Переслїдуваня Нїмцїв на Українї; Полїтичне значіннє самостійної України; Господарське значінє України; Область Чорного моря; Торговля, промисли і народне господарство; Статистика ввозу й вивозу, морська плавба.
З огляду на свій невеликий обєм, прозорий розклад матеріялу й совісне використанє праць, які мав автор під рукою, брошура надаєть ся дуже для познайомленя ширших нїмецьких кругів з українською справою. Використана лїтература виказує працї "Austriacus-a", "Verax-а", М. Грушевського, Донцова, Кляйнова, д-ра Евгена Левицького, д-ра М. Лозаинського, д-ра Карла Нецля, д-ра Ст. Рудницького, д-ра Л. Цегельського й меморіялу "Союза визволеня України" про Українцїв і війну.
Про українське питанє говорить автор на початку передмови: "Українське питанє займає сегодня не перший раз полїтичний світ і дослїди над господарством. Кожда держава, що попала в конфлїкт з Росією, порушила українське питанє. Відбудова сеї старої держави рівнозначна з відсуненєм Росії від Чорного моря. Нїмеччина, Австро-Угорщина й балканські держави звільнили сяб через те від натиску, який досї спинював вільний розвиток їх господарських сил". Пригадавши декількаразове заінтересованє Европи українським державним питанєм, зазначує автор, що в своїй брошурі хоче показати, що Україна все ще здатна заважити на перетвореню російської держави. "Українське питанє з нїмецького боку вільне від усякої сентиментальности", заявляє автор і тому старає ся обєктивно представити історичну долю, минувшину, сучасність і можливости в будуччинї України.
Що тикаєть ся незалежности України, вона може стати на будуче заборолом для Европи проти Росії. "Думка має в собі щось величне: поневолений нарід, країна, в котрій находять ся корінї російського господарського житя, котра доставляє для цїлої Росії третину збіжа, пять шестих цукру та третину мяса тільки як харчів і котра видає не менше нїж 70% вугля й 64% російскої руди (після того, як копальня вугля в Домброві в Польщі находить ся в руках союзників), влучила-б смертельно через своє відірванє від Росії житєвий нерв сього кольоса. Україна — се явний ворог Росії, оборонний вал межи Сходом і Заходом. Саме сей шпихлїр Европи, сей чорнозем, вуглє котрого зробило-б скоро розквітаючий промисл чинником у нових державних тїлах, лежить у мети, до якої змагає нїмецька світова господарська полїтика, при дорозї Гамбурґ-Індійський океан". Торговельні шляхи рівняють дороги культурні. Тому автор не сумнїваєть ся, що самостійна українська держава при тїсних зносинах з центральними державами піде назустріч забезпеченій будучности.
Вибуховий розвиток українського лїтературного і полїтичного руху по 1905 р. в Росії, скорий зріст української преси велить надїяти ся, що український нарід має ті житєві умови, які потрібні, щоб стати культурним чинником і проводити самостійною державою. Автор вірить у можливість і житєву здатність української держави, бо основи для такої самостійної держави далеко більше забезпечені, ніж напр. для Болгарії. Зрештою "нинїшній час може також подати значно лекші можливости розвитку в будуччинї для нового державного тїла, бо світова війна й викликані нею пересуваня серед могутнїх держав у силї сотворити сильнїйшу основу для будучої держави України". 