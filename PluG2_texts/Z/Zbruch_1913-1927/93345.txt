◦ ◦ ◦ ◦ ◦ ◦ ◦ ◦

Вистава мистецтва галицької України в Національному Музеєви (вул. Мохнацького ч. 12) відчинена щодня від 10—3 години; вступ 2 К. Катальоґ 2 К, Вступ до збірок іконописи 1 К. Провідник з ілюстраціями 2 К. Вистава сучасного мистецтва зачиниться з кінцем листопада.   У Львові не буде хліба до середи. Міський апровізаційний уряд оголошує: Тому, що державні апровізаційні власти, які взяли на себе обовязок заосмотрювати Львів в збіже, протягом останніх двох місяців замісь належних 200 возів, доставили заледви кілька десять, тому управа апровізації видавала від кількох тижнів хліб з муки позиченої у військових властей та гуманітарних інституцій, які мали ще дещо з американських дарів. Супроти цего, що повищі жерела вичерпано вже зовсім, а з заповіджених міністерством апровізації посилок збіжа надійшла ледви мала часть, тому в цім тижни можна буде почати продажу хліба доперва від середи 5. листопада. Взивається тому рейонових купців зголошуватися по відбір асиґнат на хліб, в міськім апровізаційнім закладі в понеділок 3. листопада, а управи консумів у вівторок 4. листопада. Незреалізовані дотепер карти на хліб з 26. X.—2. XI. не тратять своєї вартости до вівтірка 4. XI. і до цего дня будуть принимані у всіх міських і рейонових склепах.   Ревізія вязниць. "Robotnik" подає: Установлені судові власти на східних землях розсліджують справи осіб по вязницях, арештованих військовими властями і полевою жандармерією. У вязниці в Білостоці викрито кілька осіб, які сидять там від пів року. Їх арештувала полева жандармерія і до цеї пори не розпочато проти них слідства, ні инших доходжень. В инших вязницях знайдено кілька осіб, яких арештували большевики. Після розслідження справи випущено їх на доручення прокураторії.   Пятнистий тиф в околиці Львова. В околиці Львова були частіші випадки пятнистото тифу в отсих громадах: Скнилів, Скнилівок, Збоіска, Винники, Сокільники, Соломка. Перестерігаємо заселення, щоби було обережне в купуванню від людий з цих сіл средств поживи, бо дуже легко можна в цей спосіб набавитися цеї страшної недуги.   Продажа вугля. В злуці з комунікатом з дня 29 вересня 1919, в справі видачі мешканцям міста контрольних карт продажі вугля на зимовий час 1919/20 окружними бюрами, подає маґістрат до загального відома, що ці карти можна буде реалізувати вже від дня 1. листопада ц. р. в скількости по 50 кґ від одної печі місячно в міських дільницевих складах. Склепи рейонові в яких буде продаватися вуголь: В І. дільниці при вул. св. Зофії ч. І.; в II. д. при вул. Городецькій ч. 37.; в III. д. при пл. Місіонерській ч. 2.; в IV. д. при вул. Личаківській ч. 51.; в V. д. при вул. Чарнецького ч. 7.; в VI. д. при вул. Листопада ч. 75. Відносні купони вуглевих карт будуть реалізовані в вище названих міських складах але тільки в тижні означенім на закупленій в тім складі асиґнаті. Крім того будуть евентуально продавати на купони контрольних карт також приватні дільницеві склади вугля в міру їх заосмотрення.   Галицька нафта їде до Швайцарії. Польські власти заключили з Швайцарією умову продажі нафти. Швайцарія дає свої цистерни і платить своєю валютою.   Ісаак Мазепа. Ісаак Мазепа, іменник славного українського гетьмана Івана Мазепи, теперішний президент міністрів Української Народньої Републики, родився в 1884 р. Є він сином українського поміщика з чернигівської ґубернії. В 1910 р. укінчив він університетські студії на фізичнім і математичнім виділі. Довший час перебував він за границею, де студіював політичну економію. Ще підчас університетських студій був він занятий в статистичнім бюрі міністерства рільництва. В 1908 р. був він членом економічної місії на кіргізьких степах акмалинської области. В 1909 р. брав він участь в такійже анкеті в семеричинській области. Після його повороту міністер рільництва повірив йому економічні студії над сінокосами нижненовгородського земства. Цему посвятив він три роки від 1911 до 1914. В останнім році занятий був працями в катеринославській ґубернії. Від вибуху війни занимався він апровізацією армії на північнім Кавказі і в области Кубані і Тереку. Після 1915 р. був він на службі міністерств рільництва в Катеринославі. Від вибуху революції був членом Ґуберніяльного Комітету для апровізації і занимав це становиско аж до розвязання большевиками цего комітету в січні 1918 р. 13. серпня соціяльно-демократична партія вибрала його громадським радним міста Катеринослава, а в місяці січні 1918 р. став він членом катеринославського земства. Большевики усунули його з багатьома його приятелями від власти, як протибольшевиків. Після уступлення большевиків іменувала його Центральна Рада першим комісаром катеринославської ґубернії, де він позістав аж до замаху Скоропадського. Усунений від власти гетьманом, він видавав в Катеринослав часопис «Наша справа». В січні 1919 р. був він членом конґресу українських хліборобів цілої катеринославської губернії. Президент міністрів Мазепа є горячим патріотом і демократом. Його ідеалом є независима Україна, ні від Німців, ні від московських большевиків, ні від велико-руських царистів. Він є сторонником антанти.   Вперед!  