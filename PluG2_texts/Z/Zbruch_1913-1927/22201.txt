◦ ◦ ◦ ◦ ◦ ◦ ◦ ◦ ◦ ◦

Анґлїйські гостї.
ТРИЄСТ. (Ткб.) Вчера прибула сюди друга серия кораблїв анґлійської ескадри Середземного моря. І для сих кораблїв уладять ріжні торжества.
Домаганя Боснїї і Герцеґовини.
САРАЄВО. (Ткб.) Краєва рада ухвалила вчера вислати за посередництвом спільного мінїстерства скарбу представленє до обох правительств з домаганєм прискореня полагодженя внесених свого часу домагань що-до управильненя правно державного становища Боснїї і Герцеґовини, розширеня конституцийних прав, управильненя цлових справ, обнятя почти і телєґрафу цивільними властями. Краєва рада вишле до Будапешту підчас делєґацийної сесиї депутацию до спільного мінїстра скарбу й обох президентів мінїстрів.
З Альбанїї.
ВІДЕНЬ. (Ткб.) Albanische Korrespondenz доносить з Санті Кваранта: Всї члени міжнародної контрольної комісиї зібрали ся тут, щоби конферувати з президентом провізоричного правительства в Епірі Зоґрафосом і мінїстром заграничних справ Карапанасом, але що не найшли поміщеня в Санті Кваранта, виїхали до Корфу на дальші наради.
АТЕНИ. (Аг. Аґ) Вістка в Дурацо про прибитє на хрест Альбанців Епіротами викликала тут обуренє, бо є звичайною видумкою.
АТЕНИ (Ткб.) Між представниками епіротського правительства і членами міжнародної контрольної комісиї відбула ся вчера конференция на Корфу; вислїд її держать в тайнї.
АТЕНИ. (Ткб.) Нинї рано було трете засїданє делєґатів Епіру з членами міжнародної контрольної комісиї.
ВІДЕНЬ. (Ткб.) До Alb. Korr. доносять з Вальони, що на приказ короля дня 7. с. м. на цілій лїнїї здержано воєнну акцию.
Протиавстрийські демонстрациї.
ФЛЬОРЕНЦИЯ (Пр. т.) На Піяца Віторіо Емануелє повторили ся демонстрациї; социялїсти уладили контрдемонстрацию, причім прийшло до перепалки. Полїция розігнала демонстрантів. 50 осіб арештовано.
МЕДІОЛЯН (Пр. т.) В суботу повторили ся і тут протиавстрийські демонстрациї.
ТРИЄСТ (Ткб.) По зборах в театрі Розеті, протестуючих проти подїй з 1. мая, відбули ся уличні демонстрациї, підчас котрих впали револьверові стріли. Полїция розігнала демонстрантів. Арештовано 4 особи.
Данська королівська пара в Льондонї.
ЛЬОНДОН (Ткб.) В Бекінґемській палатї був позавчера вечером ґалевий бенкет в честь данської королївської пари на 132 накритя. Королї Юрий і Кристиян піднесли щирі тости, в котрих висловили надїю на тїснїйші торговельні зносини між обома краями, злученими зі собою узлами приязни. Король Юрий надав данському королеви ордер Підвязки.
На привіт царя.
ЦАРГОРОД (Ткб.) Вчера виїхала турецька і місия до Лївадиї.
ПЕТЕРБУГ (Ткб.) Специяльна турецька місия, під проводом мінїстра внутрішних справ Талат-бея і бувшого мінїстра війни Ізет-паші приїхала до Лївадиї. Привитали її представники державних і міських властий.
Війна в Мексику.
ВАШІНҐТОН (Ткб.) В кабінетовій радї повстала ріжниця поглядів наслїдком домаганя підмоги ґен. Фонстеном. Декотрі члени кабінету вважали, що висланє помочі може зашкодити мировим переговорам, инші були думки, що поміч конечна, щоби перешкодити ушкодженю водних стаций і зелїзниць. Зачувати, що Фонстен повідомив війсковий департамент, що він загрожений в кількох місцях і жадав прислати 18.000 людий, щоби міг удержати своє становище в Веракруз. Секретар війни Ґарізон заявив, що не видав поручень. Але таки зачувати, що приготовляєть ся висилку сколо 60 000 людий на торговельних кораблях.
ВАШІНҐТОН (Ткб.). З головної кватири повстанців надійшла вістка, що Каранца приказав прискорити операциї проти Тампіка і Мазальтан.
Гуерта повідомив посередників, що делєґати виїхали вже до Веракруз до Нїяґари.
ТОРЕОН (Ткб.). Каранца прибув сюди і оголосив, що Тореон є його тимчасовою столицею. Віля приняв його на двірци.
ВАШІНҐТОН (Ткб.). Контр-адмірал Мейо доносить, що повстанці приготовляють похід і приступ на Тампіко. Департамент маринарки поручив контр-адміралови усунути всіх Американців і чужинців з Тампіко й околиці. Анґлїйська амбасада одержала вістку про убитє двох анґлїйських і двох американських гірників мексиканським союзним війском.
НЮ ЙОРК (Ткб). Кружляк "Калїфорнія" доносить, що на приказ Гуерти погашено всї сьвітла в морських ліхтарнях на Західних побережах Мексика.
НЮ-ЙОРК. (Ткб) Телеґрафують з Мазальтан що на анґлїйськім корабли "Цетріано," котрий на просьбу нїмецького кружляка "Норимберґія" приготовлено до перевозу збігців, прибули там збігці з Манзанїльо. Американський консуль в Акапулько, котрий був між збігцями, оповідав, що коли пароплав "Цетріамо" стояв на якорі в Манзанїльо, Мексиканці облили нафтою і підпалили поміст, який вів до корабля. Коли корабель відплив від берега, стріляли до него кілька разів, але не ранено нікого.
Вожд повстанців висловив американському адміралови великий жаль, з приводу, що недавно когось, що не належав до воюючих, убито бомбою, яка впала з війскового лїтака. Заявив, що бомба впала проти волї керманича лїтака.
Здаєть ся, що Мазальтан кождої хвилї буде здобутий. Міські урядники відійшли позавчера в ночи на два кораблі до відїзду. 