Про священиків москвофілів.

Львів, 27. вересня 1917.
З усїх сторін нашої країни надходять вісти, що священики москвофіли, які по увільненю з інтернованя вертають до своїх душпастирських обовязків, відносять ся ще з більшою нїж перед війною ненавистю до всего українського, проявляючи її не тільки словами, але й дїлами (прим. нищенє памятників у честь УСС.)
Сьому обявови треба конче зарадити, а покликана до сього духовна власть.
Що часть гр.-кат. духовенства, яке виходить з нашого народу і йому служить, має ще москвофільські переконаня, на се поки-що з нинї на завтра годї порадити. Бажати-б тільки, щоби духовна власть виховувала нові поколїня священиків так, щоби теперішні священики-москвофіли не мали наступників.
Але можна і треба і мусить ся зарадити тому, щоби священики москвофіли не робили з своїх переконань прапора своєї душпастирської і громадянської дїяльности, не старали ся ширити своїх переконань, не провокували манїфестованєм своєї ненависти до українства своїх парохіян.
В тій цїли ми не домагаємо ся абсолютного усуваня священиків москвофілів від душпастирських обовязків, позбавлюваня їх хлїба анї не накликуємо на них світської власти. Психольоґічно зрозуміла річ, що вони не можуть так легко переродити ся і навернути ся до народу, з якого вийшли, — хоч події в Росії повинні тих, що ще здібні до духового розвитку, переконати, що ідеї Бобрінських і Дудикевичів, ідея зросійщеня цїлого українського народу погребана разом з царизмом. Та хто з них не може зрозуміти і приняти нового духа часу, нехай так доживає свого віку. Тим гірше для нього, бо його житє буде житєм мерця між живими.
Але від усїх без виїмку священиків москвофілїв мусимо вимагати одного — того, чого вимагаємо від чужинецьких урядників на нашій земли: щоб вони шанували наш нарід, його мову, його національні почуваня, шанували, а не ображали і провокували; щоб вони вважали себе слугами нашого народу, поставленими для сповненя означених обовязків, а не вважали нашого народу експльоатаційним тереном для своїх ідей. Як від урядників Поляків вимагаємо, щоб вона на нашій земли не будували Польщі, — так від священиків москвофілів мусимо вимагати, щоб вони шанували національні почуваня нашого народу і не вважали його матеріялом для будованя "єдиної, неподїльної Росії". При тім не треба забувати, що инакші задачі урядника, а инакші знов задачі священика і його становище в громадї. Священик повинен бути одна душа й одно тїло з громадою, і коли ми для священиків-москвофілїв ставимо вимоги не більші як для урядників Поляків, то треба покласти на се як найбільший натиск, що ті вимоги є абсолютна conditio sine qua non оставаня священика москвофіла на душпастирськім становищи.
Поставити до священиків-москвофілїв такі вимоги і припильнувати, щоби вони сповняли їх, є покликана духовна власть. Духовна власть гр. кат. церкви в нашій країнї є своїм складом нашою українською властю, до якої чужинецькі, польські елєменти не мають нїякого доступу. Було би дуже сумно, як би ся наша українська власть не була українською також своїм духом і не запобігла тому, щоби підчинені їй священики москвофіли не вели між нашим народом своєї — злочинної з нашого національного становища — пропаґанди. Вона має до сього не тільки право і змогу, але також обовязок.
Сподїваємо ся, що вона з сього права скористає і свій обовязок сповнить. 