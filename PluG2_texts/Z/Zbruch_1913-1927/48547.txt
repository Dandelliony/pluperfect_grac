◦ ◦ ◦ ◦ ◦ ◦ ◦ ◦ ◦ ◦

Битва під Верден.
ПАРИЖ. (Ткб.) Аґенція Гаваса оголошує статю дневника "Journal des Debats", в якій кажеть ся: Велика війна мусить закінчити ся тільки великими битвами. Тому битва під Верден не може нас нї здивувати нї розгорячкувати. Маємо цїлковиту віру, що докаже вона світови, що Нїмцї не є в силї переломити наші лїнїї.
БЕРН. (Ткб.) Petit Parisien доносить, що евакуовано много сїл в околици Верден. Місто Верден сильно потерпіло. Мешканцї масами втїкають до Парижа.
ПАРИЖ. (Пр. тел.) Після оповідань збігцїв в Верден в париських дневниках було до суботи рано в самім містї знищених вже 150 домів. Острілюванє Верден почало ся в понедїлок, 21. рано о 8 год. Яких 30 ґранатів пало в сїм дни на місто. Вівторок пало 56, в середу 7 ґранатів. В містї находило ся ще в середу яких 4000 мешканцїв. В ночи на четвер шалїло безнастанне острілюванє.
Турецькі господарські реформи.
ЦАРГОРОД. (Ткб.) Нова турецька "Господарська часопись" містить довгі заяви мінїстра торговлї й рільництва Ахмеда Нессімі бея, особливо в справі дїяльности, що має належати до сього видїлу, який небавом дістане назву "мінїстерства національної господарки". Передовсїм звертає мінїстерство увагу на розширенє управи землї. В сїм роцї роздало насїня за 350.000 фунтів. Долина Чікур-Ова-суде засїяна кукурудзою. Розширить ся значну управу рижу, в. Брусї повстане рижовий млин. Шкільну молодїж підготовуєть ся до помочи в рільничих роботах. Розпічнеть ся акцію винищеня саранчі, до чого ужиєть ся 13 баталїонів робітників, яких доставить війско. Нїмецький заводовець має визначити землї, що надають ся до управи бураків і околицї, в яких будуть основані цукрівнї. Має повстати торговельний уряд до удїлюваня всяких купецьких пояснень, а при турецьких амбасадах утворить ся посади торговельних атташе. На поли лїсництва прийметь ся до турецької служби нїмецькі заводові сили, а урядуючий вже австрійський ст. радник лісництва Вайт буде обїздити провінцію, щоби переводити розмежованє лїсів і видавати накази вирізуваня. Далї повстане промисловий банк і поробить ся стараня, щоби чужі капітали находили ся побіч краєвих у всїх заведенях краю.
Вкінци говорив мінїстер про розвій турецької плавби, промислу і торговлї, якого треба сподївати ся по знесеню т. зв. капітуляції.
Голяндія й Нїмеччина.
ГАҐА. (Ткб.) Мінїстер заграничних справ зложив в першій палатї слїдуючу заяву: Можу запевнити з цїлою рішучістю, що між Голяндією й Нїмеччиною не істнує анї не істнував якийсь таіний союз, нї тайна умова, чи який набудь договір сього рода, а також не роблено нїяких старань о навязанє переговорів в тій мірі. Д. 3. серпня 1914 повідомив мене нїмецький посол з порученя свойого правительства, що коли Голяндія остане невтральна, то Нїмеччина буде перестерігати невтральности. Також голяндський посол в Берлїнї дістав зовсїм конкретне запевненє. Донесенє, яке вислала Нїмеччина до Анґлїї "даємо Голяндії торжественне слово..." не відносить ся отже до якогось договору, тільки до сього односторонного, конкретного, торжественного запевненя. Голяндське правительство в нїякім зглядї не зрекло ся свободи дїланя.
Нова Росія...
ГАГА (Ткб. ) "Hollandsch-Niettwos-Bureau" доносить: Петербурський кореспондент дневника "Daily Chronicle" мав вивід в президентом Думи, котрий заявив, що з сеї війни вийде нова Росія, яка скине з себе старий консерватизм.
ЛЬОНДОН (Ткб.) "Daily Chronicle" оголошує розмову свого кореспондента з президентом Думи Родзянком, в якій він сказав: По війнї буде в Росії свобода слова, не буде утиску. Нїхто по війнї не буде міг обмежити свободи слова. Росія буде мати парлямент. Революції не буде. Війна завдала такий удар старому консерватизмови, що він вже цїлком не істнує. По війнї будемо мати реформових мінїстрів. Росія зреформуєть ся.
Велика воєнна рада держав антанту.
БЕРЛЇН (Пр. т.) "Новое Время" доносить з Парижа, що з кінцим марта пічнеть ся в Парижи велика воєнна рада союзників. Вправдї ще передтим відбудуть ся там деякі наради, але вони будуть мати чисто інформаційний характер. Остаточні рішеня западуть що йно на великій конференції з кінцем марта. З російської сторони візьмуть у ній участь Ізвольський і війсковий представник Росії, з італїйської сторони Соннїно, Барцілєй і Кадорка, з анґлїйської Ґрей, Льойд Жорж, Бальфур і Кіченер, а з французької Бріян і Жофр. Француські голоси будуть ще побільшені, але не знати ще, хто крім сих двох названих там буде. Зусиля Бріяна зробити Париж осередком антанту — після сього увінчали ся успіхом. Як інформують, Бріян працює планово над тим, щоби Франція мала перший голос в радї. Він є погляду, що центральна приказуюча власть є без сумнїву найконечнїйшою потребою антанту.
Меншіков про конець війни.
КОПЕГАҐА (Пр. т.) В "Нов. Времени" містить Меншіков політичну статю, яку кінчить словами: Европейська війна йде імовірно до кінця.
Архикн. Карло Франц Йосиф на фронтї.
ВІДЕНЬ (Ткб) Арх. Карло Франц Йос. оглянув в останніх днях лютого з порученя Монарха оружну силу, яка бєть ся у відтинках Німана й Щари. По кількадневнім обїздї вернув 29. м. м. до Відня, щоби дати звіт цїсареви.
Бельфор в огни нїмецьких гармат.
ЦІРІХ (Пр. т.). Велике заворушенє викликує у француських війскових кругах завзяте острілюванє Нїмцями Бельфор, про що француські дневники не сміють нїчого писати. Много граничних місць евакуовано. Виїзд цивільного населеня з Бельфор відбуваєть ся в як найскоршім поспіху.
Італїйці боронять Вальони.
ЦІРІХ. (Пр. тел.) З добре поінформованого жерела доносять, що Італїйцї докладають усїх зусиль, щоб до остаточности боронити Вальони, останню їх точку опертя в Альбанїї. Рада італїйських мінїстрів призначила пів мілїона лїрів на надзвичайні фортифікаційні видатки в Вальонї. Рівночасно зарядила італїйська управа армії, що всї спроваджувані до Альбанїї сербські й чорногорські війска мають бути ужиті до скріпленя ґарнїзону в Вальонї. 