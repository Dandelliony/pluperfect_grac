Конфлїкт тернопільської міської ради з віденською. — В справі денатурованого цукру.

Конфлїкт тернопільської міської ради з віденською. На послїднім засїданю місцевої віденської ради відчитано письмо тернопільського маґістрату такого змісту: Як доносять часописи на засїданю віденської міської ради крикнув радний Піхлєр до радного Штайна: "Ваше місце в Тернополи, а не в цивілїзованім місті!" На се відповів Штайн: Ce "Lumperei"! Тернопільський маґістрат вважає, що сим ображено і зганьблено тернопільську громаду без найменшої причини. В Тернополи викликала ся подія загальне обуренє і на послїднім засїданю тернопільської міської ради одноголосно ухвалено звернути ся до посадника м. Відня з просьбою, щоби обох радних Піхлєра і Штайна додатково прикликав до порядку". Посадник Вайскірхнер заявив, що висше описана сцена розіграла ся підчас перерви в засїданю, не було отже тодї предсїдателя, котрий був би покликаний до цензурованя слів радних, отже не може нинї прикликувати їх допорядку. Зрештою оба радні заявили посадникові, що зовсїм не мали наміру ображувати міста Тернополя.
В справі денатурованого цукру для пчіл на весняну годівлю оголошує Кр. Товариство укр. пасічників в Тернополи отсей комунїкат: Слїдом за підношеними з усїх сторін краю домаганями наших пасічників виєднаня ден. цукру для пчіл і на весну приступив Видїл Тов. до сеї акциї і оголосив в 1. ч. свого орґану Український Пасічник зазив, щоб зголошуватися з замовленями на сей весняний цукор. На жаль до визначеного речинця вплинуло замовлень тільки від 200 членів — тому Видїл примушений поновити свій зазив о безпроволочне надсиланє замовлень. Замовленя належить надсилати так, як се подано в нашім орґані за сїчень, а якого перше число розіслала адмінїстрация усїм бувшим членам. (Друге число вислано тільки тим, що зложили вкладку на 1914 р.) При замовленях на цукор не треба посилати задатку, тільки вкладку на рік біжучий (4 К); за се буде член діставати між иншим даром нашу часопись. Ціну цукру подасть Виділ по отриманю дозволу на сей цукор з Мінїстерства і по заключеню умови з фабрикою. В кождім разї належить припускати, що ціна буде менша, чим в осени минувшого року. 