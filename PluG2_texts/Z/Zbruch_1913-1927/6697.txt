Поминки в річницю катастрофи „Титанїка“. — Похорон Михайла Коцюбинського — Сегорічний Великдень — Найбільше смертоносна куля. — Кілько є Чорногорцїв?

Поминки в річницю катастрофи „Титанїка“. Три вдови по погибших американських мілїярдерах прийшли в річницю смерти своїх мужів на місце, де затонув Титанік“ і затопили китицї цьвітів. Цьвіти, приложені великим камінєм, пішли на дно моря, щоби уквітчати тлїнні останки безталанних жертв. — При розбитю „Титанїка“ окрив ся славою анґлійський корабель „Карпатия“. Славний сей корабель належить до лїнії Кунард. Лїнїя Кунард має найлїпші і найскорші анґлїйські кораблі, а головне заступство на Галичину має у Львові, Городецька ч. 99.
Похорон Михайла Коцюбинського відбув ся, як ми вже доносили, в понеділок, 28. с. м. На першу звістку про смерть покійного тов-о „Просьвіта“ вивісило на своїм домі жалібну чорну хоругов. Наша редакция і „Народний Комітет“ вислали на руки чернигівського адвоката й посла першої думи, Л.Шрага, кондолєнцийні телєґрами. З Київа вислано на похорон окремі депутациї. Редакция Ради й инші українські інституциї вислали вінцї. З Петербурга прислав кондоленцийну телеграму до ред. Ради письменник Мих. Могилянський, який мин. лїта разом з покійним приїздив у гуцульські гори. До ред. Ради прислала кондолєнцийну телеґраму також подільська „Просьвіта“ в Каменци Подільськім.
Сегорічний Великдень пройшов справдї чудово. Погода була через всї три дни прегарна. Сонце огрівало землю прямо лїтним теплом, прибираючи землю й дерева чарівною зеленею. У сегорічний день воскресеня радїли дїйсно люди і земля, а особливо лїсові пірнаті солїсти, що в супроводї хорових співаків щебетом заливали гаї й лїси, оповиті бальсамічним воздухом... На церковних цвинтарах пішли безпереривно традицийні забави молоді, дарма, що їх дехто стараєть ся викорінити в непонятній клєрикальній ревности як останки поганства. Вилягли з хат і господарі, міркуючи то про наслїдки неврожаю, то про виборчу реформу, то про воєнну тривогу. Та ясне сонце всїх наповнювало оптимізмом; турботи розпливали ся: найгірше горе — мовляв — таки мине нас і всьо покінчить ся добре. Не обійшло ся на сьвятах і без сумних інцидентів, особливо при сьвяточній стрілянині. Необережне стрілянє навістило у самім Львові кількох людий калїцтвом. Біли Волоської церкви поцілив хтось так нещасливо одинацятилїтного Михайла Костирку, що поторощив йому череп. В Чернівцях обірвав моздїр пальці кімнатному маляреви Миколї Янкови, раняча і його дочку. Незвичайна пригода скоїла ся з волчинецьким селянином Дмитром Куляком. Вистріли моздїрів, що віщували Христове воскресенє, збили його з пантелику. Забувши в просоню, що то Великдень, виміркував він, що се стріляють вже Москалї і чимдуж пімчав до Чернівцїв, аби — о sancta simplicitas — замельдувати краєвому правительству про московський наїзд. По дорозі стрінув він на зелїзничім мостї на Прутї поїзд та рішив вчепити ся ваґону аби тим швидше добити ся до Чернівцїв. Отсей буковинсько патріотичний прояв покінчив ся однак для Куляка дуже траґічно, бо Куляк не вскочив на плятформу та зате упав так фатально, що зелїзничі колеса відтяли йому обі руки.
Найбільше смертоносна куля. Француське міністерство війни робить тепер проби з новою карабіновою кулею. Про сї проби француська преса подає отсї подробиці : Нова куля пробиває з легкостию на віддаль 1200 метрів сталеві плити грубости центиметра, коли тимчасом дотепер уживана куля не могла пробити такої плити на віддаль 600 метрів. Камяні мури пробиває нова куля на скрізь. На пробу стріляно до льокомотиви. Нова куля пробила сталеву плиту грубости півтора центиметра, яка находила ся на передї льокомотиви і поробила шкоди в нутрі кітла. Подїравила навіть сталеву опону ґранату, спричиняючи тим його вибух.
Кілько є Чорногорцїв? Новое Время в кореспонденті! з Чорногори містить слїдуючу відповідь Чорногорця на питанє Нїмця, щодо числа населеня в Чорногорі: — Є нас разом з Росиянами 150 мілїонів. Пригадує се відповідь банкового урядника на питанє, кілько має пенсиї: — Разом з президентом маю 100 тисяч рублів річно.   