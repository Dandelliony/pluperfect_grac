◦ ◦ ◦ ◦ ◦ ◦ ◦ ◦ ◦ ◦

Воєнна хронїка від 12-го до 18-го липня.
Воєнні події минулого тижня стоять під знаком нової офензиви ґенерала Гінденбурґа на північно-східнім фронті. На инших фронтах не зайшли нїякі більші зміни.
На східнім теренї війни
був через кілька днів зглядний супокій. 12-го здобули Нїмцї московські становища коло Лїпіни при дорозї зі Щувалок до Кальвариї, Австрийцї позицию в Деревлянах коло Буська. 13-го не було на цїлім фронтї нїяких змін. 14-го зробили Нїмцї між Вислою й Нїманом коло Кальвариї, Кольна, Пшасниша і Млави деякі поступи. Зачала ся нова офензива Гінденбурґа. 15-го зробили Нїмцї знов поступи коло Куршан (430 пол.), здобули позициї коло Францїшкова і Осової в околици Кальвариї, коло Ольшинки під Сувалками (300 пол., 2 маш. кріси), під Кольном (2400 пол., 8 маш. крісів) і Пщаснишом. Австрийцї полонили в успішних стичках понизше Нижнева 560 Москалїв. 16-го перейшли Нїмцї Віндаву коло Попелян і поробили дальші поступи коло Колька і Пшасниша. Австрийцї здобули кілька позиций коло Сокаля, між иншими тамошнїй бернардинський монастир, і взяли в боях над Днїстром 1300 полонених і 3 машинові кріси. 17-го виявились перші результати офензиви Гінденбурґа. Над Віндавою поступила наперед армія ґен. Бельова, що кількократно побила московську кінноту (2460 пол., 3 гармати, 5 маш. крісів). Армія Ґольвіца оперувала коло Млави, здобула три укріплені лінїї коло Пшасниша, дійшла до Дзєлїна й Лїпи та приневалила Москалїв покинути Пшасниш і укріпитись на лїнїї Цєханув-Красносєльце. Однак армії Ґольвіца і Шольца проломили ту лїнїю коло Зєльоної й приневолили Москалїв відступити. Звиш 20.000 полонених, 13 гармат, 48 маш. крісів і 7 метавок пішли в руки побідників. Лївобіч Висли зачав ґен. Войрш офензиву. Між Вислою та Бугом здобуто Грабовець, зроблено поступи над Бистрицею і коло Красника та проломлено московський фронт коло Красностава (6400 пол., 9 маш. крісів). 18-го побив ґен. Бельов московські підкріпленя (3620 пол., 6 гармат, 3 маш. кріси), армії ґен. Шольця й Ґольвіца здобули Поремби, Вик, Площице, Млодзяново, Карнево (4 гармати). Москалї відступали теж лївобіч Пілїци (620 пол.) і поміж Пілїцою та Вислою поза Ілжанку (2000 пол., 5 маш. крісів) і коло Сєнна. Між Вислою і Бугом здобув ґен. Макензен Пілачковіце і Красностав з кількома тисячами полонених.
На західнім теренї війни
вели Нїмцї дальше успішну дефензиву, роблячи однак час від часу поступи на перед. 12-го висадили вони одну з анґлійських позиций коло Іперн у воздух, здобули цвинтар в Суше (165 пол., 4 маш. кріси, 1 метавка) і пару поменчих позиций коло Бан де Сапт і Амерцвейлєр, коло Комбр і Еї відперто наскоки Французів. 13-го були дальші поступи коло Суше (50 пол.), між Мазою й Мозелею сильні канонади, в Прістервальдї відперто чотири француські атаки. 14-го відбили Нїмцї француські атаки коло Суше й Труайон зістрілили анґлійський літак коло Іперн і поробили значні поступи в Арґоннах, коло Вен лє Шато (140 пол., 1 маш. кріс., 1 метавка) і коло Буренїль (2900 пол., 4 гармати, 6 маш. крісів добутих, 8 гармат знищених). 15-го відбито сильні француські атаки коло Суше, Бо Сежур, в Арґоннах, Малянкур і Прістервальдї. Зістрілено два француські лїтаки. 16-го відперто усї проби Французів в Арґоннах відобрати втрачені позициї. Скількість полонених перейшла 7000. Перепалки були коло Лепоре. 17-го були на цїлім фронтї лиш канонади і киданя мін. 18-го зробили Нїмцї деякі поступи в Арґоннах і відперли Французів коло Суше, Амберменїль і Бан де Сапт.
На південнім теренї війни
не ведеть ся Італїйцям дальше, 12-го атакували вони безуспішно коло Вернелїяно, Редіпуля, Крену і Коль ді Ляня. Впрочім були лиш канонади. 13-го відбито знов Італїйцїв коло Репулїї, на Побережу була сильна канонада. 14-го були на цїлім фронтї лиш дрібні канонади і перепалки, 15-го безуспішні атаки коло Здравсіни й Поляццо. 16-го збільшили ся канонади. Відперто італїйський атак коло Шлюдербаху, 17-го на високорівнї Добердо, 18-го коло Коль ді Ляня.
На сербськім теренї війни
атакували 12-го Чорногорцї безуспішно герцеговинську границю кольо Автовача і Требінє.
На турецькім теренї війни
відперли Турки 12-го всї атаки союзників на дарданельський фронт і здобули 2 маш. кріси. 13-го відбили теж всї проби офензиви на суші й мори та побили анґлїйський відділ в Мезопотамії.
На мори
продовжалась бльокада Анґлїї. 13-го затопили Нїмцї 3 анґлїйські пароплави. 18-го затопило австрийське підводне судно італїйського кружляка "Джузеппе Ґарібальді" (7350 т., 17 гармат, 550 обсади). 