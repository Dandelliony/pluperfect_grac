Чому так рішено польське питанє.

"Frankfurter Zeitung" приносить статю свого віденського кореспондента п. н. "Polen und Osterreich", в якій знаходимо причинки до виясненя причин, чому власне так випало рішенє польського питаня. Читаємо там:
Що-до утвореня польської держави, то се була конечність. Не тільки в війску центральних держав борють ся польські жовнїри й польські лєґіоністи, яким не байдуже, що станеть ся з Польщею, але так само не байдуже се польським жовнїрам, які бють ся в російській армії.
При тім треба взяти на увагу, що Росія могла кождої хвилї випередити Нїмеччину, а тодї ті втрати, які тепер має собі записати з приводу утвореня польської держави антант, мусїли би були записати собі центральні держави. Безосновне є твердженє, що сим актом унеможливило ся Росії заключенє окремого мира, бо не польська справа є тим моментом, який виключає можливість сепаратного мира з Росією. Для Росії Польща все була клопотом. На скільки ж була вона брамою випаду на захід, то по теперішних досвідах Росії на довго відійде охота воювати з Нїмеччиною.
Далї знаходимо поясненє, чому при рішеню польського питаня не здїйснено проґрами галицьких Поляків. "Галицькі Поляки — читаємо — числили на те, що увільнені области будуть злучені з Галичиною й оперті на Австрію. Тут грала деяку ролю особиста амбіція. З галицьких ґрандів стали би були великопольські маґнати, а при тім мало ся би ще корисну заслугу, що надало ся коронї Габсбурґів нового блеску. Ся надїя зникла і розчаровані гірко нарікають. Не польські Австрійцї боять ся повстаня галицької ірреденти, коли решта Польщі буде самостійна, і вважають можливу втрату Галичини, яка тільки поволи стала здібним до консумції краєм,— важкою полїтичною й економічною шкодою для монархії. Всї ті сумнїви є дїйсно поважні. Але австрійське полагодженє було неможливе з війскових і полїтичних причин. Австро-Угорщина не є мілїтарно така сильна, щоб могти обороняти границю від озера Ґарда аж до Сувалків; при австрійській комбінації границя монархії на сходї була би настільки продовжена, на стільки границя Нїмеччини через утворенє польської держави вкорочуєть ся.
Нїмеччинї буде також лекше дати новому польському війску потрібних інструкторів, нїж се могла би зробити не занадто богата на офіцирів Австро-Угорщина. До сих мілїтарних сумнївів долучають ся полїтичні, про які одначе не можна сказати, що вони були рішаючі, або що їх бодай належно оцїнювали в цїлій монархії. Злученє Королївства з Галичиною було би цїлий польський нарід злучило під скиптром Габсбурґів і дало йому майже рушаюче становище в монархії. Коли тут стала відома польська резолюція з 16. серпня 1914 р., яка домагала ся сього, повстав дотеп, що "Поляки хотять анектувати Австрію". І справдї Поляки, яких було би 15 мілїонів, своїм числом і своєю полїтичною рухливістю могли би легко відсунути в тїнь 10 мілїонів Нїмцїв і 10 мілїонів Мадярів. Що тодї під впливом тих 15 мілїонів Поляків стало ся би з монархією, як розвинув ся би союз з Нїмеччиною, коли-б прокинуло ся природне бажанє Поляків злучити з собою 4 мілїони своїх земляків з Прусії, нинї не можна сказати. Одначе далековидна полїтика мусить числити ся з усїми істнуючими чинниками, а таким є сильне польське національне почутє. Серед таких обставин було би для Нїмеччини питанєм будучности, який полїтичний і економічний вплив мало би розширенє Австро-Угорщини далеко на північ попри найбільшу часть східної границї Нїмеччини".Щоби все таки запобігти польській ipредентї в Галичинї, заповіджено відокремленє Галичини. В сїм звязку читаємо про українське питанє: "Коли Поляки хотять втїшати ся своєю новою автономією в Галичинї, то мусять заздалегїдь порозуміти ся з своїми українськими земляками (!) і внутрі польської держави дати їм українську національну автономію, бо инакше новий державний орґанїзм прийде вже на світ з великими хибами".
В кінци розглядає автор питанє, як буде переведене відокремленє Галичини, і висловляє сумнїви, чи можна буде його перевести в Державній Радї, де проти нього будуть Чехи, які взагалї грозять бойкотованєм Державної Ради, коли з неї будуть вилучені Поляки. Автор сумнїваєть ся, чи Чехи по давнїйших досвідах схотять знов вести полїтику бойкоту Державної Ради і пише: "Найрозумнїйше було би, коли-б Чехи зрозуміли змінене положенє і погодили ся з Нїмцями на основі адмінїстративного подїлу Чехії і признаня нїмецької мови для посередництва (Vermittlungssprache). Хвиля є така корисна, що може й за десятилїтя такої не буде".
Останні уваги вказують, як думають тепер нїмецькі круги в Австрії й Нїмеччинї про чесько-нїмецьке питанє. 