Смерть галицьких еміґрантів при копальняній катастрофі. 

Українські канадийські часописи доносять: Дня 19. м. м. наступила експльозия в копальни в Гилкрест, в Альбертї. Експльозия наступила около 500 стіп від входу, однак над виходом дах будинку вилетїв у воздух. Гук було чути по цілім містї, так, що про нещастє всї довідали ся в одній хвили. Було там дві копальні з двома окремими виходами, та експльозия була в обох. Вхід до копальнї ч. 1. зовсїм засипаний. Працювало тодї в копальни поверх 200 людий, між тим коло 80 процент не Анґлїйців. Згинуло коло 190 людий. Між іменами погибших знаходимо богато імен наших робітників. Розумієть ся, що деякі з них так поперекручувані, що можна лише догадувати ся. Ось які імена між погибшими бачимо: Петро Кагар, В. Воградський, Фред Ревюк або Равлик, Майк Равлик, Стеф. Костинюк, Іван Міляк, Іван Костинюк, Міх. Ченій, Д. Сандуляк, Ів. Сандуляк, Ф. Коретаз, П. Значук, Б. Клюк, Фред Андріящук, Ів. Федак, Міх. Закі, Й. Косник, Г. Демчук, Ник. Демчук, Б. Квасник, Ів. Мендрик, М. Запісоцький. В иншім місци находимо ще такі імена між погибшими: Костинюк, М. Шкурган, П. Кінаш, Филип Гнатчук, Пундїй, Амброський, Загара, Маличук, Сандул, Федорук, Валїнський, Рейтко, Курівць, Тирон, Ткачук, Сандуляк, Кузенко, Квасниця і ще деякі, які подобають на наші імена. Звісно, що богато робітників перекручує свої імена до анґлїйської вимови і так записуєть ся, инші навіть зовсїм прибирають собі анґлїйські назви, отже певно число наших, що погибли, буде дуже велике. Страшні сцени дїяли ся коло копалень, як почали видобувати трупів. Плачу і крику жінок і дїтий не можна описати. Деякі родини стратили по кількох своїх члених. Так з одної хати згинув батько і три сини. Оповідають, що в копальни трупи в деяких місцях лежали купами. Видно, що люди збігали ся до купи, поки не подусили ся трійливими ґазами. Деякі знов робітники відійшли дуже далеко шукаючи виходу і там їх смерть захопила. Ще всїх тїл не видобули та хто знає чи видобудуть. Деякі тїла так покалїчені і помяті, що не можна пізнати їх зовсїм. Трумни треба було замовляти аж з Віннїпеґу і з Ферні. Ховали всїх в однім великім гробі. Катастрофа в Гилкрест є одною з найбільших копальняних катастроф в Канадї. 