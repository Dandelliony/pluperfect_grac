Війскові причинки для родин селян, покликаних до війскової служби.

Львів, 5. червня 1916.
Що дїєть ся з війсковими причинками, які одержують родини наших селян, покликаних до війскової служби? Що дїєть ся з грішми, які одержують наші селяни і селянки за ріжні чинитьби воєнні? Переважна часть їх іде очивидно на прокормленє родин, — а решта?
Часть сих гроший, і то немала часть, пішла на воєнні позички; особливо четверта воєнна позичка стягнула на довгореченцеве поміщенє богато селянського гроша. Часть іде на сплати довгів з-перед війни. А часть — як доносять з ріжних сторін краю — витрачуєть ся на видатки непродуктивні, а навіть шкідливі.
Справа заслугує на пильну увагу нашої сільської інтелїґенції, значить, головно священиків і учителїв, на яких лежить обовязок використати кожду нагоду, щоби повчити своїх односїльчан про дороги і цїли продуктивного ужитя готівки, продуктивного з погляду особистої господарки і з погляду господарки національної. Доріг сих і цїлий не потребуємо і не можемо тут широко розглядати: наші економні й культурні орґанїзації зробили вже стільки для усвідомленя нашого громадянства в сїй области, що чогось особливо нового нинї сказати про сї річи не можна.
Ходять по ріжних околицях краю чутки, ширені очевидно тим, cui prodest, що земля буцїм-то по війнї дуже втратить вартости, що отже треба її "поки час", себто як найскорше продати — спекулянтови. Обовязком нашого духовенства є з проповідальниць повчити селянство, що правдою є щось якраз противне тому, що спекулянти розширюють про тенденції цїн землї. Наслїдком великого запотребованя земельних плодів вартість землї по війнї нетільки не впаде, а імовірно ще зросте. Нехай-же нї один клаптик селянської землї не вириваєть ся з рук дотеперішних властителїв! Великою провиною прогрішуєть ся супроти своєї родини і свого народу той, хто нинї легкодушно визбуваєть ся землї.
Що-до виплати причинків і за війскові чинитьби, то наша сїльська інтелїґенція не повинна занедбати нагоди, щоб не усвідомити кого слїд про національні права й обовязки при виставлюваню квітів. Права сї відомі. Але чи вони виконують ся? З деяких повітів одержали ми дуже невеселі звістки про те, як відносять ся до сих справ поодинокі наші священики.
Зазначуємо се тут покищо загально. Як буде треба, то поговоримо про се подрібно, з іменами, датами. 