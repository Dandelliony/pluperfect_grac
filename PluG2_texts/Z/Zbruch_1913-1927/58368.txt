◦ ◦ ◦ ◦ ◦ ◦ ◦ ◦ ◦ ◦

Е. Бернштайн, соціялїстичний посол
в нїмецькім парляментї на засїданю 27. жовтня, як бесїдник соціялїстичної меншости, заявив, що відбували ся мирові переговори з Росією, але вони розбили ся. В послїдних часах — говорив бесїдник — читали ми в деяких часописях найріжнїйші любовні заяви під адресою Росії, на яку з початком війни ми кидали громи. Се для нас не дуже почесне. Бесїдник заявив ся проти всяких проб окремого мира з Росією.
Воєнні комунїкати австро-угорського ґенерального штабу з 4 падолиста.
Війна на Сходї. Фронт арх. Карла: В північній Волощинї неприятель вів далї атаки. Поминувши те, що він назад здобув пограничну гору Реска в области на південний схід від Кронштату, не мав він нїде успіху. В боях за становище на горі на південний захід від Предеалу, яке ми вдержали проти найзавзятїйших наступів, полонили над 250 Ромунів. На східній граници Семигороду скріплена дїяльність ромунської артилєрії.
Фронт кн. Баварського: Коло Богородчан ц. і к. стрілецька команда натарла несподївано на російські передні сторожі і зрівняла з землею їх становища. Над Нараївкою нїмецькі баталїони знов здобули приступом кілька російських ровів і вдержали їх проти завзятих наступів.
Війна з Італїєю. По тяжких боях 1. і 2. с. м. передполудне 3. с м. минуло на фронтї битви в Побережу без більшої боєвої дїяльности, але по полудни зросла знов зачіпна дїяльність Італїйцїв. На Красї наш замикаючий огонь здавив кількаразові розмахи неприятеля до наступу. Неприятель, мимо безчисленних проб, не міг нїде зискати на теренї. В долинї Bіппах вечером рушили наперед великі неприятельські сили аж до наших становищ між Вертойба і Біґлїя. Швидко потім протинаступом відзискали ми всї рови. Перед засїками в місцевостях Св. Катерина і Дамбер кріваво зломило ся кілька безуспішних наступів берсалїєрів. Число полонених від 1. с. м. підвисшило ся на 3500.
Війна на Балканї. Не стало ся нїчого особливого.
Подїї на мори. Д. 3. с. м. вечером ескадра гіроплянів обкинула визначно бомбами, війскові будинки в Сан Катціяно, Монфальконе й адрійські заведеня.
Воєнні комунїкати нїмецького ґенерального штабу з 4. падолиста.
Західний терен війни. Ґрупа війск князя Руппрехта: Остра артилєрійська боротьба попередила неприятельські атаки, які однак в нашім огни міг неприятель перевисшити тільки в обмеженій мірі, а саме на північний захід від Courcelette і у відтинку Guedecourt Les Boeufs. Їх відперто.
Ґрупа війск нїмецького наслїдника престола: Проти наших становищ, на горах на схід від Мози неприятельський огонь пополудни значно збільшив ся. Наступи Французів між Donamont і Vaux остали без успіху.
Східний терен війни. Фронт Баварського князя: Наші успіхи на лїво від Нараївки поширено добутєм дальших частий головного становища Росіян на південний захід від фільварку Краснолїсє. Удержано їх проти зусиль неприятеля відобрати ті становища.
Фронт архикн. Карла: В північній части східного семигородського фронту боєва дїяльність знова стала значнїша, однак досї не вивязали ся замітнїйші бої піхоти. На південнім фронтї відперто відокремлені ромунські наступи. Верх Реска на південний схід від провалу Альтшанц обсадив неприятель. На південний захід від Предеала добули ми ромунське становище, яке вже дня 2. с. м. були ми обсадили, йдучи за неприятелем, але слїдуючої ночи втратили. Більше, як 250 Ромунів попало ся там в наші руки.
Балканський терен війни. У виправі австро-угорських монїторів проти малого острова на Дунаю на південний захід від Рущука добули вони дві гармати і чотири метавки мін. В Добруджі не стало ся нїчого нового.
Македонський фронт: Положенє незмінне. 