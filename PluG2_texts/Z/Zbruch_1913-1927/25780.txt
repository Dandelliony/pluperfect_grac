◦ ◦ ◦ ◦ ◦ ◦ ◦ ◦ ◦ ◦

Львів в навечерє роковин уродин цісаря представляв незвичайний вид. Вчера по 7 год. вечером улиці середмістя зароїли ся товпами людий, що около 8 год. зросли до кільканайцять тисяч. О год. 8 зявила ся на площі сьв. Духа зелїзнича музика з портретом цісаря, смолоскипами і лямпіонами і відіграла цісарський гимн. Відси похід пішов під намісництво, де до публики промовив намісник, а відтам під команду корпуса, де з балькону командант Кольошварі піднїс оклик в честь цісаря. Манїфестация скінчила ся о 10 год. вечером.
В справі задатків на касові квіти. Довідуємо ся, що краєвий банк по остаточнім обговореню формальности зі скарбовими властями приступив до даваня задатків на скарбові квіти, але покищо лиш за продані конї і транспортові средства. Властителї тих квітів можуть зголошувати ся вже в будучім тижни о задатки до краєвого банку, який їх виплатить за зізнанєм цесиї і предложенєм квіту з посьвідкою дотичного уряду податкового, що на обняту квітом належитість не вплинув нїякий кондикт судовий. Близші інформациї що-до формальностий і условин задаткованя подає дирекция або секретарият краєвого банку.
Управа австрийського краєвого Червоного Хреста у Львові вибрала, з огляду на теперішну хвилю, екзекутивний комітет, котрому поручила усї біжучі чинности. Засїданя сего комітету відбувають ся щодня. Увзглядняючи краєвий характер сеї орґанїзациї покликано до сего комітету крім дотеперішного члена Вп. гофрата Александра Барвінського, ще двох нових членів Українців, а іменно: радника д-ра Евгена Озаркевича директора "Народної Лїчниці" і д-ра Леся Кульчицького директора "Земельного Банку" у Львові.
Горожанська сторожа в містах. В львівськім ратуші відбуло ся вчера засїданє в справі створеня горожанської сторожі. В засїданю взяло участь кількадесять радних під проводом президента Наймана, який предложив проєкт статута тої сторожі. По оживленій дискусиї вибрано комісию з 6 членів, яка випрацювала дефінїтивно редакцию статута. Начальником сторожі буде сам президент; сторожа мати-ме крім того команданта і 6-ох заступників, яким придїлить ся поодинокі дїльниці міста. Сторожа буде уоружена в револьвери, шаблї, а складати меть ся з горожан, які зголосять ся добровільно. — В Чернівцях за дозволом краєвого правительства і дирекциї полїциї створено для удержуваня спокою і публичного ладу в містї горожанську сторожу, зложену із 150 людий. На чолї станув бурмістр д-р Вайсельберґер. Члени горожанської сторожі дістали відзнаки.  