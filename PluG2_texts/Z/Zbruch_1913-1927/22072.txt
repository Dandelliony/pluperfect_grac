◦ ◦ ◦ ◦ ◦ ◦ ◦ ◦ ◦ ◦

Нагінка на українських збирачів УПТ. у Львові. Вчера функціонарі ц. к. полїциї і фукціонарі TSL. зєдиненими силами уладили по улицях Львова облаву на українських колєктантів, що збирали на українську школу кн. Льва на Личакові.
І так секретар TSL. п. Felicyan Skórski, побачивши дві учениці УПТ. з синьо жовтими відзнаками і пушками в руках під "Просьвітою" завізвав полїциянта і так в двох відвели збирачів на полїцию, де по сконфіскованю пушки і списаню протоколу випущено обі учениці на волю.
Инші дві учениці з такими відзнаками і з пушкою вертаючих до дому стрінув на Академічній вулиці полїцийний аґент, відібрав пушки і записав імена учениць.
Таке дїєть ся у Львові в той сам час, коли сотні і тисячі польських колєктантів преспокійно і під охороною ц. к. полїциї збирають фонди на ріжні польські ціли!
Зїзд радикальної демократиї. Вчера радив у Львові в салї готелю Esplanade зїзд делєґатів Радикальної демократиї. В зіздї взяло участь коло 600 делєґатів, переважно міщан, рільників, промисловців і ремісників з 72 повітів Галичини. Зїзд отворив посол Брайтер, до президії вибрано б. ректора полїтехнїки Романа Марецького, проф. Дмитерка з Винник і адв. Вірпса. Перший реферат виголосив ред. Гонїґман про становище радикальної демократиї до заграничної полїтики Австриї. Опісля говорив пос. Брайтер про автономію національностий, рівноправність і згоду національностий в цілій державі і зокрема в Галичинї. Адв. д-р Ціпсер з Відня реферував про охорону горожан перед бюрократичною, фіскальною і полїцийною системою та про рівноуправненє жінок. Про "вільну школу" реферував п. Маєр з Кракова. Про оборону інтересів селянства говорив рільник з Товмача Оссовський. Опісля реферував поc. Райцес про торговлю і промисл. Справу ремісників обговорив подрібно п. Драбік, робітниче законодавство п. Марецький. Вкінци пос. Брайтер говорив про орґанїзацию партиї і партийний дневник. При кождім рефератї дискутовано й ухвалювано відповідні резолюциї. Головою партиї вибрано посла Ернеста Брайтера, заступниками пос. Райцеса, Марецького, Дмитерка і Гонїґмана, а крім сього до заряду вибрано 25 членів зі Львова і з провінциї. О 4. год. по полуднє було велике манїфестацийне віче, з якого резолюцию проти панованя 14. §. вислано телєґрафічно Штіркови. По вічу пішли зібрані походом з таблицями "проч з 14. §", "Вільна школа" і ин., котрий розвязав ся під памятником Смольки. 