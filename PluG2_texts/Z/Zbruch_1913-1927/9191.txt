З полїтичної ниви.  — Виборча інструкция намісника

З полїтичної ниви.
Цїлі два тижнї тягнула ся в держ. радї розправа про заграничне положенє, а вислїд єї такий, що про сю справу стілько знаємо, як і перед розправою. Трийцять девять послів промовляло в сїй розправі, але тілько деякі підняли ся понад позем мірноти. Взагалї не вийшло з розправи нїчого цїнного. Вправдї були там бундючні розмахи, однак правительство не дуже брало собі їх до серця, бо взагалї держить ся оно сеї тактики, що позваляє посольскій палатї говорити після єї вподоби, а коли єму треба, тодї приневолює палату до мовчаливости. Се маловаженє парляменту правительством є найлїпшим доказом, як правительство числить ся з тою волею народу. Докорювано ґр. Штірґкови, що він у своїй заяві мало що сказав, чого би вже не знали посли з часописий. Алеж посли не дали також нїчого більше, бо чимало було між бесідниками таких, котрі навіть того не вміли сказати, що сказав ґр. Штірґк.
Тепер знов розлила ся цїла повінь про фінансовий плян. Нема що тратити слів на се, щоби доказувати конечність малого пляну фінансового для держави і для широких верств народних. Урядники й учителї ждуть уже сповненя даного їм призначеня, а крім того крайна нора, щоби і в державнім буджетї і в краєвих фінансах заведено якийсь лад. Одначе се зустріне ся з перепонами. З руских послів Будзиновский веде обструкцию. Социял-демократи, як запевняв Arbeiter Ztg, не хотять спиняти довершеня малого пляну фінансового, але мають на думцї дещо инше, що на те саме виходить. Arbeiter Ztg заповідає зовсїм ясно, що социял-демократи будуть внесенями і обємистими промовами проволїкати ухваленє фінансового пляну в сїй сесиї і тим способом єго тепер не пустять, а при тім думають собі, що проволока рівнає ся вже ударемненю. Голосованє над фінансовим пляном малим задасть отже сторонництвам більшости чимало клопоту, а се тим більше, що справу сю треба конче полагодити протягом червця. Задача ся о стілько легка, що проґрама поставлена на дневну чергу невелика.
Бачність усїх кругів і всеї прилюдности звернула на себе шпигуньска справа полковника ґенерального штабу Редля. Здавало ся немислимим, щоби чоловік на такїм уже високім становищі, котрий до того ще мав перед собою сьвітлу будучину і незвичайне довірє високих кругів, допустив ся такого страшного злочину і то в порі, коли держава, якій він служив а властиво повинен був служити, переживали таке важке пересиленє. Однак не можна зрозуміти, що сему чоловікови, котрий міг був дати основні поясненя своїх злочинних починів, можна було позволити самоубийством визволити ся від сего. А ще дивнїйше було намаганє, затаювати перед прилюдностю причини самоубийства Редля.
Треба отже подбати о се, щоби справа Редля не зійшла скорше з дневної черги, поки не вияснить ся весь обсяг злочинної дїяльности сего каридостойного вояка, хоч би правда яка була гірка, бож все ще то лїпше, як ненастанна непевність, котра дає повід до всяких буйних поговорів, що ще погіршують цїлу справу.
В Угорщинї скінчив ся процес мінїстра-предсїдника д-ра Лукача проти посла Дешія увільненєм сего останньнго. Оборона д-ра Лукача довела до єго страшного пораженя. Наслїдки сего процесу відобють ся на полїтичнім житю Угорщини. Мінїстерство було приневолене наслїдком такого морального пораженя подати ся о відставку, а в соймі и дійшло наслїдком того до страших буч і проливу крови. Можна однак сподївати ся, що викликана тим способом буря в Угорщинї доведе до прочищеня воздуха і уздоровленя відносин.
Балканьска війна закінчила ся ЗО. мая підписанєм тимчасових условин мира, а до сего довів анґлїйский державний секретар своєю рішучостю, не допускаючи до проволоки. Вправдї промине ще чимало часу, поки настане мир на Балканї, а буде се зависиме від навзаводів між Сербією і Болгариєю. Може бути, що Сербія залишить своє поступованє і перецїнюванє своєї сили та висуванє таких домагань, яких Болгария нїяк не може приняти.
Передвиборчий рух. Виборча інструкция намісника
„Nowa Reforma“ оголошує довірочну інструкцию п. намісника Коритовского в справі виборів. Інструкцию сю подаємо в перекладї дослівно:
Кожді вибори в краю до представничих тїл давали доси причину до ряду замітів проти адмінїстрацийних властей, не мов би не руководили ся при виборах беззгдядною справедливостию і предметовостию, але допускали ся ріжних надужить і неправильностий. Заміти сего рода підносили в останних часах не лише радикальні сторонництва, але також сторонництва консервативні, а в спосіб вельми знаменний проявляло ся невдоволенє всїх сторонництв при нарадах соймової комісиї виборчої реформи над предлогою такої реформи, де, як вказує предлога реформи долучена до ч. 101. „Gazet-и Lwowsk-ої“ з дня 4. с. м., представники всїх сторонництв домагали ся дрібничкових постанов в ординациї, які би законно обезпечували як найдальше йдучу законність виборчого акту.
Найважвійші заміти, які роблено в справі лєґальности виборів і предметовости властий, як в виборчих протестах, так і в печати, є такі: 1) належне виготовленє списів, зглядно виборчих лист; 2) не викладанє списів зглядно лист до перегляду для уможливленя реклямациї; 3) недоручуванє виборцям завчасу лєґітимацийних карт; 4) неоголошуванє завчасу дня, години і місця, в якім мають відбути ся вибори виборцїв; 5) неналежний склад виборчих комісий; 6) недопусканє виборцїв до голосованя; 7) призволюванє на виборчу аґітацию і страшенє виборцїв в домі, в котрім відбуває ся вибір; 8) дозволюванє на перерви при виборчім актї; 9) веденє виказів голосованя не в тім порядку, як виборцї віддавали голоси, але помішуванє черток в виказах, наперед уложених.
Щоби при теперішних виборах соймових не дати в найдрібнїйшій мірі поля до замітів проти адмінїстрацийних властий і квестионованя їх беззглядної предметовости і законного поступованя, звертаю увагу панів старостів на повисші точки і поручаю перестерігати такі засади :
ad 1) Списи виборцїв, які служать підставою до споряджуваня виборчих лист при виборах з сїльских громад і міских, повинні громади виконати як найточнїйше, стараючи ся не пропустити в них ні одного управненого виборця. Пп. старости будуть пильнувати, щоби сї списи, а опісля виборчі листи переводжено строго і точно; ad 2) Пп. старости будуть переконувати ся через свої орґани, чи громади виложили списи зглядно листи завчасу до свобідного перегляду виборцїв, чиї се виложене виголошено належно в громадї, як через прилюдне устне оголошенє в спосіб на місци уживаний, так й через вивішенє оповіщеня в громадскім урядї в місци для всїх виднім так, щоби виборцї могли списи і листи протягом 8 днїв через певне число годин в громадскім урядї, зглядно в місци, в оповіщеню вказанім, переглядати; ad 3) Лєґітимацийні карти належить доручувати виборцям особисто до дому, на кілька днїв перед днем вибору. Виборцям, яким лєґітимацийні карти не могли бути доручені, належить уможливити додаткове піднятє їх в старостві аж до дня вибору. В виставлюваню виборцям дуплїкатів лєґітимацийних карт не належить робити трудвостий; ad 4) Льокаль і час правиборів належить у всїх громадах повіта з гори точно означити і сей виказ в будинку староства на виднім місци вчасно, що найменше на чотири дни перед днем виборів вивісити, так, щоби виборцям був доступний. Так само треба глядїти, щоби льокаль і час правиборів був в кождій громадї вчасно і належно оголошений. Правибори треба перевести в льокалю на сю цїль призначенім і то в поданій в оголошеню годинї. Годиною початку вибору має бути година належно стверджена в місци вибору Коли би зібрало ся в виборчім льокалї незначне число виборцїв, повинні виборчі комісарі переконати ся, чи нема виборцїв коло льокалю, візвати їх до вибору і аж тодї замкнути виборчий акт, коли нема дійсно вже нїяких виборцїв. Звернути належитъ увагу виборчого комісара на те, що при правиборах має рівнож приміненє §. 39. вибор. соймової ординациї, який постановляє, що „член комісиї викликує виборцїв в тім порядку, в якім її назвища є записані на виборчій листї, для відданя голосів.
З сеї постанови виходить, що й при правиборах належить відчитати цїлу виборчу лїсту, хоч би зібрало ся лише небогато виборцїв; ad 5) Склад комісиї при актї вибору посла управильнює §. 34. виборч. сойм. ординациї. А що виборчим комісарем при тім актї буде — о скільки розходить ся о сїльскі громади — сам п. староста, прото зволите пильнувати сего, щоби вибір комісиї відбув ся як найлєґальнїйше. Вашою річию буде пильно дивити ся, щоби в склад комісиї входили представники всїх сторонництв, які беруть участь в виборі. Коли би виборцї вибрали членів комісиї лише з одного сторонництва, Вашим обовязком буде покликати до комісиї членів з инших сторонництв. Анальоґічно треба примінити сей спосіб поступованя при складаню виборчої комісиї при виборі посла з міских громад і з куриї великої земскої посїлости; ad 6). Тому, що вибори до краєвого сойму є явні, а §. 35. сойм. виб. орд. постановляє виразно, що „лєґітимацийні карти вислані виборцям управнюють до вступу до визначеного льокалю виборчого і мають служити як візванє до появи без нїякого дальшого запрошеня в означенім на них дни і о визначеній годинї для підпринятя вибору“ — отже до салї, в якій відбуває ся голосованє повинна бути припущена бодай така скількість виборцїв, яка в сїм льокали з оглядом на єго розміри може помістити ся. При допусканю сих виборцїв належить перестерігати, щоби нїяке сторонництво не було протеґоване. З повисшого виходить також, що впусканє виборцїв поодиноко до виборчого льокалю противило би ся виразній постанові закона.
ad 7). Щоби запобігти впливаню на виборцїв в виборчім льокали або прямім їх тероризованю, не вільно впускати до виборчого льокалю невиборцїв і належить глядїти, щоби одні виборцї на других не робили натиску, лише, щоби кождий виборець свобідно віддавав свій голос. Урядники, призначені до береженя ладу в виборчім льокали, мають помагати панам старостам як виборчим комісарям в удержаню законности вибору, а безуслівно здержати ся від якогонебудь впливаня на виборцїв; ad 8). Акт вибору повинен відбувати ся одним тягом, без перерв на снїданє або т. и.; ad 9) Постанови §§. 29. і З6. сойм. виб. орд. про „приготовані листи, зглядно списи голосованя“ вияснювано в деяких староствах в той спосіб, що до тих виказів голосованя вписувано з гори всїх виборцїв, а опісля при голосованю вписувано при відповіднім виборцеви, на кого він, як на виборцю, зглядно посла голосує. Наслїдком того в виказах голосованя було богато недостач при тих виборцях, які до вибору не явили ся, а ся обставина давала причину до жалоб, що викази сї опісля доповнювано в каридостойний спосіб. Щоби запобігти сего рода закидам, належить до виказів голосованя вписувати виборцїв в міру, як зголошують ся до відданя голосу. Через те уникне ся з одної сторони закиду каридостойного доповнюваня виказу голосованя, а з другої сторони буде лекша контроля при обчислюваню відданих голосів.
Звертаю дальше увагу п. старостів на се, що постанови закона з 26. січня 1907. дн. з. д. ч. 18, що відносять ся до охорони свободи виборів, обовязують також при виборах до краєвих соймів. Треба отже з тими постановами точно познакомити ся і перед приступленєм до виборів звернути ще окремо увагу виборцїв на сей закон, котрого найважнїйші постанови будуть відповідно до припису єго §. 20. напечатані на відворотній сторонї виборчих леґітимаций.
Числю рішучо на те, що панове старости зрозуміють мої інтенциї, подиктовані потребою удержаня доброї слави адмінїстрацийних властий, примінять ся строго до повисших указок, поучуть в тім напрямі підвладних урядників і доложать сильні стараня, щоби теперішні вибори до сойму були переведені безуслівно законно. За се роблю панів старостів особисто відвічальними.
Вкінци зволять п. старости поручити горячо підвладним урядникам, щоби до нїяких виборчих комітетів безуслівно не належали.
Ц. к. Намісник: Коритовский.
Нема, здає ся, сторонництва в Галичинї, яке не похвалило би сеї виборчої інструкциї, якої метою: повна законність виборів. Хиба й „Діло“ та „Нове Слово“, які в виборчій горячцї стали дорікати нам. Коритовскому всїми лихами, побачуть, що коли такі лиха на провінциї денеде справдї дїють ся, то хиба проти волї намісника. 