◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з дня 20 марта.
Війна на сході. В Карпатах лїсних, на захід від Луцка і над Стоходом успішні підприємства на поли перед становищами. Поза сим не стало ся нїчого важного.
Війна з Італїєю. На фронтї долини Фляйму значно піднесена, на инших місцях тільки звичайна дїяльність артилєрії. Триєст знов був цїлю ворожих бомб.
Війна на Балканї. На північ від Тепелєнї, над Воюшею наші звідні віддїли розбили ворожу ватагу. На захід від Орхиди знов відперто сильні француські наступи.
Воєнні комунїкати нїмецького ґенерального штабу з дня 20 марта.
Західний терен війни. В области по обох сторонах Сомми й Оази, оставлених для обсадженя неприятелем, кілька перепалок піхоти й кінницї принесло неприятелеви великі втрати. Приготованє передвидженого в тій околици поля бою викликало війскову конечність зробити неужиточним все, що пізнїйше могло би бути корисне для операції неприятеля. В луку Іперн привели наші звідуни 12 Анґлїйцїв з їх становищ. Між Лєнс і Арра була хвилева оживлена дїяльність артилєрії. На лївім березї Мози Французи по полудни і в ночи робили сильні наступи на становище, здобуте нами 18. с. м. Всюди їх відперто. На горі 304 одна з наших компанїй з власного гону випала за уступаючим неприятелем і видерла йому дальший кусень рова ширини 200 метрів, якого залогу, зложену з 25 жовнїрів, полонено. Підчас хороброго під'їзду зараз на південь від каналу Рен Родан дістало ся в наші руки 20 Французів.
В воздушних боях скинено 13 неприятельських самолетів; оборонні гармати зістрілили два.
Східний терен війни. Фронт баварського князя Лєопольда: В кількох відтинках живійша боєва дїяльність, нїж попередних днїв. Наші вивідні віддїли привели з під'їздів під Березиною і під Стоходом 25 російських полонених.
Фронт Македонський: Битва, яка ведеть ся вже від девяти днїв між озерами Охріди і Преспа і на північ від монастирської кітловини не принесла Французам також вчера нїякого успіху. Їх атакові війска йшли широким фронтом на наші становища як на просторі між озерами так і на північ від Монастира. Всї наступи зломили ми нашим огнем, а по части боротьбою зблизька. Наші війска і війска союзників били ся дуже добре. На північ від озера Дойран розігнано огнем кілька анґлїйських компаній. 