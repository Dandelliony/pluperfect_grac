◦ ◦ ◦ ◦ ◦ ◦ ◦ ◦ ◦ ◦

Російська офензива в Карпатах?
ЦІРІХ. (Прив. тел.). Видаванє в Москві "Русское Слово" заповідає, що в найблизших тижнях пічнеть ся російська весняна офензива в Карпатах. Росія покінчила зовсїм приготованя до офензиви. Деякі трудности виявляють ся ще тільки в доставах та в заосмотреню поодиноких війскових віддїлів в достаточне число гармат.
На риськім фронтї.
ПЕТРОГРАД. (Райтер.) З Риґи телєґрафують, що туди прибув мінїстер війни Ґучков. Тамошні війска зложили присягу вірности новому правительству. Висланцї правительства вернули з риського фронту. По їх звідомленю війско в стрілецьких ровах проявляє знаменитий запал.
Аґітація проти війни.
АМСТЕРДАМ. (Ткб.) До дневника "Telegraf" доносять з Петрограду: По нарадї мінїстра війни з ґен. Корнїловим рішено, щоб ґенерал особисто вияснив трудовикам і соціяльним демократам, що війна стає неможлива, коли вони далї будуть вести аґітацію серед жовнїрів і взивати нарід, щоб не підписував пятої воєнної позички.
Наради почвірного союза.
БЕРЛЇН. (Ткб.) Австро-угорський мінїстер заграничних справ гр. Чернін прибув сюди в полудне на дводневний побут. Ґр. Чернін був на снїданю у турецького амбасадора Гакі-паші, в якім взяли участь начальний вожд турецької армії Енвер-паша, канцлєр нїмецької держави Бетман Гольвеґ, секретар Ціммерман і австро-угорський амбасадор кн. Гогенльоге.
Мобілїзація Сполучених Держав.
ВАШІНҐТОН. (Ткб.) Воєнний департамент сповіщає про покликанє 14 полків національної ґвардії ріжних держав до союзної служби. Президент підписав приказ, яким підвисшуєть ся число моряків на 87.000 людей.
Воєнні комунїкати австро-угорського ґенерального штабу з дня 27. марта.
Війна на сходї. Ґрупа війск Макензена. Нестало ся нїчого особливого.
На фронтї архикнязя Йосифа: На південь від долини Цобанїош неприятель при помочи сильної артилєрії заатакував вчера становища на Макірош. Відперто його по части в бою зблизька. На південь від долини Сульта наш гарматний огонь здавив у зародї пробу російського наступу.
Фронт князя Баварського: На південний схід від Бережан під Олїєвом і на захід від Луцка неприятель безуспішно наступив на наші лїнїї. Понїс він великі втрати. В околици Баранович несподїваним наступом виперто неприятеля з його становищ на захід він Щари, при чім крім значних крівавих втрат утратив він над 300 полонених.
Війна з Італїєю. В околици Ґориції віддїли нашого полку піхоти ч. 100 при сильній помочи артилєрії вдерли ся на південь від Білія до неприятельських становищ, полонили 9 офіцирів і 306 жовнїрів, здобули машиновий карабін і метавку мін і вдержали ся там проти кількох протинаступів. В провалї Плєкен виперли Італїйцїв з будинку фінансової сторожі. Після того, як наші сторожі перешукали будинок і опустили його, він вилетїв у воздух.
Війна на Балканї. Положенє в Альбанїї не змінило ся.
Воєнні комунїкати нїмецького ґенерального штабу з дня 27. марта.
Західний терен війни. З приводу слоти на цїлім фронтї боєва дїяльність була мала. На дорогах, що ведуть з Баном на північний схід, були перепалки на лїнїї передних сторожий Норкіль-Лякікур, а так само коло Еканкур, на північний схід від Перон. По кількох безуспішних наступах неприятель обсадив вкінци місцевість Роазель над потоком Кольонь. В лїсах між Оазою і Кусі лє Шато значнїйші французькі сили наткнули ся на наші сторожі, які, спричинивши неприятелеви втрати, уступили перед окруженєм, яке їм грозило.
Східний терен війни. Фронт кн. Баварського: Виправи наших під'їздів коло Ілукшти в двох останних днях дали нам 30 полонених. Стільки ж Росіян і один машиновий карабін взято вчера під Сморгонем з неприятельських ровів. На південний схід від Баранович повело ся нам добре обдумане і сильно переведене підпринятє. Здобуто приступом російські становища, положені на західнім березї Щари між Даровом і Лабузами і полонено 300 Росіян, а також здобуто 4 машинові карабіни і 7 метавок мін. На захід від Луцка, на північ від зелїзницї Золочів-Тернопіль і коло Бережан російські баталїони по сильнім огни пішли до наступу, але їх відперто, при чім понесли вони значні втрати.
Фронт архикнязя Йосифа: На південь від долини Тротузуль наш оборонний огонь ударемнив підготовлений наступ. Відперто російські сили, які наступали на гірський хребет Мадярош.
Ґрупа Макензена. Не стало ся нїчого важного.
Фронт Македонський: На північний захід від Монастира Французи знов атакували. Кілька сильних наступів зломано з бою зблизька. На захід від Трнова неприятель усадовив ся в вузкім кусни рова. 