◦ ◦ ◦ ◦

І їм діється кривда... ПАТ. доносить: На Вармії і Мазурах положення без виходу. Перед трома тижнями по погромі на цілій плєбісцитовій области інформаційні бюра народніх рад (польських) і народніх мазурських "звйонзків" прийшли до переконання, що всяка плєбісцитова праця для Поляків неможлива. Інформаційне бюро рішилося здержати всякі приготовні праці до плєбісциту, доки міжсоюзна комісія не дасть Полякам умов безпеченства і рівноуправнення з Німцями. Інформаційне бюро вибрало делєґацію до Парижа, аби там одержати права, прислугуючі Полякам на основі мирового договору яких не хоче їм дати комісія на місци.   Німецькі комуністи демонструють. З Науен доносять: Берлінська комуністична ґрупа Ляуфенберґ-Гамбурґ урядила в неділю демонстрацію для виявлення симпатії для совітської Росії. По промові Шлапакова і німецьких комуністів в цирку Буш, виступлено проти польської офензиви проти совітської Росії.   Мадярщина проти мирового договору. На Мадярщині — як доносять з Ліону — панує велике розворушення з приводу мирового договору. В Будапешті товпи народу переходять вулицями демонструючи проти умов мирового договору. На численних вічах ухвалено резолюції, в яких домагалися від уряду відкиненя мирового договору. Усі підносять неможливість приняття умов договору.   Світова геґемонія Анґлії. "Koeln. Ztg." стверджує на основі вислідів конференції в Сан Ремо, що світова геґемонія Анґлії вийшла там перший раз на денне світло. В будуччині може щонебудь статися без відома Анґлії, одначе ніщо проти Анґлії. Іслямський рух не є для Анґлії небезпечний, бо магометанський світ є під реліґійним і національним оглядом розбитий. Анґлія має в своїх руках Константинополь, Каіро, Мекку, Медину, Баґдад і Дельгі. Ослаблення Росії в Европі та звязання її рук в Азії при помочі Японії, дало Анґлії вільну руку в Европі, Африці і Азії.   Мілітаризація почт в Італії. Аґенція Стефанія доносить з Риму: Почтові і телєґрафічні уряди обсаджено військом. Це зарядження довело до боїв. Соціялістичні посли запротестували проти цього в палаті так енерґічно, що засідання мусілося перервати. Почтовці й телєґрафісти вправді розпочали службу, одначе заховують пасивний опір.   Під контролею Ліґи Народів. "Echo de Paris" доносить, що святі місця в Палестині будуть під контролею Ліґи Народів.   Сенат і людність Зєдинених Держав проти Вільсона. З Вашинґтону доносять: Сенат і людність Зєдинених Держав виступає дуже остро проти Вільсона і його політики. Повторюється домагання, щоби Вільсонови відобрати диктаторську власть, дану йому на час війни, якої Вільсон не хоче ніяк зложити. Про Вільсона говорять, що він уперто править при допомозі "зварйованого уряду проти всяких засад розуму".   Японія фінансує Фінляндію. З Вашинґтону доносять, що Японія поробила кроки в справі створення консорції банків з огляду на позичку, яку має уділити Фінляндії. Японія годиться на умови, поставлені Анґлією, Америкою і Францією.   Мексик в руках революціонерів. З Ню-Йорку доносять на основі відомостей з Ель Пасо, що революціонери зайняли Мексик та що Каранца тікає в напрямі Вера Круц.   Ревізія процесу Кайо. Француські часописи доносять, що "Ліґа оборони прав чоловіка" розпочала акцію, яка має на ціли ревізію процесу Кайо. Ця акція має великі вигляди поводження.   Воєнні приготовання Фінляндії. З Льондону доносять: Робітнича преса твердить, що до Фінляндії вислано велику скількість оружя і муніції з ріжних країв, що промовляє за тим, що Фінляндія має намір виступити оружно проти большевиків.   В басейні Рур спокійно. Науен. По урядовим звідомленням в басейні Рур панує повний спокій, робітники не думають про страйки. По відході "Райхсверу" з околиці Ессен панує там порядок. Лишень в околиці Райншайд дається відчути тероризм Спартаківців.   Участь Німеччини на конференції в Спа. Париж. "Дейли Мейл" доносить, що німецьке правительство приняло візвання взяти участь в конференції в Спа. Німецьке правительство повідомлено, що на конференції мається полагодити такі справи: невиконання версальського договору зі сторони Німеччини, розоруженнє, достава вугля і заплата коштів удержання окупаційної армії. Німеччина має заявити своє становище в кождій з цих справ.   Францусько-німецький розємний суд. Париж. Утворено оконечно францусько-німецький розємний суд, котрий відповідно до версальського договору, має полагодити правно-приватні питання, які повстали наслідком війни між Францією і Німеччиною.   Справа німецького воєнного відшкодовання. Париж. Льондонський кореспондент часопису "Пті Журналь" доносить, що ріжниці поглядів Льойда Джорджа і Мільрана в справі відшкодовання зі сторони Німеччини не є ще вирівнані. Анґлія стоїть на становищи означення загальної суми, а Франція домагається установлення проґресивно зростаючих річних рат. Арґументи француського правительства не змогли ще переконати Льойда Джорджа.   Націоналістичний рух в Єгипті. Париж. "Пті Парізієн" доносить з Льондону, що від хвилі, коли Бонар Льов заявив у палаті громад, що анґлійське правительство не має наміру забирати війська з Єгипту, зростає там заворушення серед націоналістичних елєментів, а головно між студентами. В Каїрі передвчера вечером виконано атентат на міністра просвіти Гусеіна бея, як вертав автомобілем до дому. Міністер вийшов ціло, а згинув щофер і один зі студентів.   Громадська думка   