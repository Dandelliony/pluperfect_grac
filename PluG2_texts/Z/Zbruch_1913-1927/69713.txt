◦ ◦ ◦ ◦ ◦ ◦ ◦ ◦ ◦ ◦

Відродженє Росії.
БЕРН. (Ткб.) Петроградський кореспондент "Morning Post", якого звіти про положенє в Росії були в останнїх часах крайно песимістичні, надіслав 2. серпня звіт повний надїї, що Росія по тяжкій крізї знов двигнеть ся. Ту зміну приписує він твердій руцї Корнїлови. Він прогнав з фронту полїтичних бесїдників, які підкопували моральність жовнїрів та брутальністю завів дисциплїну. Корнїлов привернув назад кару смерти. Комендант корпусу ґвардії Маєвський засуджений воєнним судом на кару смерти за непослух приказови Корнїлова.
Кореспондент віщує, що Росія буде мати небавом знов воюючу армію та спосібну до боротьби фльоту. На великім конґресї в Москві соціялїстичні живла не будуть домінувати. В народах возьмуть участь усї члени думи а також посли попередних дум. Кадети, здаєть ся, готові до співпрацї з правительством. Є надїя, що прийшов час для людий дїла.
Добича Нїмеччини.
БЕРЛЇН. (Б. Вольфа.) До дня 26. липня 1917 відставлено до Нїмеччини, як воєнну добичу: 12.156 гармат, 4,931.056 набоїв, 10.640 мунїційних і инших возів, 3.216 метавок, 1.655.808 крісів, 155.829 пістолїв і револьверів, 8.352 скорострілів, 186 бальонів на пристанї, 3 воздушні бальони до кермованя. Крім того ужито зараз проти неприятеля близше необчислену скількість здобутих гармат і скорострілів.
Поанкаре хоче уступити.
БЕРН (Ткб) "Berne Тagblatt" довідуєть ся з Парижа, що президент Поанкаре повідомив президента мінїстрів Рібота, що наміряє уступити. Президент мінїстрів Рібот, спитавши мінїстерських товаришів про ту справу, просив Поанкаре, щоби її відложив до хвилї, коли збереть ся палата. 