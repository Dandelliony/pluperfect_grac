◦ ◦ ◦ ◦ ◦ ◦ ◦ ◦ ◦ ◦

Російська офензива здержана.
ЛЬОНДОН (Ткб.) До "Daily Tel." доносять з Петербурга: Півурядові донесеня перестерігають публику перед тим, щоби вона сподївала ся швидкого розвитку подїй на Волинї і в Галичинї. Треба бороти ся за кождий метер землї. Коли би в інтересї одностайної тактики з союзниками так треба було, то Росіяни без огляду на втрати провадили би дальше свій похід на Волинї, в Галичинї і лїсних Карпатах, сподїють ся вони однак рішаючих подїй на Балканї.
Італїйські втрати.
З воєнної пресової кватири доносять: Після приватної статистики Італїйцї від початку війни втратили в убитих 11 ґенералів, 110 полковників і підполковників, 173 майорів, 927 капітанів, 799 поручників і 2.940 підпоручників. Крім того в часї від 16. до 30. вересня полягло кількох полковників, підполковників і майорів, 30 капітанів, 40 поручників і 77 підпоручників.
Воєнні комунїкати австро-угорського ґенерального штабу з 9 жовтня.
Війна на Сходї. Фронт проти Ромунїї. Союзні війска ґенерала Фалькенгайна вчера відперли неприятеля коло Терешвар (Терцбурґ) і в завзятих боях вуличних очистили Брассо. Підмоги неприятеля, які поспішали з Гаромшек здержано на південний схід від Фельдвар (Марієнбурґ) і побито їх. Ромуни всюди уступають з боєвища.
Проти армії ґен. Арца, яка входить до Фор Гарґітта і Ґерґени, неприятель місцями ставляє опір.
Коло Сістева над болгарським Дунаєм нїмецькі віддїли, при помочи нашої дунайської фльотилї і австро-угорські піонїри заволодїли островом, занятим Ромунами, причім добуто 6 гармат та полонено 3 офіцирів і 155 жовнїрів.
Фронт архикн. Карла: В области Лудової нїмецькі баталїони забрали Росіянам одну гору. На хребтї Пантер відперто наступи неприятеля.
Фронт кн. Лєопольда Баварського: Наші становища між Свинюхами і Киселином вчера знова були цїлю сильних російських наступів, які по обох сторонах Затурцїв поновлювано по три і чотири рази безпереривно, та які покінчили ся знова повною невдачею неприятеля серед найбільших його втрат.
Війна з Італїєю. Дїяльність неприятельської артилєрії і міновий огонь в південній части фронту і Побережа триває дальше. Італїйську піхоту, яка пробувала рушити до приступу на височинї Красу, на південь від Новавас і у відтинку Ґориції в напрямі св. Катарини, відперто запірним огнем. У Фасанських Альпах у відтинку Ґардіналь-Кольдосе вивязали ся завзяті бої з близька, що тривали годинами. Неприятеля, який наступав кількома баталїонами відперто зовсїм. Наші війска удержали всї становища на верхах.
Подїї на мори. В ночи з 8. на 9. с. м. наші гідропляни з успіхом обкинули бомбами дворець і війскові предмети в Сан Джорджо ді Неґаро і Лятісана, дальше оборонні батерії в Портобусо, у внутрішній пристани Ґрадо і становища батерій над долїшною Сочею. Всї лїтаки мимо нагального острілюваня вернули неушкоджені.
Воєнні комунїкати нїмецького ґенерального штабу з 9 жовтня.
Західний терен війни. В области армії полевого маршала кн. Альбрехта Віртемберського: Близько побережа і на південь від Іперн, як також на фронтї в Артоа в области ґрупи війск кн. Руппрехта значна дїяльність огнева і патролева.
Велика битва над Соммою ведеть ся далї. Злучені наші вороги майже ще скріпили вчера свої зусиля; тим більш діймаюче для них є тяжке, з великими втратами получене пораженє, яке спричинила їм геройська піхота і сильна артилєрія армії ґен. Бельова. Анї найменшого кусня рова на боєвім фронтї 25 км. широкім не втрачено. З особливою нагальністю і в коротких відступах наступали Анґлїйцї і Фрннцузи, не оглядаючи ся на свої надзвичайні втрати, між Ґедекур і Бушавен. Війска ґенералів Бема і Ґарнїєра все їх відпирали до краю. Коло Лєсарс підчас очищуваня одного анґлїйського гнїзда полонили ми 90 людей і здобули 7 машинових карабінів.
Фронт нїмецького наслїдника престола: Розсадженє турену Нїмцями на значнїйшім просторі в Арґонах знищила француські рови на значнім просторі.
На схід від Мози обопільний огонь хвилями значно зростав.
Напруженє всїх сил вимагає надзвичайних дїл також від наших летунів в обсерваційній службі артилєрії і в оборонних летах, які при сїм є потрібні. Важку задачу обсерваційних летунів можна тільки тодї сповнити, коли боєві летуни держать здалека від них неприятеля. Воздушні бої, які з огляду на се доходять до небувалого досї числа, були для нас корисні. В вересни втратили ми 20 самолетів у воздушній боротьбі, одного самолету нема. Француські й анґлїйські втрати виносять: в воздушній боротьбі 97 самолетів, через зістріленє з землї 25, через примусове спущенє в области наших лїнїй 7, разом 129. Сї втрати припадають менше більше в рівних частях на область наших і неприятельських лїнїй.
Східний терен війни. Фронт кн. Баварського: Проти части заатакованого недавно фронту на захід від Луцка Росіяни поновили вчера наступи. В жаднім місци не мали успіху і знов понесли як найбільші втрати. І там кроваве пораженє наших неприятелїв.
На південний схід від Бережан відперто наступи Росіян.
Фронт архикн. Карля. В Карпатах несподїваним наступом на Бабі Лудовій посунули ми наперед наші становища. Узисканий терен оборонили ми в рукопашнім бою.
Фронт в Семигородї. Похід наперед у східнім Семигородї ведено далї. Ромунів побито в битві під Кронштатом. Їх підмоги, що прийшли з півночи, даром вдали ся в боротьбу на пізн. схід від Кронштату. Ми взяли Терцвар (Терцбурґ). Неприятель уступає на цїлій лїнїї.
Балканський терен війни. Ґрупа війск Макензена: Нїмецькі війска, підпомагані австро-угорськими монїторами, швидкою виправою опанували острів на Дунаю на півн. захід від Свістова, при чім полонили 2 офіцирів і 150 жовнїрів і здобули 6 гармат.
Фронт македонський: На захід від зелїзницї Монастир-Фльоріна відперто неприятельські атаки. На схід від зелїзницї вдало ся неприятелеви усїсти ся на лївім березї Черни. 