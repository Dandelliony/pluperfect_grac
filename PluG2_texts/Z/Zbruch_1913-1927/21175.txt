◦ ◦ ◦ ◦ ◦ ◦ ◦ ◦ ◦ ◦

З нагоди появи наукового журналу українознавства "Україна", яке видає українське наукове товариство в Київі, Новое Время (ч. 13.662) пише: Появила ся перша книжка нового мазепинського журналу "Україна" на українській мові Михайла Грушевського, під головним його проводом і при найблизшій участи академиків: Корша й Олексїя Шахматова й Ореста Левицького, секретаря комісиї для розгляду старих актів, яка є при київськім ґенерал-ґубернаторі. Росийське громадянство Київа глибоко обурене, що в новій мазепинській затїї беруть участь офіцияльні особи — академики Імператорської Академії Наук і секретаря київської археоґрафічної комісиї. Сю комісию заснував імператор Микола І. для відтвореня на основі актів того, що Полуднево-Західний край є русскій, а тепер її секретар є співробітником мазепинського провідника Грушевського. Далї нема куди йти в толєрованю мазепинства". Отже, де полїцай?
Усуненє з посади професора ґімназиї за оборону української мови. У Київі куратор шкільної округи Деревицький, відомий чорносотенець і русифікатор, усунув з посади професора ґімназиї учителя істориї В. Прокоповича за його участь в петербурськім з'їздї учителїв в справі народної осьвіти. На сїм з'їздї професор Прокопович виступив з рефератом "Про народну школу й рідну мову на Україні". В сїм рефератї він висловив ся за те, щоби 1) по школах з українським населенєм наука всїх предметів вела ся українською мовою. 2) росийська мова, як і мова державна, була обовязковим предметом науки, 3) заведено науку української мови, початків істориї й ґеоґрафії краю, 4) шкільні підручники треба що до змісту наблизити до місцевого житя й понять населеня. Прокоповича обвинувачено за те, що він читав сей реферат і те, що він внїс його на секцию инородців. Своє розпорядженє куратор мотивує тим, що "погляди Прокоповича, висловлені підчас його виступів, сьвідчать про його напрям, який не можна погодити з педаґоґічною дїяльностю в росийській державній школі".
Руханковий однострій для жіноцтва порішила остаточна нарада в "Соколї-Батьку" дня 7. с. м. від проводом предсїдательки Вп. панї меценасової Костевої Левицької. Присутний артист п. Новаківський і панї О. Кисїлевська, М, Левова, О. Грозикова, висказували свої гадки про представлені проєкти. Ходило головно о накритє голови. З предложених 16 проєктів вибрала п. Левова два, а п. артист Новаківський поставив внесок, щоби приняти червону трикутну хустку з цьвітами, яку завязує ся над чолом подвійно.  