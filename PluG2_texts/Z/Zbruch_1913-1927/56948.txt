В справі підвисшеня податків.

Відень, конець вересня 1916.
Дня 25. вересня приняв президент мінїстрів ґр. Штірк у себе депутацію українських полїтичних і економічних дїячів в справі податкових полекш для українського населеня Галичини і Буковини. В склад депутації входили: п. д-р Кость Левицький іменем галицького парляментарного заступництва українського, пос. Антін Лукашевич іменем буковинського парл. заступництва, дир. д-р Лесь Кульчицький іменем українських фінансових інституцій, і секр. Василь Струк іменем українських орґанїзацій господарських. Депутацію вів п. д-р Кость Левицький, головний реферат представив п. дир. д-р Лесь Кульчицький.
Президентови мінїстрів вручено пропамятне письмо, яке — супроти цїсарських розпорядків з 28. серпня с. р. про підвисшенє безпосередних податків — ставить до правительства домаганє, щоби з огляду на тяжке економічне положенє знищених війною областий Східної Галичини і Буковини наложені згаданими розпорядками надзвичайні додатки воєнні до податків (Kriegszuschlage) увійшли в названих областях в житє тільки по трьох роках по заключеню мира. Покищо, заки справа ся буде правительством наконечно полагоджена, домагалась українська депутація тимчасового завішеня обох цїс. розпорядків у приложеню до Cх. Галичини і Буковини і скликаня анкети для докладного обговореня і проясненя справи.
На представлені депутацією домаганя відповів ґр. Штірк, що правительство предложеною йому справою податкових полекш для навіщених війною областей займаєть ся, розуміючи тяжке положенє людности Східної Галичини і Буковини, яка в сїй війнї найбільше потерпіла. Правительство згоджуєть ся скликати анкету, і покличе до неї представників усїх інтересованих народів.
В тій самій справі відбула українська депутація дня 23 вересня нараду також з мінїстром скарбу д-ром Лєтом. Також мінїстер скарбу поставив ся на загал прихильно до предложених бажань. З окрема зазначив, що правительство не може видати загального звільненя сих областий від нових податкових тягарів — справа ся мусить бути переведена на підставі рейонованя і індивідуалїзованя, бо також в краях, найбільше діткнених війною, є околицї, які зовсїм не потерпіли знищеня, і є економічні одиницї, які нетільки не понесли від війни втрат, а ще й розбогатїли.
Плянована конференція представників краєвих народів буде дня 7. с. м. 