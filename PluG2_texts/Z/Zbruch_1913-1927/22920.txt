В справі мита на українські книжки.

Шеф секциї Макіо у відповіди на інтерпеляцию дел. Левицького в справі імпорту українських книжок до Росиї і примінюваня до них росийської державної митової тарифи підносить, що інтерпеляция відносить ся до того самого предмету, що й інтерпеляция дел. Цеглинського з 1910 р. На сю останну інтерпеляцию відповів був попередний мінїстер, що в дипльоматичній дорозї інтервенїював у росийського правительства що-до інтерпретациї припису 178. п. з. росийської митової тарифи, іменно: як розуміти слова: "Книжки і виданя всякого рода, видані на росийській мові заграницею". Інтерпретациї треба було конечно, щоби дійти до належитої оцінки тарифової позициї, що відносить ся до книжок в чужій мові. Австрийське правительство, користуючись даними, обнятими інтерпеляциєю, вказало, що интерпретация 3. позициї може бути лише така, що всї, в якійнебудь навіть в Росиї вживаній мові друковані книжки, належить уважати як підпадаючу під 2. позицию. Росийське правительство відповіло на се, що по його думці мова руська, чи малоруська чи русска — се лише диялєкт росийської мови, від котрої ріжнить ся лише кількома словами, що природи мови зовсїм не зміняє. Тому росийське правительство книжок і друків, виходячих в руській мові, не може вважати як видруковані в чужій мові, отже не може примінити до них 178 припису 2. поз. митової тарифи. Суть спору, як з сього виходить, лежить в осудї характеру української мови; отсей осуд инакший у росийського правительства, инакший в інтерпелянтів. Мінїстер заграничних справ готов сю справу в дипльоматичній дорозї порушити у росийського правительства, до сього одначе конечне зібранє відповідних наукових підстав, які можна би протиставити росийському правительству в справі осуду характеру української мови, а попертє зі сторони інтерпелянтів у зібраню даних могло би мінїстрови влекшити справу. 