Торжества в Велеградї.

(Допись).
В суботу 5. липця с. р. з полудня зароїло ся на ринку в Велеградї новими путниками, які прибули окремими поїздами по 500 і 700 осіб, кромі прибуваючих тисячками пішки процесуально під проводом сьвящеників. Був се день призначений для рільників. До 10.000 людий примістити і переночувати під дахом, бо все висїла гроза зливного дощу, було тяжко комітетови. Запобігливість зарадила всьому. 500 ліжок з сїнниками, подушками і колдрами, 700 деревяних ліжок, велике число сїнників а також самої соломи по всїх коритарях і церков переповнена вірними через цїлїсеньку ніч дозволили щасливо перебути ніч.
В церкві співано цїлу ніч побожні піснї і молено ся. З вечера до півиочи і від третої години рано слухали сьвященики сповідий в однім коритарі, в якім стоїть понад трийцять сповідальниць а також в двох бічних навах церкви, яка помістить в собі десять тисяч людий.
В недїлю 6. липця рано надтягнули нові юрби народа так, що було у Велеградї до двадцять тисяч з найріжнїйших сторін: з Прус, Шлезка, Угорщини, Морави, в ріжних народних одягах. Вечером межи 9. a 10. год. відбували ся серенади, музика, співи, деклямациї в честь гостий.
Кождого дня проповідано три рази — відповідно до авдиториї; заохочувано до чуйности і збереженя спадщини предків, яку принесли св. Кирило і Методий.
0 9. годинї рано кождої днини було складанє пошани св. Кирилу і Методию (holdovane), поздоровленє путників, привіт і при тій нагодї були промови в ріжних словяньских мовах, щоби дати нагоду і простолюдинови послухати звуку словяньских бесїд.
З руских епископів прислав привіт Є. Ексц. Преосьв. Константин Чехович a проф. Кмить з Дрогобича заявив привіт також і від радн. Двора Ол. Барвіньского.
Ранесенько відслужив службу Божу архіеп. Менїнї, на котрій приступали прочани до св. Причастия. О 11. год. відправив торжественну службу Божу Преосьвщ. Еп. Сарич а рівночасно на ринку відправляв о. Кмить.
Моравяни відносять ся до славяньского богослуженя з великим пієтизмом. Bелеградска церков має два красні сьвітлі фе лони, оден багряний, крою чисто грецкого. Є також і звізда і ложочка до св. Причастия. Підчас служби Божої внї церкви держало шістьох кріпких Моравян бальдахим.  