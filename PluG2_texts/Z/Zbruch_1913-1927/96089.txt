В справі української народньої школи у Львові.

В четвер, дня 4. марта, зібралася численна делєґація родичів дітей із одинокої міської школи ім. Шашкевича у Львові, щоби далі інтервеніювати у відповідних чинників в справі поправи відносин в згаданій школі.   Під проводом дир. І. Гладишовського та гром. Евстаха Ігната удалася делєґація спершу до делєґата міністерства публичної просвіти і віроісповідань при Краєвій Раді Шкільній гром. Собіньского.   Дир. Гладишовський навів причини, які спонукали родичів шукати цеї дороги поладнання їхніх домагань, що до відносин в школі Шашкевича. Коротко переказав ще раз ці домагання, висловлені в резолюції родичів, ухваленій на недільних зборах. Між иншим підніс факти поганого обходження теперішнього учительського збору з дітьми, справу окремого інспектора української народности для цеї школи і приватних українських шкіл у Львові та делєґата в окружній шкільній раді. Відкликуючися до сумління і серця делєґата, просив дир. Гладишовський поладнати справді цю справу, хоч би тому, що факти прихильного поладнання наших справ польськими властями можуть тільки корисно вплинути на зближення обох національно ріжних і роздвоєних частин населення міста Львова.   Делєґат Собіньскі приняв делєґацію дуже ввічливо та оказав багато доброї волі. Щоби мати фактичні дані, інтерпелював родичів, які висказували перед ним всі свої жалі на шкільні відносини, на страшне положення шкільного будинку, через що їхні діти хорують і т. и.   В відповіди делєґації заявив делєґат Собіньскі, що справу відповідно своїй компетенції поладнає, відбуде негайно конференцію з віцепрезиденгом Хлямтачом та дійсно подбає, щоби про його добру волю посвідчили доконані факти. З місця одначе заявив, що справу інспектора і делєґата до окружної ради не дасться тепер поладнати, а треба заждати на нову орґанізацію шкільництва, якої сподіються вже в короткому часі.   Від делєґата Собіньского пішла делєґація до віцепрезидента міста Хлямтача, бо міська школа підлягає автономній компетенції президії міста.   Тут повторила делєґація свої домагання. Піднесено головно справу учительських сил, інспектора та шкільного будинку. Як показалося віцепрез. Хлямтач з справою цеї школи був обзнакомлений, називав навіть імена учительських сил, яких повороту домагаються родичі. Заявив одначе, що його компетенція не сягає так далеко, щоби зміняти учительські сили, які підлягають безпосередно інспекторови.   Вислухав також жалів і скарг родичів на відносини в школі та обіцяв перевести негайно дуже подрібне в тій справі слідство, щоби змінити її невідповідаючі не тільки етичним і культурним, але навіть педаґоґічним вимогам, відносини.   Делєґатови Собінському і віцепрезидентови Хлямтачови вручила делєґація відповідні меморіяли.   Чи з цих обіцянок вийде що — покажуть найблищі дні.   Вперед!   