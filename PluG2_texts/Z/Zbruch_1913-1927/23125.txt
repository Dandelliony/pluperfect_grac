◦ ◦ ◦ ◦ ◦ ◦ ◦ ◦ ◦ ◦

Памятник Т. Шевченка. 29. мая відбуло ся засїданє обєднаного комітету, на якім принято поправлений проєкт памятника Т. Шевченка для передачі його на розгляд академії штук. На се засїданє прибули запрошені артисти: Котарбинський, Галимський, Селезнев і Іжакевич. З членів комітету, на засіданю були: І. Щітковський, Ігнатович, Черкасенко, Бублик, Старицька-Черняхівська й инші. Крім сего запрошено артиста Холодного, який не признав проєкту Шіортіно артистичним. Чотири артисти не згодили ся з доказами д. Холодного. Холодний обстоював, щоби проєкт робив скульптор, який знає українство — Українець. Комітет не згодив ся з доказами д. Холодного, бо всї признали проєкт артистичним, а думку, яку мав уявляти памятник, признано відповідною. Комітет порішив зробити памятник з темного бронзу і з сїрого італїйського ґранїту. Скульптор каже, що памятник буде коштувати коло 120.000 рублїв. Памятник виконаєть ся в Римі і перевезеть ся до Київа.
Товариство для відірваня Галичини від Австриї. Петербурські часописи доносять, що Распутін, тепер одна з найвпливовійших особистостий при царськім дворі, буде просити царя дозволити оснувати в Київі товариство, яке матиме на ціли визволенє сих православних, які доси не належать до росийської держави. Распутін приїде до Кішинїва в товаристві 80 визначних людий з петербурських кругів, щоби там вести пропаґанду в користь нового товариства. Першою цілию сего товариства є відірванє галицьких "русских" для Росиї.
Арештованє австрийського горожанина під закидом шпіонажі. В Дзіснї, виленської ґубернїї, арештовано перебуваючого там хвилево Івана Дольницького (чи Добницького, як подають инші телєґрами), австрийського горожанина. Арештований мав займати ся шпіонажею, мали при нїм найти пляни кріпости і доріг. Дольницького осаджено в ґубернській вязници в Вильнї.
На слїдах Вільчка. Краківська полїция одержала вістку, що Вільчек дня 27 мая був у Відни, відки вислав дві картки до Кракова. Вільчек обганяє вже мабуть останками гроший, так що мусїти-ме здаєть ся сам віддати ся в руки полїциї.
Розправа за нагороду за викритє убийників Сьвіщовського. Вчера відбувала ся в Кракові розправа Івана Ґодулі проти державного скарбу за заплату 1000 корон нагороди за викритє убийників книгаря Сьвіщовського. Державний скарб відмовив сему жаданю, доказуючи, що убийників викрили полїцийні власти. Вирок має запасти сими днями.
Дрібні вісти. Нинї відбула ся на черновецькім унїверситетї промоция п. Романа Ілевича, вчителя української ґімназиї в Коломиї, на доктора фільософії. 