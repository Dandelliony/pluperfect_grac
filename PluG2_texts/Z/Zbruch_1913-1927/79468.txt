◦ ◦ ◦ ◦ ◦ ◦ ◦ ◦ ◦ ◦

З Воскресенєм Христовим витаємо наших читачів, прихильників і всю українську сїмю окликом: Христос Воскресе!
П. Григорій Тершаковець, бувший соймовий посол з Рудеччини, що з упадком Перемишля попав в російський полон і від грудня м. р. пробував в Київі та брав живу участь в галицько-українських орґанїзаціях, вернув дня 3. с. м. домів. П. Тершаковець був очевидцем послїдного державного перевороту в Київі і розказує, що проголошений дїдичами гетьман Скоропадський ві второк 30. цвітня с. р. попросив до себе команданта галицьких сїчових стрільцїв в Київі – є їх там 4000 – п. Евгена Коновальця і предложив йому, щоби галицькі сїчові стрільцї творили його прибічну ґвардію, а він був дальше їх командантом; п. Коновалець однак сего предложеня не приняв. Нїмцї наших стрільцїв розоружили. Державний переворот відбув ся за відомістю і чинною підмогою нїмецьких війск.
Як виглядає "товарообмін" з Україною. Львівські дневники доносять з Тернополя, що від 10 днїв переходить через стацію Підволочиска пересїчно по 160 ваґонів українського збіжа. На Україну відїйшло до тепер з Австрії два ваґони, але і один вагон господарських машин.
Концерт Муз. Tов-а ім. М. Лисенка буде з тою самою програмою повторений в пятницю дня 10. мая, о год. 8 вечером, — з огляду на се, що на перший концерт усї карти вступу розібрано.
Виїзд до купелевих заведень. Міський фізикат звертає увагу хорих, котрі хотять лїчити ся в львівських як і позальвівських санаторіях, прим. в санаторії д-ра Длуського в Закопанім, на обовязуючій мінїстеріяльний розпорядок, після котрого ті хорі перед виїздом мусять заосмотрити ся в свідоцво міського фізика. Хорі, котрі виїзджають до купелевих заведень, мають свідоцтва своїх ординуючих лїкарів ствердити в міськім фізикатї. Хорі убогі, котрі хотять одержати пільгу в таксах в краєвих купелевих заведенях, мають постарати ся о свідоцтво убожества в своїм комісаріятї на приписанім друку, опісля удати ся до свого ординуючого лїкаря, а вкінци зголосити ся в міськім фізикатї. 