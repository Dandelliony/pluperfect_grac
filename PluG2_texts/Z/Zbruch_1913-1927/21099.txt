◦ ◦ ◦ ◦ ◦ ◦ ◦ ◦ ◦ ◦

Жалоби на адмінїстрацийну комісию в Чехії.
ВІДЕНЬ (Ткб.) Перед державним трибуналом відбули ся вчера дві розправи наслїдком жалоб проти адмінїстрацийної комісиї в Чехії. Одну внїс бувший член краєвого видїлу за нарушенє заґарантованих конституциєю полїтичних прав до виконуваня мандату члена краєвого видїлу, другу жалобу внїс адвокат д-р Кровски в Празї за нарушенє заґарантованих конституциєю прав автономії краю. В своїй реплїці правительство констатує, що розслїдженє важности цісарського патенту, який впроваджує адмінїстрацийну комісию в Чехії, не належить до компентенциї державного трибуналу. Представник правительства заявив, що близкість економічної руїни в Чехії примусила правительство до cего запорядженя. Предсїдатель Ґрабмаєр подав до відома, що оголошенє вироку послїдує 8 с. м.
Відложенє хорватського сойму.
ЗАГРЕБ (Ткб.) Президент відложив сойм до половини мая.
Рабунок на улици.
ТРИЄСТ. (Ткб). Векслевий аґент Родріґес підняв учера в полуднє в Кредитовім заведеню для торговлї і промислу 48.100 К, але на улици вкрадено йому її, так що навіть не запримітив злодїя. Оповідає лише, що якийсь около 30 лїтний чоловік, удаючи пяного, чи зімлілого, потрутив його і потім зник.
Страйки.
ҐРАЦ. (Ткб.). Помічники мужеських, жіночих і діточих кравців застрайкувала по розбитю кількатижневих переговорів між комітетами обох сторін, вибраними до справи управильненя платнї. Страйкує около 700 помічників.
ЛЬОНДОН. (Ткб.). Страйк в копальнях угля в Йоркшір триває дальше. Страйкує 75.000 людий.
ПЕТЕРБУРГ (Пет. Аґ.) В кількох фабриках і менших підприємствах вибух учера рано страйк, до котрого прилучили ся робітники путилівських фабрик. Коли виходили з фабрик прийшло до демонстраций, співали революцийні піснї і розвивали червоні прапори. Полїция розігнала товпу. 100 робітників арештовано. В одній дїльници полїция з огляду на грізну поставу товпи ужила револьверів, кілька осіб ранено.
НЕАПОЛЬ (Пр. тел.). Прийшло тут учера до кровавих перепалок між війском і робітниками з приводу страйку портових робітників. По обох боках є ранені.
ЛЬОНДОН (Ткб.). Daily Telegraph доносить з Ню Йорку, що в стейтї Огіо в копальнях угля застрайкувало 50.000 робітників.
Румунські гостї в Петербурзї.
ПЕТЕРБУРГ. (Ткб.) Мінїстер внутрішних справ видав обід на честь румунських гостий.
Росия готовить ся.
ПЕТЕРБУРГ (Ткб). Думська комісия для справ війни і маринарки на тайнім засїданю ПОчала наради над війсковим предложенєм.
ПЕТЕРБУРГ (Ткб.) Мінїстер комунїкациї просив о уповажненє до виданя 59 мілїонів рублїв на закупно ваґонів і машин.
Подорожінє корабельних цін.
БРЕМЕН (Ткб.) Північно німецький Льойд підвисшив ціну переїзду до Америки III. клясою на двох пароплавах на 168 марок, на инших на 158. Відповідно підвисшено також инші реляциї. 