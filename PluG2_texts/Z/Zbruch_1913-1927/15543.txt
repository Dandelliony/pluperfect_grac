За українську територию.

Основне змаганє нашої національної полїтики в межах австрійської держави, змаганє до уконституованя нашого народу в окремій політичний орґанїзм на власній національній териториї через подїл Галичини й утворенє в її української части українського краю а усїми управненями, які дає краям конституція держави, — те основне змаганє нашої національної політики в Австриї зустріло ся з польської сторони з закидом нездійснимости, бо Східна Галичина не є териториєю українською, тільки мішаною. "Той простір, де побіч 3 мілїонів Русинів є 2 мілїони Поляків, а що до економічної сили мають Поляки 3/4, а Русини 1/4, той простір має бути тою компактною руською териториєю з незначними польськими острівцями!" — кличе іронічно Rzeczpospolita (ч. 107. з 8. с. м.), збираючи разом ті польські закиди.
Ми дуже вдоволені, що Rzeczpospolita так сформулувала польські арґументи на доказанє нездїйснимости нашого змаганя, бо тим самим вона дала нам критерий, який можемо прикласти до польського твердженя, що Галичина є польський край.
Східна Галичина не може творити українського краю — на польську думку — тому, бо побіч 60 прп. (3/5) українського населеня живе тут 40 прц. (2/5) польського населеня. Питанє правдивости сих статистичних даних оставляємо поки що на боці, а за те поглянемо, як з того становища представляєть ся та територия, яку Поляки вважають польським краєм.
Отже на основі офіцияльної статистики українська меншість в цілій Галичинї виносить щонайменше стільки (40 прц.), скільки на польську думку виносить польська меншість в Східній Галичині. Коли отже 40 прц. Поляків є перешкодою, щоби Східна Галичина стала українським краєм, то 40 процент Українців повинно бути бодай такою самою перешкодою, щоб цілу Галичину трактувати як польський край.
Се що-до національних меншостий в цілій Галичинї з одної і східній Галичинї з другої сторони. А тепер придивім ся більшостям.
Самі Поляки не можуть заперечити, що тих 60 прц. українського населеня у східній Галичинї, яких істнованє вони ласкаво признають, се вже справдї чисте українське населенє.
Та зовсім инакше стоїть справа з тими 60 прц не українського населеня цілої Галичини. Ті 60 прц. — се не чисто польське населенє, тільки складають ся на сю не українську більшість галицького населеня Поляки, Жиди і Нїмці. На Поляків припадав тут не більше як 45 прц., а решта (15 прц.) на Жидів і Нїмців.
Значить, коли в східній Галичинї, яку ми вважаємо нашою національною териториєю, число українського населеня навіть по польській статистиці виносить 60 прц., то в цілій Галичинї, яку Поляки вважають польським краєм, число польського населеня виносить всего яких 45 прц. Хто отже має більше право вважати дану територию своєю національною териториєю: Поляки Галичину польським краєм, чи ми східну Галичину українським краєм?
І коли можливе є політичне панованє Поляків на териториї, на якій вони творять всего яких 45 прц. населеня, то не було би нїчим неможливим полїтичне панованє Українців на териториї, на якій вони творять 60 прц. І коли Поляки те своє полїтичне панованє на териториї, на якій вони творять всего яких 45 прц., уважають справедливим, то на скільки більше справедливим було би полїтичне панованє Українців на териториї, на якій вони творять 60 процент.
Все те — тодї, якби польські статистичні дані що-до східної Галичини відповідали дїйсности. Але-ж бо вони дійсности зовсїм не відповідають, і дійсність є богато кориснїйша для Українців.
По-перше — українське населенє східної Галичини виносить не 60 прц., тільки доходить до 70 прц. Треба тямити, що для сфінґованя та кого низького проценту українського населеня при списї населеня приписано до Поляків усїх Українців рим.-кат. обряду, а також масу Українців гр. кат. обряду, особливо залежних від польських роботодавців.
По друге — не українське населенє східної Галичини не є в цілости польське, яке се для "упрощеня" справи представляє Rzeczpospolita. Дійсний процент польського населеня в східній Галичинї виносить не більше як 20; решта — се Жиди й Нїмці.
Отже в дійсности національне відношенє населеня східної Галичини представляєть ся не як 60 прц. Українців до 40 прц. Поляків, тільки як 70 прц. Українців до 30 прц. инших народностий, між якими Поляки творять 20 прц.
При тім українське населене займає територию східної Галичини компактною масою, а тих 30 прц. не-українського населеня розкинене островами.
Що-до "економічної сили", яку Поляки мірять висотою безпосередних податків, то перше всего зазначимо, що національної статистики безпосередних податків не маємо, і всї цифри, наводжені Поляками, се тенденцийна фікция. А по-друге Поляки обчисляють сю податкову силу так, що всїх податників не-Українців записують на польський рахунок. Та як би так почислити, скільки в тій польській податковій силї є податків, оплачуваних Жидами, Нїмцями, заграничними капіталїстами і т. п., — то побачили би ми, до яких скромних розмірів дійшла би та польська "економічна сила".
Словом, польські претенсиї представляють ся так: Поляки стоять на тїм, що ціла Галичина се польський край, хоч вони в нїй творять тільки 45 процент населеня, але відмовляють нам права вважати українською териториєю Східну Галичину, де українське населенє творять 70 процент. Що більше, маючи в Східній Галичинї всего яких 20 процент населеня, Поляки мають претенсию, щоби вони були в Східній Галичинї пануючим елєментом!
Очивидво, справа подїлу Галичини не є питанєм статистики, тільки питанєм політичної сили; вона буде рішена не слушністю статистичних виводів, тільки перемогою в полїтичній боротьбі.
І коли ми простуємо польські статистичні виводи, то тільки на те, щоб виказати їх тенденцийність, щоб показати, що утвореню українського краю з Східної Галичини стоять на перешкодї не популяцийні відносини, тільки польська полїтична сила.
Очевидно, в тім українськім краю був би потрібний закон про охорону національних меншостий, але такий сам закон був би потрібний в утворенім з Західної Галичини польськім краю, а так само є він потрібний прим. в par excellence німецькій Долїшній Австриї з огляду на віденських Чехів.
Але Полякам не о охорону національних меншостий ходить, тільки о вдержанє стану, в якім польська меншість Східної Галичини панує над українською більшістю. І тому Поляки виступають проти подїлу Галичини і виступати будуть доти, доки зріст нашої політичної сили не накине їм і державі сеї справи як неминучу полїтичну конечність. 