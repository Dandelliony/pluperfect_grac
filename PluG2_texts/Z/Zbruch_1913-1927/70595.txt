◦ ◦ ◦ ◦ ◦ ◦ ◦ ◦ ◦ ◦

Управильненє обороту консервованими яринами. Відень, 7 вересня 1917. Розпорядженє харчевого уряду, яке завтра буде оголошене в Дневнику державних законів і зараз входить в житє, управильнює виріб консервованих ярин. Продукуючі яринні консерви, сушені ярини, солені ярини, квашену капусту, квашені бураки і квашені огірки є обовязані по кождоразовій продукції, а найпізнїйше кождого десятого, двайцятого й останнього дня в місяци донести про свою цїлу продукцію централї ярин і овочів у Відни, жертвувати її і в разї жаданя доставити. Хто хоче продукувати більшу скількість сушених і консервованих ярин, як то є сказане на початку сього розпорядженя, мусить постарати ся в тій цїли о спеціяльний дозвіл централї для заосмотреня в ярини і овочі.
Проґрама витаня Митр. Шептицького у Львові. Комітет для привитаня митр. Шептицького у Львові оголосив нинї на мурах відозву яка зачинаєть ся словами "Український народе!" і взиває до святкованя приїзду Митрополита. Проґрама витаня Митрополита така: І. Приїзд в понедїлок 10. вересня в год. 1.45 по пол. на головний дворець. II. Повитаннє в рецепційній салї на гол. двірци: а) промова о. мітр. Білецького від духовенства, б) промова радн. дв. Фідлєра від міста, в) промова п. дир. д-ра С. Федака від Комітету. — III. Похід з двірця до церкви св. Юра вулицями: Доїздовою, Городецького, Льва Сапіги, Шептицьких, Площа св. Юра. Похід уставляєсь від год. 12-ої до 1-ої в улицї Доїздовій в такім порядку: 1. пластуни, 2. жіноча видїлова шкала У. П. Т., 3. Захоронка, 4. Захист сиріт, 5. міські народні і видїлові школи, 6. народні школи У. П. Т., 9. ученики польських середних шкіл, 10. українська торговельна школа, 11. філїя академічної ґімназії, 12. академічна ґімназій, 13. школа і ґімназія СС. Василянок, 14. ремісники, робітники і селяни, 15. академічна молодїж, 16. Союз Українок, 17. відпоручники українських товариств і орґанїзацій (найменше по чотирох з товариства або орґанїзації), 18. орхестра УСС., 19. чети УСС., 20. Марійське товариство пань, 21. процесія з церкви св. Юра, 22. монахинї, 23. теольоґи, 24. духовенство, 25. Митрополит (в повозї), 26. війсковість, 27. комітет і гостї, 28. прапорщики товариств з прапорами, 29. Сокіл, 30. зелїзничники. — IV. Промова посла д-ра В. Зайгайкевича від українського народа в першій брамі св. Юра. — V. Промова представника парохії при входї до церкви св. Юра. — VI. Молебен в церкві св. Юра і проповідь о. радн. Т. Лежогубського. — VII. О год. 7. веч. святочна вистава в укр. театрі. — Ві второк, 11. вересня, о 11. год. перед пол. депутації товариств, інституцій і приватних в митр. палатї. В суботу, 16. вересня, в год. 7. веч. святочна Академія в сали Муз. тов-а ім. Лисенка.
Безплатна правна порада для українських жовнїрів у Відни. Український Жіночий Комітет помочи раненим жовнїрам у Відни, оснував попри секції помочи полоненим секцію безплатної правної поради для жовнїрів і пошкодованих війною. В обсяг дїланя тої секції входять слїдуючі справи: 1) причинки і підмоги евакуаційні, 2) пенсії немічників, додатки за зраненє, додатки за медалї хоробрости, 3) відпустки в господарських цїлях, 4) належитости за воєнні чинитьби, 5) воєнні шкоди. Управа секції постарала ся о участь фахових сил правничих. Хто хотїв би звернути ся о правну пораду, зволить подати як найточнїйшу інформацію. Письма треба адресувати так: Ukrainisches Damenhilfskomitee für verwundete Soldaten Wien VIII Langegase 5 (Recheshilfesektion). 