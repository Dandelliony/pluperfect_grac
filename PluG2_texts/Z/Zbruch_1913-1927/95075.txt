◦ ◦ ◦ ◦

Анґлійсько-совітський договір. Варшава. "Курєр польскі" доносить з Парижа, що O'Ґраді і Літвінов підписали в Копенгазі анґлійсько-совітський договір в справі виміни бранців і достави одіння і поживи.   Турецький парлямент. Париж. К. Б. 14 ц. м. отворено в Царгороді сесію турецького парляменту. На засідання прийшло ледви 65 послів. Султан в престольній промові зложив відповідальність за участь у війні на правительство. З нагоди утворення палати султан зголосився у еспанського короля й у папи з просьбою інтервеніювати в користь Туреччини. Палату відложено без вибору президента.   Затоплення корабля. Париж. (Ава) Корабель, що віз француських Африканців, який плив з Бордо до Сенеґалю підчас бурі впав на висоті Ля Рошель на скалу і затопився. 460 подорожних утопилося, виратовано 34 особи.   Засідання комітету Ліґи Народів. Париж. Вчера в міністерстві заграничних справ відбулося під проводом Буржоа перше засідання виконуючого комітету Ради Ліґи народів. Присутні були: Керзон, Матсуі, Венізельос, Фераріо, посли Швайцарії, Норвеґії, Швеції, Данії, Греції, Чехословаччини, Сіяму, Чілі, бельґійський амбасадор Льойд Джордж і польський міністер загр. справ. Буржоа сподіється, що небавом і Зєд. Держави зголосять свою участь. Керзон запевнив, що Анґлія буде співділати, щоби договір про Ліґу народів був виконаний. Представник Італії Фераріо зазначив вагу солідарности між народами.   Відбирання церков на Білоруси. Вильно. Польські власти при відбиранню церков забраних давнійше Москалями, стрічаються на Білоруси з опором місцевого населення. Послідними днями занято церкви в Гопщині і Хозові під Молодечном.   Литовська армія перейшла демаркаційну лінію. Варшава. Около 30.000 литовська армія в кількох місцях перейшла демаркаційну лінію і почала зачіпну акцію. В місцевостях занятих військом польське населення втікає серед переполоху.   Вибори до чеських Народніх зборів. Прага. "Народна Політика" доносить, що чеське правительство задумує розписати вибори Народніх зборів на 1. лютого ц. р. Праці теперішних Народніх зборів мають бути в цілости покінчені до 30. ц. м.   Громадська думка 