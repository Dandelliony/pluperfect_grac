◦ ◦ ◦ ◦ ◦ ◦ ◦ ◦ ◦ ◦

Чи прийде до війни із Сполученими Державами?
ЛЬОНДОН (Ткб.) "Times" доносить в Ню Йорку під датою 20. с. м.: Тутешна преса висловляє надїю, що правительству вдасть ся поладнати в мирний спосіб спір з Нїмеччиною. Свої здогади опирає преса на відомости, що Вільзон перед замкненєм конґресу не буде жадати повновластий для охорони американських інтересів. Також дїяльність приклонників мира виявляє деякий успіх.
ВАШІНҐТОН (Райтер). Після розмови з Вільзоном заявив секретар для справ війни Бекер, що ще сего тижня конґрес одержить війскове предложенє вироблене ґенеральним штабом. Як зачувати, президент Вільзон є приклонником загального війскового образованя.
Італїйський транспорт війска затоплений.
БЕРЛЇН (Бюро Волефа). Один з наших підводних човнів 17. с. м. затопив торпедою італїйський транспортовий корабель "Мінас" (2.845 тон), який віз до Солуня 1000 жовнїрів, богато мунїції й золото вартости 3 мілїонів марок. Залога пароходу і все війско, яке було на нім, потонуло з виїмком двох людий, яких виратував підводний човен.
Сподіване обниженє курсу девіз.
БУДАПЕШТ (Ткб). На нинїшнім засїданю ґенеральної ради австро-угорського Банку заявив ґенеральний секретар у своїм звітї, що наслїдком заостреня війни підводними човнами невтральні держави а саме Голяндія, Швайцарія і три північні держави будуть імовірно приневолені довозити Нїмеччинї і Австро-Угорщинї вуголь, нафту і инші річи, і тому подекуди оправдана надїя, що вдасть ся запобігти дальшому зростови курсу девіз в тих державах.
Воєнні комунїкати австро-угорського ґенерального штабу з дня 23. лютого.
Війна на сходї. Ґрупа Війск Макензена? На схід від устя Бузею не вдали ся проби російських компаній наблизити ся до нас.
Фронт архикнязя Йосифа: Серед безупинних морозів незначна боєва дїяльність.
Фронт князя Лєопольда баварського: В кількох відрізках фронту збільшена боротьба артилєрійська і мінова. Дїяльність наших підїздів також учора була успішна. Більші виправи сього рода виконано під Бережанами і на північний захід від Залїзцїв. У сих двох точках віддїли наші основно знищили ворожі закопи. Під Залїзцями крім того піймано 3 офіцирів і 250 жовнїрів тай здобуто 2 скоростріли.
Війна на Балканї. Нема нїчого до оголошеня.
Воєнні комунїкати нїмецького ґенерального штабу з дня 23. лютого.
Західний терен війни. Серед мраки і дощу день у переважній части фронту минув ся супокійно. В декотрих місцях фронту в Артоа і над Соммою, а також між Мозею і Мозелею вивязали ся сутички віддїлів. Приведено кількох полонених.
Східний терен війни. Фронт баварського князя: Під Морґонем, на захід від Луцка тай між Золотою Липою і Нараївкою огонь артилєрії і метавок мін був значнїйший нїж звичайно. Коло Звижина, на схід від Золочева наші віддїли нападом вдерли ся в російське становище і вернули, розсадивши 4 мінові хідники. Привели 250 полонених і 2 скоростріли. На півд. захід від Бережан рівнож успішний напад звідунів.
Ґрупа війск Макензена: Наші сторожі в долинї Серету коло Корбула відперли кілька російських компаній. 