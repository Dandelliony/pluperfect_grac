Дві соромні виборчі події.

Зараз після виборів з сїльских громад вказали ми в 144. ч. "Руслана" на дві соромні подїї, а іменно, що "Народний комітет" зглядно рускі виборцї довели до вибору в брідскім повітї москвича Маркова, а в долиньскім до упадку віцепрезидента Романчука і зазначили при сїй нагодї, що не поможуть тут нїякі виправдуваня.
Брідский повіт і єго народно-демократична орґанїзация а також тамошні україньскорускі виборцї осоромили ся сею подїєю перед лицем укр.-руского народа і руско-католицкої Церкви і перед монархією. Вжеж їм усїм повинно бути в тямцї, що Марков став не тілько народним відступником, проголошуючи і на вічах і в держ. радї єдність нашого народа з московским, але й до того ще став відступником катол. Церкви. Повинні і се були мати на тямцї, як він поневіряв на вічах наших Владик, а в брошурі "Die ukrainische idee in Oesterreich" перед цїлим культурним сьвітом нашу народну ідею. Коли справдї "Народному Комітетови" і всему народно-демократичному сторонництву залежало на тім дїйсно, щоби представниками руского народу в кр. соймі були Русини а не ренеґати, то треба було передовсїм подбати о те, щоби і сей найзавзятїйший ворог укр.-руского народа і Церкви опинив ся був поза сеймом. Коли справдї у нас має бути прінципіяльна полїтика, про котру звичайно так богато говорить ся і пише ся при всяких нагодах, то всякі компроміси з ренеґатами не можуть мати місця. Можна мирити ся з найбільше ворожим народом, як се буває приміром після війни, можна мирити ся з найзавзятїйшими одиницями якогось народу нам супротивного, але нїяк з відступниками власного народу, котрі єго поневіряють, плюгавлять, знеславлюють єго народну ідею і єго Церкву та віру. Ми ведемо таку завзяту боротьбу о наше народне єствованє з русофільскою і схизмофільскою пропаґандою, а помагаємо своїми голосами вибирати головного єї представника! Ми домагаємо ся рішучо і в дневникарстві і в парляментї від австрийского правительства, щоби она поборювала сю русофільску і схизмофільску пошесть, котра деморалїзує наш нарід, спиняє природний єго розвиток народний і культурний, а самі руки прикладаємо, щоби типового представника сего подвійного ренеґатства, сеї подвійної зради народної і церковної видвигнути на курульске крісло! І хтож се робить? Се не якісь неграмотні, темні селяни, запаморочені русофільскою дурійкою, се ті сьвідомі руско-катол. сьвященики народно-демократичні, котрі по словам "Дїла" "розвинули були в окрузї таку систематичну, осьвідомляючу (?!) роботу, якої в сїм окрузі виборчім пп. Барвіньского і Дудикевича ще не бувало". Якжеж можете тепер тим селянам витолкувати, щоби они не дали запаморочувати ся всяким Дудикевичам, Марковам і Марущакам, щоби они не слухали Сандовичів, Ілечків, Гудимів і т. п.?! Якжеж можете тепер перед лицем правительства домагати ся поборюваня москвофільскої і схизмофільскої пошести, коли самі до того руки прикладаєте, не тямлячи, якої непослїдовности допускаєте ся супроти свого народа і католицкої Церкви, яку одвічальність стягаєте на себе?!  
Зовсїм отже не може тут бути оправданий поступок народно-демократ. орґанїзациї, анї виборцїв укр.-руских Брідщини а тим паче сьвящеників, як се намагає ся "Дїло" у виводах повиборчих, бо Т. Цєньский і так буде в соймі з більших посїлостий, але не повинен там бути москвич, хоч би він які давав "деклярациї" і застороги як се знов старають ся в народно-демократичних кругах розповсюджувати приватною дорогою.
Брідщина, а також многі наші повіти краю занадто здеморалїзовані русо- і схизмофільством, щоби ми ще мали прикладати самі руки до того, щоби ще й сьвященики того піддержували своїми голосами, котрий відцурав ся своєї Церкви, своєї народности і скаляв ту сьвященичу одїж, в котрій складав духовну канонїчну присягу.
Із сего сорому не обмиють ся і не оправдають ся укр. рускі виборці, народно-демокр. орґанїзация Брідщини а найпаче народно-демокр. сьвященики.
"Дїло" в ч. 145. намагає ся знов своїм способом виправдати сю соромну подію в Брідщинї і в своїй непослїдовности і крутїйстві, як в попереднім числї толкувало се "психічним настроєм" виборцїв, так тепер знов найшло телца жертовного в п. Барвіньскім. Отже москвофільство брідских селян, котре там було і перед Барвіньским, москвофільство в цїлій Перемискій диєцезиї, на Лемківщинї, се вислів опозицийного настрою селяньства проти угоди т. зв. "нової ери"! А чомуж оно було і перед новою ерою ? — сего панове редактори "Дїла" не знають, бо ще тодї або їх не було на сьвітї, або були дітваками!
Треба отже тямити, що перед п. Барвіньским був послом Брідщини господин Ґеровский, і що як раз по виборі п. Барвіньского почали там Русини-народовцї осьвідомлюванє селян в народнім напрямі, але опісля знов консолїдация засївала свій кукіль, о. Зельский разом з о. Даниловичем (очивидно з опозиції!), зятем o. Красицкого, засновував читальнї общества Качковского, аґітував проти п. Барвіньского, думаючи, що собі приспорить мандат, а тимчасом підготовляв почву москвичам. Після сецесиї послів соймових, як недавно і в дописи з Брідщини пригадано, висунув п. Цєньский о. Ефіновича, а два рускі клюбовцї, котрі умавляли ся з ґр. Потоцким що до мандатів, заявили єму, що не будуть робити casus belli, коли повалять Барвіньского, котрого Народ. Комітет pro forma затвердив, але не попирав. Ся уступчивість руских клюбовцїв додала опісля ґр. Потоцкому відваги піти о крок дальше і висунути справдеш-нього москвича Дудикевича. А тепер україньскі виборцї і народно-демокр. сьвященики знов хиба "з опозициї" проти компромісової угоди віддали голоси на Маркова?! Не зориєнтували ся мабуть, чи не дав їм знати "Народний Комітет", що тут зобовязав сябув до иншого виходу в справі брідского вибору. (Мимоходом зазначимо, що в ті зобовязаня не був вчислений п. Новаковский, котрого "Дїло" спершу подавало яко безпартийного, а тепер уже зачисляє до своїх радикалів. Не думайте, панове, що ваші угоди нїкому не відомі!)
А друга сумна і соромна подїя виборча, се упадок віцепрезидента Романчука в Долинї, котрого поставлено проти єго волї, мимо єго просьб і доведено до такого поганого вислїду. Коли народно-демокр. орґанїзация величає ся так своею справностю, як се зазначує "Дїло", то чомуж не допильнувала справи, коли розходило ся о кілька голосів?! Тут не поможе також виправдуванє надужитями, бож они менше більше були, хоч не такі, як давнїйше, але коли ставлено поважного і заслуженого чоловіка проти єго волї, треба було подбати о обезпеку мандату.
Отсї дві соромнї подїї зменшають вельми вагу і значінє неперечного успіху виборів і кидають яскраве сьвітло на полїтичну послїдовність і на народно-демократичну орґанїзацию. 