◦ ◦ ◦ ◦ ◦ ◦ ◦ ◦ ◦ ◦

Англійська королівська пара в Парижи.
ПАРИЖ. (Ткб.) Вчера о год. 4 мін. 30 прибула сюди королївська анґлійська пара, витана на двірци президентом Пуанкаре, його жінкою та найвисшими достойниками републики. Орхестра уставлена на двірци відіграла анґлїйський гимн і марселєзу. Публика аклямувала гостий, котрі з двірця відїхали до будинку мінїстерства заграничних справ, де приготовлено для них апартаменти.
ПАРИЖ. (Ткб.) Королївська анґлїйська пара серед горячих оваций численно зібраної публики поїхала вечером до Елїзейської палати, де була 20 хвиль у Пуанкаре, потім вернула до будинку мінїстерства заграничних справ. Королівська пара висловила вдоволенє з приводу щирого привитаня її населенєм Парижа. О год. 6.30 король приняв мінїстра заграничних справ і членів дипльоматичного тїла.
ПАРИЖ. (Ткб.) Тутешні часописи, обговорюючи приїзд анґлійської королївської пари до Парижа, зазначують велике значінє сих відвідин для тридержавного порозуміня.
В Matin сенатор Рібо пише: По обох сторонах каналу переконані про однаковість інтересів і про користь порозуміня між Франциєю й Анґлїєю. Figaro пише: Загально панує бажанє, щоби відносини між обома державами були і дальше щирі без огляду на те, чи остануть в нинїшній формі, чи змінять ся на постійний союз.
ПАРИЖ. (Пр. тел.) На запрошенє президента Пуанкаре амбасадор з Петербурга Делькасе прибув до Парижа, щоби підчас полїтичних конференций давати поясненя в справі тридержавного порозуміня. Півурядовий Petit Parisien пише, що овациї для анґлїйського короля не сьміють мати характеру, який обиджував би який нарід або який небудь край. Жерес в Humanite перестерігає, щоби не дразнити Нїмеччини.
ЛЬОНДОН. (Пр. тел.) Times пишуть, що щодорож анґлїйського короля до Франциї має полїтичний характер, бо ходить про переміну дотеперішного порозуміня в справжній францусько-анґлїйський алїянс.
Сю справу обговорювали в Парижи ще тому кілька місяців і питали ся в Льондонї, чи не схотїв би король підчас свого побуту в Парижи відбути конференцию в справі такої переміни. В сїй справі також анґлїйський амбасадор заявив готовість почати переговори.
ЛЬОНДОН. (Пр. тел.) Daily Telegraph в довшій статї обговорює жаданя француської преси про зміну порозуміня на союз, котрий доповнило ся би ще союзом з Росиєю. Було би похибкою в так важній справі не зважати також на публичну опінїю. Анґлїя не може заключувати формального союза, щоби з Францією і Росиєю вести офензивну полїтику. Анґлїя мусить відкинути всякі пляни, котрі могли би замішати її в конфлікт з сухопутними державами. Тридержавне порозумінє ґарантує Франциї її нинїшні посїлости і для забезпеченя перед нападами і несправедливими спорами, але зовсїм не містить зобовязаня щодо попираня Франциї, коли вона хотїла би вести аґресивну полїтику. Анґлїя не хоче аґресивної полїтики, а бажає лише мира.
Конфлікт Сполучених Держав з Мехіком.
ВАШІНҐТОН. (Ткб.) Гуерта зажадав в Вашінґтонї запевненя на письмі, що на сальву, якої жадають від него, кораблї Сполучених Держав відповідять вистрілом по вистрілї. Сполучені Держави відкинули се домаганє й обстоювали, щоби приймити їх услівя.
НЮ ЙОРК. (Ткб.) Гуерта відкинув жаданє правительства Сполучених Держав.
ВАШІНҐТОН. (Ткб.) В відручнім письмі до конґресу президент Вільзон зазначує, що поло-женє є виїмкове. Ходить виключно про конфлїкт між правительством Сполучених Держав і чоловіком, котрий називає себе президентом Мехіка. Обсадженє Тампіко і Веракруз не буде зовсїм означати вибуху війни.
ВАШІНҐТОН. (Ткб.) Воєнний корабель "Місісіпі" дістав приказ з корпусом аеропланів і кількома торпедовцями відплисти до Тампіко.
ВАШІНҐТОН. (Ткб.) Сенат радив учера над відручним письмом президента Вільзона. Наради відложено без порішеня ухвали, тому що спротивили ся резолюциї, принятій палатою репрезентантів, яка похвалює пляни Вільзона в справі Мехіка. Пішло за се, що ся резолюция виступає проти Гуерти. Комісия заграничних справ сенату предложила нову резолюцію, яка дає широку повновласть Вілзонови.
ВАШІНҐТОН. (Ткб.) Урядові круги потверджують чутку, що є намір сконфіскувати велику скількість амунїциї, призначеної для Гуерти, яка є в дорозі до Веракруз на покладї невтральних кораблів. Провідників сторонництв в обох палатах повідомлено про се. Американський адмірал дістав приказ обсадити цловий уряд в Beракруз.
НЮ ЙОРК. (Ткб.) Новий воєнний корабель "Ню Йорк", один з найбільших кораблїв на сьвітї дістав приказ прилучити ся до атлянтийської фльоти.
ВАШІНҐТОН. (Ткб.) Принята комісиєю заграничних справ резолюция звучить: З огляду на факти, наведені президентом Вілзоном у його відручнім письмі до конґресу про обиду Сполучених Держав Мехіком, слїд уповажнити президента покористувати ся оружною силою в ціли домаганя недвозначної сатисфакциї. Та не треба в сїм добачувати ворожого наміру, задуманого нами проти мехіканського населеня.
МЕХІКО. (Ткб.) Гуерта видав учера відозву, в котрій всїм чужинцям, а передовсїм Американцям, які бажають остати в Мехіку, запевнює безпеченство житя й майна. Гуерта хоче показати, що його правительство і Мехіко є цивілізовані. Дальше висловлює бажанє, щоби американський нарід переконав ся, що американського прапора зовсім не обиджено. Констатує, що президента Вілзона фалшиво поінформовано і тому він таксамо фалшиво поінформував конґрес.
Перед американським посольством в Мехіку поставлено для його охорони 12 полїцийних урядників.  