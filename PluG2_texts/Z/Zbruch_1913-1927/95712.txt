◦ ◦ ◦ ◦ ◦ ◦

"Варшавський флірт з Петлюрою кінчиться". "Słowo Polskie" подаючи за нами відомість про арештування українських міністрів в Камянці, пише, що це арештування стоїть у звязи з маючими начатися переговорами про мир Польщі з совітською Московщиною. Про арешт українського державного банку в Камянці пише вшехпольський орґан, що дивним дивом Полякам видавалося, що істнує в осідку польського Воєвідства банк "фікційного" українського уряду. Вибивання грошей в цьому банку пригадує "Słow-у Polsko-му" варстат, який підлягає карному кодексови. Свої інформації про камянецький скандал кінчить "Słowo Polskie": "Варшавський флірт з Петлюрою кінчиться".   "Професіональний Вістник", орган Головної Ради українських професіональних орґанізацій, ч. 2., вийшов з друку. На зміст складаються: Перша професіональна конференція українських робітників (докінчення); Фабричні ради; Економічний Союз праці у Франції (Нове оружя соціяльної революції); В справі організації приватних урядників; Страйки та льокавти; З соціяльної політики (Проєкт закона про домашню службу в Польщі); З професіонального руху; З діяльности Головної Ради українських професіональних орґанізацій у Львові. Оповістки. Ціна 1 примірника виносить І Kop. Набувати можна в адміністрації, вул. Руська ч. 3. у Львові, та у партійних кольпортерів.   Тов. д-р Богдан Чайківський відкрив адвокатську канцелярію в Коломиї (в Народньому Домі). Наше громадянство коломийщини та сусідних повітів в особі тов. Чайківського зискує доброго громадянського робітника.   Гром. Мечиславу Оссовську, члена запомогової Секції У.Г.К. у Львові, по довготревалій тюрмі в полевому суді на Замарстинові випущено нарешті на волю. Гром. Оссовська, одна з найдіяльніших членів згаданої секції, пала разом з иншими жертвою провокації, яка коштувала її 5 найтящих зимових місяців тюрми. По випущенню з тюрми, перші свої кроки спрямувала до У.Г.К., в якому з таким відданням працювала. Оноді випущено з замарстинівської тюрми гром. Олю Дудриківну, арештовану вдруге перед кількома неділями. — Обі громадянки витаємо щиро на волі!   Радник Юліян Федусевич, дуже діяльний член Самаритянської Секції і Секції інтернованих і полонених У.Г.К., по тяжкій недузі тифу, якої набавився серед сповнювання свого громадянського обовязку — повернув уже до здоровля та відвідав У.Г.К. та нашу редакцію. Гром. Федусевич обійме в недовзї свої функції та буде й далі працювати як досі, для поліпшення долі наших інтернованих та полонених.   Винниченко в Камянці. Таку вістку розпустив хтось в Камянці. Поліційні орґани та жандармерія шукала його по всім усюдам та не найшла, бо він — спокійно сидить у Відні.   Українське шкільництво в Бесарабії. Румунський уряд асиґнував 8 міліонів на українські школи в Бесарабії. В Хотині, столиці повіту, де більшість населення становлять Українці, має повстати український ліцей.   Одна цибуля у Львові коштує 1.60 кор. Таку ціну жадають львівські перекупки. Як бачимо, й цибуля зійде до ряду люксусових річей.   Копальні нафти в Бориславі, що були власністю родини Шрайберів, мають перейти на власність великої акційної спілки в уділами польського уряду. Після вісток з Лондону, велике анґлійське товариство Oil Company веде переговори в ціли купна всіх галицьких нафтових копалень.   Перша робітнича фабрика в Галичині. Робітнича Кооператива професіональної орґанізації кафлярів у Львові, набула контрактом дня 10. лютого ц. р. від Вінклєра на власність фабрику кафлів в Глинську біля Жовкви. Від варшавського уряду дістала кооператива кредиту міліон корон. Ціна купна виносить 800 000 корон. Управу цеї робітничої фабрики становлять т.т. Разовскі, Бараньскі і д-р Бубер як синдик.   З мартирольоґії Холмщини. Делєґація Холмщан у польського міністра просвіти. Дня 9 ц. м. була у польського міністра просвіти та віроісповідань делєґація селян з села Отрог, янівського повіту на Холмщині. Делєґація жалувалася на важке положення українського населення, на поневірку його національних та реліґійних почувань (церкву в селі насильно вихрестили на костел і т. д.). Міністер поручив з цею справою звернутися делєґатам до тамошнього староства. Одначе делєґати заявили, що на всі жалоби та домагання відповідав староста, що вони мусять перейти на латинське, коли хочуть якої небудь допомоги від уряду, а инакше всі погинуть з голоду. Вислухавши цеї заяви, відповів міністер дуже енерґічно, що делєґація це "аґітатори, арештувати вас". Делєґати одначе не злякалися погрози, а тільки спокійно заявили, що вони вислані населенням Холмщини не для якоїсть аґітації, а тільки заступати їхні животні інтереси, за які ціле населення Холмщини може постояти.   Вперед! 