◦ ◦ ◦ ◦

    Коаліційний уряд в Росії? Чеське пресове Бюро доносить з Парижа за "Evening Standard" з дипльомзтичних джерел, що російські большевицькі провідники, між ними Лєнін, намагаються створити в Росії коаліційний уряд. В найблищих днях — як припускають, належить очікувати звороту в державнім устрою Росії.   Бульонська конференція визнала совітський уряд? Польські політичні круги у Варшаві одержали відомість, що конференція в Бульонь рішила визнати совітський уряд під умовою, що він урядово признає усі передвоєнні зобовязання б. російської імперії супроти антанти. Цю умову закомуніковано Крассінови, котрий переслав її телєґрафічно до Москви. Відповідь з Москви ще не наспіла.   Про типольські демонстрації в Льондоні. Курєр Львовскі з 27. ц. м. подає за "Daily Herald", що в Льондоні тревають дальше демонстрації, уряджувані перед польським посольством, як протест проти війни, яку веде Польща з Росією.   Заява Мільрана. Авас доносить з Парижа: Підчас дискусії над бюджетом міністерства для закордонних справ посол Ляфон критикував східну політику француського уряду й домагався відновлення взаємин з Росією. Мільран заявив на це, що уряд є вірний дотеперішній політиці, яка відповідає так інтересам, як і традиції Франції. Що до взаємин з Росією, то Франція признає тільки торговельні зносини. Обговорюючи справу Ліґи Народів, Мільран заявив, що француський уряд старається зреалізувати цю ідеальну думку.   Проґрама нового італійського уряду. Аґенція Аваса доносить з Риму, що італійський парлямент і сенат прийняли горячо програму Джоліттія. Новий премєр кладе натиск на конечність тісного порозуміння зі союзниками і відновлення взаємин з Росією. Кромі сього заповідає він проєкт реформи конституції і поважної акції з боку уряду в справі поборювання дорожні.   Тешинський Шлеськ і Чехи. Чеські часописи подають, що чеський міністер для закордонних справ д-р Бенеш виїде на днях до Моравської Острави на конференцію з мужами довіря тешинської области, а відтак удасться до Ополя, де має стрінутися з польським міністром для закордонних справ. Чехи не будуть вже висилати політиків до Брукселі, в ціли запротестовання проти полюбовного суду для рішення справи приналежности Тешинського Шлеська. Инші часописи, як "Venkov" твердять, що Чехи тільки тоді могли би згодитися на полюбовний суд, коли би мали ґарантії, що конференція амбасадорів возьме під розвагу факт, що плєбісцит випав би в користь Чехів.   Мировий договір і Туреччина. Радіо з Ліону доносить, що турецькому везирови Джафарови Ферідови Паші вручено ноту з повідомленням, що дата 26. червня ц. р., визначена для відповіди Туреччини, не буде пересунена.   Громадська думка   