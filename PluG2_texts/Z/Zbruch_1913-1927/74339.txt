Різдвяні дарунки для жовнїрів і УСС.

Ми одержали таку відозву до поміщеня: В недовзї засядемо до святої вечери... правда не щедрої, скупої, воєнної і не побачимо побіч себе наших братів, мужів батьків, дорогих любих нашому серцю. Одні у сиру землю геройські поклали голови, — за них змовимо "Отче наш", другі "лїчуть в неволї днї і лїта" — тим хоч вістку пішлем бо більше кордон не позваляє. Треті в супроводі гуку пушок в ровах стрілецьких витати-муть "Предвічного Бога" і гадкою полинуть у "тихий милий рай" у ту кімнату, де колись то з нами засїдали до стола у святий вечір. Нам тужно буде за ними, хоч з нами ще остали наші матери, сестри, донї, наші посестри. А їм? Як дорогою буде їм у сю хвилю кожда вістка із рідного краю, як любою кожда й найменша дрібничка, про яку знати-муть, що кілька днїв тому держала її в руках дорога їм особа. І ми без сумнїву памятати будемо про них. Та чи про всїх ? Чи всї мають таких, що згадають їх у сей роковий день, чи всї мають таких, що будуть мали спромогу у сей святий вечір згадали їх хоч малою дрібничкою, післати їм щось, що нагадувало би рідну хату? А прецїнь всї вони дорогі нам, всї без виїмку. І ті, що споріднені чи посвоячені з нами і ті що тільки знакомі нам і ті яких ми зовсїм не знаємо, про яких нїколи не чули. Ми ж дїти одної України, у нас одна мета, одно бажанє. Тому святим обовязком всїх нас памятати про них, а в першій мірі про тих, що не з горожанського обовязку, а самі добровільно пішли у бій, щоби воскресити давну Запорожську славу, — про славних наших Сїчових стрільцїв, що вже четвертий святий вечір обходити-муть далеко від своїх родин. А й про тих не сміємо забути, що лїчать ся у шпиталях із ран, які понесли в оборонї вітчини. Їм хвилї днями стають а днї довгими роками. Їм дрібничка малий дарунок в день Христового Різдва більшу зробить радість чим иншим часом не знать як великий дар. Зробім їм, дорогим нашим братам-вовкам сю приємність, даймо їм доказ, що не забуваємо про них. Укр. жіночий комітет помочи для ранених жовнїрів і УСС. поставив собі задачею вислати нашим стрільцям та недужим по шпиталях не величкі дарунки на Різдво, а до всїх звертаємо ся з просьбою о поміч. Підпоможіть нас, дайте нам спромогу вислати Вашим братям, батькам, синам святочний дарунок. Пришліть хто гроші, хто припаси живности, муку, крупу, хлїб, пшеницю, мід, мак, овочі, бо хочемо нашим стрільцям зладити святу вечеру. А коли наші дорогі недужі, завдяки Вашій жертволюбивости засядуть до спільного стола, — тодї кождий з них із серця пішле Вам сердечне "Спасибіг", за те, що Ви поминули їх. Гроші прошу слати під адресою "Днїстер", "Святочні Дарунки" ч. 9880.
Датки в натуралїях слати на адресу "Український жіночий Комітет, Руська ч. 3.
Софія Олесницька, предсїдателька; Ір. Лежогубська, писар; Ст. Горбачевська, скарбник. 