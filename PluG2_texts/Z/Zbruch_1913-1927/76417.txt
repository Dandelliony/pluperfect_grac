Розбита церков.

Нам пишуть: Вже два роки тому старалось польське духовенство з Камінки Струмилової — користаючи з вивезеня пароха Батятич на Сибір — заволодїти дочерною церквою на Здешеві, однак всі їх заходи зміг на разї ударемнити тодїшний завідатель Батятич о. Колянковський. Справа опинилась аж в ц. к. Староства в Жовкві, яке видало таке рішенє, що коли латинське духовенство хоче відправляти богослуженє в українській церкві на Здешеві, мусить просити гр.-кат. завїдателя о позволенє. Однак се не подобало ся польським ксьондзам, бо як сказав латинський завідатель о. Вояковські "Ja nie myślę klaniać się ruskiemu księdzu, chocialby na tem miała ucierpieć chwała Boża!" Ho і не кланялись і непоказались на Здешеві польські ксьондзи через рік. Аж ось недавно попробували знов щастя, чи не вдасть ся здобути "twierdzę na kresach". Приїхав ксьондз Станіслав Войцех та погрозами вимусив на провізорі церковнім видачу ключів до церкви. Колиж про те довідав ся адмінїстратор о. К., казав церков замкнути, а ключі собі віддати. Але і се не спинило дальших проб перемінити нашу церковцю на kościółek, бо мовляв — Поляки будували церков (а було їх аж три родини, з яких нїхто й пальцем не повів при будові). Одного гарного дня вибрав ся той сам księzunio на Здешів та при помочи "майстра від чужих замків", якого з собою привіз, розбив двері "ku zbudowaniu maluczkich". Відтак через якийсь час не нападав польський ксьондз на нашу церков, яку замкнено на ще сильнїйшу колодку. Аж в понедїлок 21 сїчня вибрав ся знов ксьондз Станїслав Войцех до своїх овечок й тим разом в товаристві "майстра", який всемогучим витрихом отворив замок, а при помочи сокири упорав ся з колодкою. В отвореній так церковцї відправляє слуга Христовий богослуженє, та навчає людий любити ближнього, не нападати на чуже добро, не грабити... Бачили ми в сїй війнї ріжні-преріжні дива, але такої нахабности, такого розбою ми хиба не бачили. Бо не допускаєть ся його пр. чуже війско, як се нераз бувало, а представник духовенства "братнього народу". 