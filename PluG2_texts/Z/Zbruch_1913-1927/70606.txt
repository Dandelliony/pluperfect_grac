◦ ◦ ◦ ◦ ◦ ◦ ◦ ◦ ◦ ◦

Конференції австрійських і угорських мінїстрів у Відни.
ВІДЕНЬ (Ткб.) 6. вересня. Нинї відбула ся в мінїстерстві заграничних справ спільна рада мінїстерська під проводом спільного мінїстра скарбу, Буріяна, який заступав мінїстра заграничних справ. Нарада відносила ся до господарських справ і тревала від години 10. рано до години пів до другої по полудни.
БУДАПЕШТ (Ткб.) "Magyar Tudosito" доносить з Відня: Спільна мінїстерська конференція, яка відбула ся нинї (6. вересня — Ред.) під проводом спільного мінїстра скарбу ґрафа Буріяна і при співу части мінїстра війни, австрійського президента мінїстрів та обосторонних мінїстрів скарбу, торговлї й рільництва занимала ся справами валюти.
Конференція в справі виживленя.
ВІДЕНЬ (Ткб). 6. вересня. Конференція яка відбула ся в будинку долїшно-австрійського сойму в справі виживленя, мала за цїль, як то зазначив президент мінїстрів, дати правительству можність пізнати погляди консументів на користи й некористи теперішної системи орґанїзації виживленя населеня.
Більшість учасників анкети була тої думки, що тільки загосподарованє державою може запевнити справедливий подїл середників поживи, які є до розпорядимости. Державну господарку поручаєть ся тільки що до тих родів, які не підлягають легко зіпсутю. Вказувано на те, що браки державної господарки полягають головно на тім, що запізно приступлено в богатьох напрямах до примусової системи і не перепроваджено з достаточною енерґією. В звязи з тим було домаганє переміни харчового уряду на мінїстерство виживленя. Більшу часть дискусії виповнило обговоренє нерівномірности істнуючої на точцї заосмотреня в середники поживи головно зорґанїзованих і незорганїзованих консументів, а з другої сторони нерівности, спричинюваної місцевими відносинами, що викликує в широких кругах населеня нездоволенє. Опісля приступлено до подрібної дискусії і обговорювано господарку поодинокими артикулами а особливо бульбою.
Довершене порозумінє в польській справі.
ЛЬВІВ, 8. вересня 1917. Бюро Вольфа доносить урядово: "Конференції між нїмецьким канцлєром і ґр. Черніном підчас послїдного побуту австро-угорського мінїстра в Берлїнї відносили ся також до дальшої будови польської державности по думцї проклямації з 5. падолиста 1916.
"Між обома державними мужами осягнено повне порозумінє що-до точок, про які ходило. Тому треба дожидати, що вже в недалеких днях наступить оголошенє обома монархами в справі польського устрою заяви, повної ваги."
Ся вістка приходить досить неожидано після всего того, що писало ся недавно тому про польську справу з нїмецькій, особливо протиканцлєрській пресї.
Так "Vossische Zeitung" відраджує правительству, щоби воно рішило ся на дальшу будову польської державности. В цїлій справі — на думку згаданого орґану — ходить про участь Поляків у війнї. Се певне, що державна Рада мимо своєї активістичної проґрами не була-би в силї взяти на тебе рішенє про висланє лєґіону на фронт, бо не почувала за собою попертя суспільности. Коли-би проте приступлено до твореня польського правительства, то се являлось-би в очах Поляків безперечним успіхом противників активного виступу Польщі.
"Deutsche Zeitung" пише: "Здогади що-до независимого польського Королївства не здїйснили ся під нїяким ооглядом. З того витягнула консеквенції начальна команда армії в порозуміню з правительством, а нїмецький нарід дожидає, що та робота не буде зроблена тільки через половину. Ледви чи є ще друга яка справа, котру би так однодушно осуджувано в Нїмеччинї: польська проклямація була за наглою та могла спричинити погубні наслїдки для цїлого веденя війни і для найпізнїйших часів. На щастє сильна рука хопила ту справу." 