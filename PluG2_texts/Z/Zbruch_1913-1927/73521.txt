◦ ◦ ◦ ◦ ◦ ◦ ◦ ◦ ◦ ◦

Конкурс на однострій українського війска. "Кіевская Мысль" з дня 26. н. ст. жовтня повідомляє: Український Війсковий Комітет оголошує конкурс на виконанє проєктів однострою для українських війск на час війни і мира. Однострій на час війни мусить відповідати умовам сучасного походного житя й тим матеріялам, які видає інтендантство. Однострій на час мира мусить бути у згодї з історично-національними українськими традиціями.
Урядам парохіяльним львівської архиєпархії подаємо отсим до відома, що на основі рескрипту ц. к. Намісництва з 29. жовтня 1917 р. ч. 4376 і асиґнати ц. к. гал. дирекції скарбу з 7. падолиста с. р. одержали ми підмогу для всеєнних сиріт за ІІІ. квартал що йно 20. с. м. і безпроволочно її розсилаємо, сим разом на адреси урядів деканальних. За IV. квартал с. р. постараємось о підмогу тільки для тих сиріт, яких викази вже маємо у себе, за те за І. квартал 1913. будуть могли одержати підмогу і такі воєнні сироти, які не були дотепер в нашій евіденції, особливо дїти з новоосвободжених повітів. В тій цїли просимо, щоби всї без виїмку уряди парох. зволили надіслати нам найпізнїйше до 15. грудня с. р. викази воєнних сиріт, що перебувають в їх парохіях; кажемо всї без виїмку тому, що протягом року позаходили многі зміни, деякі сироти померли, инші переступили вже 14 рік житя, деякі знова дїти осиротїли доперва сего року, отже на 1918 р. мусимо виготовити зовсїм новий еляборат. Пригадуємо, що під воєнними сиротами розуміє правительство дїтий понизше 14 року житя, що в наслїдок воєнних подїй стратили обоїх або одно з родичів (опікунів), не побирають війскового причинка, не посїдають середників до удержаня і є здані на чужу ласку. В виказах треба навести докладно: імя і назвище сироти, дату її уродженя, імена родичів, дату і причину їх смерти та маєтковий стан. Маємо повну надїю, що всї уряди парохіяльні зволять в інтересї самих сиріт виготовити точно такі викази і надіслати нам у висше згаданім реченци. — За "Укр. епархіяльньй Комітет опіки над воєнними сиротами" у Львові (вул. Домінїканська 11) о. В. Лициняк.
З перемиської епархії. Нам пишуть: Зарядженє преосв. д-ра Коцилівського в справі уживаня української мови і правописи в урядованю приняли всї з радістю. Але щож з зарядженя, коли воно не обовязує самої консисторії. Один з референтів і то фундацій (о. Войтович) виготовляє і дальше начерки грамот фундаційних "язичієм" і правописю "етимольогіческою". Як мають слухати москвофіли на провінції, коли їх протектори з консисторії зарядженя свого владики не слухають?
Відзначенє. Хорунжий при п. п. Михайло Крижановський з Бучача дістав за бодре поведенє супроти ворога в боях на східнім фронтї медаль хоробрости ІІ-ої кляси. 