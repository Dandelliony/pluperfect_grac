Львівські наради.

ВІДЕНЬ (Прв. тел.) Fremdenblatt-ови телєґрафують зі Львова, що Українці заявили д-рви Коритовському на останній конференциї, що вони під жадною умовою не можуть відступити від своїх домагань, які здебільш і покривають ся з виборчим компромісом, розбитим у лїтї та що в тїм напрямі сказали своє послїдне слово. Намісник Коритовський конферує тепер у Львові тільки з польськими соймовими партиями та зложить звіт з тих переговорів президентови мінїстрів ґр. Штіркови. Українські посли ждатимуть на повідомленє президента мінїстрів про теперішну ситуацию з квестиї галицької виборчої реформи, щоби відповідно до того уложити свою тактику в парляментї.
Про рішеня Ширшого Народного Комітету Fremdenblatt не згадує й словом.
ВІДЕНЬ (Прив. тел.) Вечірна Die Zeit подає такий образ теперішної ситуациї:
Для уможливленя останної проби, привернути спосібність до праці парляменту, яку сильно спинила українська обструкция, згодили ся партиї й правительство на те, щоб зробити перерву в парляментарних нарадах. Галицькому намісникови д-рови Коритовському припала важка задача, довести в часї сеї павзи до основи для нового компромісу в справі галицької виборчої реформи та довести до такого взаїмного зближеня Поляків і Українців, щоб наступило облекшенє ситуациї в парляментї та частинна розвязка крізи в галицькім соймі. Д-р Коритовський старав ся полишений йому короткий час використати після своїх сил. Почав у Львові енерґічно переговори між Поляками й Українцями на дуже широкій основі. З уваги на незвичайні річеві й полїтичні трудности, з якими получений проблєм галицької виборчої реформи, що стоїть вже від років на дневнім по-рядку галицького сойму та ще й досї не може діждати ся своєї полагоди була повна основа глядїти песимістично на удачу сеї акциї. Та д-р Коритовський вспів компромісовою дорогою усунути бодай частину річевих перепон злучених з виборчою реформою.
В теперішнім моментї стоїть на першім місци львівських нарад квестия запоруки, яку можна би дати Українцям за певне порішенє компромісу в соймі, якби до него вже й прийшло. Українці є тої думки, що тільки тогди могли би змінити свою тактику в парляментї, якби виборчу реформу полагоджено в соймі остаточно перед або бодай рівночасно з порішенєм нових податків в парляментї. В тій ціли пропонують вони відбутє паралєльної сесиї галицького сойму з нарадами парляменту. Деякі дни в тижни призначено би на наради галицького сойму. Наради галицького сойму набрали би тільки не богато часу. Комісия для виборчої реформи може перевести наради над проєктом за півгодини, а в повній палатї треба би на се двох або трох засїдань. Отсей проєкт Українців стрічаєть ся одначе з рішучим спротивленєм польських противників виборчої реформи. Оттимто остаєть ся сумнївною квестиєю, чи намісникови Коритовському, хоч йому не бракувало досї енерґії й сильної волї, удасть ся упорати з сею перепоною.  