По утечі братів Ґеровських.

Вчера видано держані під полїцийним наглядом особи, які обжаловано, що помагали або приготовляли втечу Ґеровських — краєвому судови. До краєвого суду відпроваджено матїр Ґеровських Фелїцию, сестру Ґеровських, портиєра Рипчинського, Софію Непіт, жінку вязничного дозорця і студента Данила Коваля, який мав замовити автомобіль. Дальше видано судови ключника Кавбу, служницю Непітів і редактора Цуркановича. Слїдство в справі Ґеровських ведеть ся тепер в двох напрямах: в справі дїяльности їх яко руссофільських аґітаторів, яке ведуть дотеперішні слїдчі судиї, та для сконстатованя обставини, на скільки арештовані тепер особи співвинні в утечі братів Ґеровських. Для веденя слїдства в справі утечі виделєґовано львівський краєвий суд. Вчера приїхали зі Львова до Черновець радник краєвого суду Фіда і прокуратор Семільський для веденя слїдства проти підозрілих осіб. По скінченю вступного слїдства перевезеть ся всїх арештованих до Львова. Львівський суд делєґовано тому, що велике число підозрілих і невідповідне розложенє черновецького краєвого суду не дають достаточної запоруки, що арештовані не порозумівали ся би зі собою. Про приготованя утечі Ґеровських Czernowitzer Tagblatt доносить, що 28. мая прийшов був до склепу з убраними Германа Енде дозорець Непіт з жінкою і казав показати собі загортки. Купив тодї плащ для жінки, а для себе високий чорний ковнїр від дощу. Хотїв ще другий ковнїр купити, але не було бажаної величини. Платив 1000-короновим банкнотом. Того самого дня мати Ґеровських купила у фірми Гайльмана Кона довгий ґумовий плащ за 30 К. А що не мала при собі потрібної суми, заявила, що прийде пізнїйше. Замість неї прийшов ред. Цурканович, заплатив 30 К. і казав субєктови плащ віднести вязничному дозорцеви Янцови для Ґеровського. Плащ жінки Непіта при ревізиї найдено і сконфісковано. Коли дозорець випроваджував Ґеровських з келїї, д-р Алексїй Ґеровський, переодївши ся в келїї, заявив своїм вязничничним товаришам, що іде до віцепрезидента, бо дізнав ся, що з припорученя мінїстерства слїдство проти него здержано. Отже вже мабуть не верне до келїї, тому вони нехай подїлять ся його обідом. Вязничні товариші молодшого Юрія Ґеровського кажуть, що він перед утечию був дуже веселий, що пояснював сим, що мінїстерство справедливости здержало проти него слїдство. Тому за хвильку випустять його на волю. Се поясненє вказує, що брати Ґеровські мали досить часу до порозуміня в справі утечі. Тепер викрило ся, що плян утечі уложено майже місяць наперед. Одного вечера дозорець Непіг принїс до кімнати дозорців дві фляшки вина і наставав дуже, щоби вони пили. Та лише кілька дозорців пило се вино, яке певно було змішане з усипляючим додатком. Що тодї Непіт хотїв перевести втечу Ґеровських, вказує і се, що як рано переконали ся, телєфонїчні проводи в в судовім будинку були перервані. Слїдство переведене у Цуркановича дало дуже обтяжаючий материял. Оба Ґеровські є ще разом з Непітом в росийській Новоселици. 