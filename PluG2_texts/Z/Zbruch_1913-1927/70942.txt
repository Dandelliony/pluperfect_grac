Як "Czas" парцелює Україну між Польщу і Росію.

Львів, 19. вересня 1917.
Краківський "Czas" з приводу патенту з 12. с. м. про державну власть в Польськім Королївстві пише:
"Польське правительство на основі патенту мусить виробити собі свій круг дїяльности, і то в двох напрямах.
"По перше повинно йому ходити о те, щоби справдї стати правительством, себто, щоби одержати екзекутиву... Правительство мусить мати війско і скарбовість, рекрута і податки, мусить розпоряджати жандармерією, а в кінци війском. Все те правительство польської держави мусить собі доперва здобути в окупантів, а здобути і навіть розумно того жадати не може, коли не дасть повної запоруки, який ужиток зробить з тої екзекутизи.
"Ще в висшім степени відносить ся се до означеня території, на якій має правити польське правительство. Нинї на основі патенту тою територією є простір ґенерал-ґубернаторств в Варшаві й в Люблинї, який не сягає поза границї Королївства. Всяке розширенє сього простору на схід, на заняту нїмецькими війсками Литву, залежить від того, як польське правительство, а за ним польська суспільність поставить ся супроти центральних держав. Не може бути про се двох думок, що Росія царська чи републиканська може манити Поляків дешевими обітницями Познаня і Ґданська, але є на стільки щира, що на випадок своєї побіди не обіцює їм Литви, а навіть Львова".
Як бачимо, добрі апетити має "Czas": Литва, українські землї Росії на схід від Королївства і навіть Східна Галичина повинні належати до польської держави. Так, на думку "Czas-у", повинно польське правительство "поставити ся супроти центральних держав".
Коли всї українські землї, які знаходять ся по сей бік фронту, анектує "Czas" для будучої польської держави, — що до українських земель по той бік фронту помагає він російським націоналїстам уїдати на "фантастичні жаданя" Українцїв, давати правительству Керенського поученя, що він непотрібно уступив у липни перед домаганями Української Центральної Ради, хвалити Корнїлова, що він не годить ся з українським курсом полїтики Керенського, тїшити ся, що інструкція тимчасового правительства для Ґенерального Секретаріяту України обмежує територіяльно і що до компетенції автономію України, радїти з нападу на полк ім. Богдана Хмельницького в Київі і т. д.
Словом, в відношеню до закордонної України "Czas" займає становище спадкоємцїв царської полїтики супроти України, сумує, обурюєть ся і радїє разом з ними. Статї "Koniec armii ukraińskiej" (ч. з 12. с. м.) і "Kereński і Korniłow" (ч. з 14. с. м.), не говорячи про дрібні уваги майже в кождім числї, є ярким доказом того становища "Czas-у". 