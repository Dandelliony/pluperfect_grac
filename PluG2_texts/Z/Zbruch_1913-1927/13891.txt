Революция в Ірляндиї.

Закон про автономію Ірляндиї, котрий надає сій країнї осібний сойм з відвічальною перед ним виконуючою властию перейшов по віковій боротьбі, по боротьбі, яка не знаходить собі приміру в істориї людства, два рази в льондонській палаті громад більшістю понад 100 голосів. Два рази відкинула той закон палата льордїв і тепер стоїть справа так, що, коли закон перейде в палаті громад і третий раз, тодї голос палати льордів не буде вже мати значіня і закон буде правосильний.
Тимчасом проти гомрулю повстала в останних часах дуже поважна небезпека в самій Ірляндиї, небезпека, котра може в тім краю викликати революцию. Проти гомрулю витворила ся стихійна опозиция в ірляндській провінциї Ульстер, якої населенє протестантське в противенстві до католицької Ірляндиї. Ульстерські протестанти впевняють, що ухваленому законови не піддадуть ся, хоч-би мало прийти до проливу крови. Вони почувають ся Анґлїйцями, обстоюють унїю з Анґлїєю і не думають піддати ся „папістичній" більшости будучого ірляндського парляменту. Закипіла в них давна погорда і реліґійна ненависть до католицизму Ірляндців і тому вони противлять ся автономії „зеленого острова". Сей зажертий фанатизм огорнув всї верстви Ульстеру: аристократів, великих посїдачів, купців, фармерів і робітників.
В Ульстері, в сїй найбогатшій, промисловій провінциї Ірляндиї кипить тепер аґітацийний рух. Сер Едвард Керзн, бувший мінїстер кон-сервативного кабінету зорґанїзував побічне правительство, а сер Джордж Річардзн, емеритований анґлїйський генерал обняв провід армії, котру ульстерці виставили проти ірляндського гомрулю. Добровольча армія в силї 50.000 люда відбуває вправи, муштру, маневри, закладає свій штаб в ратуші Бельфасту, творить віддїли санїтарні, наколесників-звідунїв, заводить стациї бездротного телєґрафу. Армія дїлить ся на полки по 4 баталїони, зложені з 800 людий. Команду над полками обняли бувші анґлійські офіцири.
Цивільне правительство вибрано на однім з останних зборів ульстерських делєґатів і надано йому назву „Ради уніоністів з Ульстеру". Президентом вибраний Керзн „некоронований король Ульстеру". В радї засїдає богато визначних бритийських аристократів, що походять з Ульстеру. Першим способом опору проти ненависного „католицького ярма" — як називають ульстерці гомруль — має бути неплаченє податків.
Анґлїйські дневники переповнені описами воєнних приготовань Керзена. Сими днями покінчив він свою подорож самоходом по протестантській Ірляндиї і сконстатував, що край готовий до опору й оружної боротьби. Керзена, „короля Ульстеру" витали всюди з незвичайним одушевленєм. По селах кожда хата прикрашена прапорами, а вся людність виходить на стрічу Керзена в воєннім порядку. На передї молодїж з карабінами, дальше старці і жінки з сокирами і косами. Стайнї і клунї перероблені на бараки для війска а в пожарничій стражници засїдає ґенеральний штаб добровольців. Працюють і жінки. Президентка „Унії ульстерських жінок" Lady Londoverry видала пламенну відозву, в якій накликує до складок на боєвий фонд. Сама жертвувала 24.000 корон і таку саму квоту дала княжна Abercorn. Також в Америці протестантські Ірляндці готовлять ся з помічю для вітчини, а з Вінніпеґу в Канадї повідомлено Керзена і телєґрафічно, що зорґанїзований полк з 500 до-бровольців готов кождої хвилї явити ся на поли бою. Керзн розвинув дуже інтензивну акцию, а товпи народа слухають його з одушевленєм і співають боєві гимни, з котрих один кінчить ся рефреном: „З Керзеном підемо радше на смерть, ніж станемо римськими невільниками". 