Останні дні на фронтї.

Львів, 19. червня 1916
Що принесли останні дні на загрожених російською офензивою частях нашого фронту?
Починаючи представленє положеня від південного кінця фронту, маємо занотувати втрату Чернівцїв. Ся втрата, хоч зі становища місцевих інтересів, як також зі становища патріотичного почутя яка болюча, не має одначе визначного мілїтарного значїня. Вже сам факт, що Чернївцї майже півтора року знаходили ся так недалеко боєвої лїнїї, говорить, що кінець кінцїв узяти їх, наперши на боєву лїнїю в тім місци переважаючими силами, не значить осягнути незвичайний здобуток. Така вже доля сього міста, що воно вже пятий раз у сїй війнї переходить з рук до рук.
При тім положенє їх на краю правого крила фронту, який тягнеть ся від Балтійського моря до ромунської границї, справляє, що здобутє їх само про себе в теперішнім положеню значить не богато, а могло би значити аж в звязку з подїями на инших відтинках фронту, про що буде мова далї.
Отже почуваня, які викликає в нас втрата Чернівців, не повинні затемнювати нашого погляду на цїлість положеня.
Йдучи далї боєвою лїнїєю з півдня на північ, треба зазначити як відрадний факт, що в південно-західній Галичинї російська офензива не робить поступів. Вступивши до Городенки і Снятина, неприятель зміг посунути ся тільки незначно на захід від сеї лїнїї, — доносить нам комунїкат з 15. с. м. Комунїкат з 16. с. м. говорить про відпертє ворожої кінницї і про малі тільки перепалки в тій области. Комунїкат з 17. с. м. доносить про невдачу проби неприятеля перейти з північного боку Днїстра на південний на північ від Незвиск (є се місцевість на половинї дороги між Городенкою й Товмачем); в кінци комунїкат з 18. с. м. доносить, що положенє в сїй области не змінило ся. Отже російська офензива в сїй области не поступає.
Перейшовши на північний беріг Днїстра, де Росіяни, занявши Бучач, атакують армію ґен. Ботмера на північ від Переволоки і на захід від Вишнївчика (обі місцевости на західнім березі Стрипи), бачимо, що тут наш фронт твердо держить ся супроти наступів ворога. Почавши від сього відтинка, дальше на північ аж до горішної Ікви наш фронт стоїть як стояв ненарушений, що для теперішних боїв має незвичайну вагу.
Переходимо до відтинка, в якім тепер ідуть найважнїйші воєнні події. Йдучи офензивно з кріпости Рівна на Дубно й Луцк, вигнули Росіяни сей відтинок нашого фронту на захід, аж до місцевости Локачі, яка лежить між Луцком і Володимиром Волинським так, що коли лїнїю між сими двома містами вигнути дещо на південь, то Локачі лежать у віддаленю 3/4 сеї лїнії від Луцка і 2/5 від Володимира Волинського. Комунїкати з останних днїв аж до комунїкату з 18. с. м. включно доносять про нові бої в сїй области, про бої, які доси представляють ся як успішні змаганя спинити російську офензиву і в дальшім розвитку позбавити її дотеперішних успіхів. Таке значінє мають усї ті бої австро-угорських і нїмецьких віддїлів на Волини, про які говорять комунїкати з 18. і 19. с. м.
Вага боїв у сїм відтинку лежить в тім, що коли-б Росіянам удало ся було використати віднесені тут успіхи, то в звязку з успіхами на південнім краю фронту вони могли-б були примусити центр (армію ґр. Ботмера) відступити назад і таким чином пересунути лїнїю боєву на захід. Льокально се могло би було стати грізне для Львова й цїлої Східної Галичини, а загально для нїмецької части фронту. Одначе армія ґр. Ботмера стоїть на своїх давних становищах, а нові бої на Волини розвивають ся для нас корисно. Коли дальший їх хід буде для нас постійно корисний, то анї для Львова анї для Східної Галичини не грозить небезпека російської інвазії, успіх коло Чернівцїв остаєть ся зовсїм місцевим, а стратеґічна цїль російської офензиви не осягнена.
Ось чому головну вагу мають тепер бої на Волини, а не занятє Чернівцїв. Коли на Волини союзні армії позбавлять Росіян дотеперішних кріваво оплачених успіхів їх офензиви, то загальне воєнне положенє на російськім фронтї не змінить ся, а територіяльні втрати на Буковинї і в Східній Галичинї можна буде при найблизшій нагодї відзискати. 