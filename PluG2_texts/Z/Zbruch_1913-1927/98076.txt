◦ ◦ ◦ ◦

Святочний вечір в честь Т. Шевченка. В пятницю, дня 28. ц. м. уладила молодіж Торговельної Школи Тов. "Просвіта" святочний вечір в честь Т. Шевченка. Вечір випав дуже гарно. В склад програми входили: вступне слово — хори, оден жіночий хор в супроводі фортепяну, фортепянове сольо, дві деклямації і закінчення. Програма скромна, одначе зручно складена і що найважнійше: виконана під кождим оглядом дуже старанно і гарно. — Відспіванням національного гимну покінчився вечір, який остане дуже милою згадкою в памяти тих, котрі мимо дощу явилися й тим дали доказ симпатії до молодіжи нашої Торговельної Школи.   Шкільний рік 1919|20 кінчиться дня 19. червня. Дня 21. і 22. червня відбудуться приватні іспити. Роздача свідоцтв дня 24. червня. В останніх днях червня до 30. включно будуть вписи і вступні іспити до всіх кляс на шкільний рік 1920|21. Приватні школи мають самі визначити реченці.   Дальші арештовання. В останніх часах арештовано в Косівщині: директора каси Петра Побігущого, саліняра Івана Фіблюса, Миколу Кумлика, Степана Григорцева і учителя Михайла Коника. Усіх перевезено до Львова.   Найблище число "Громадської Думки" вийде в середу 2 червня о 6. год. рано з датою четвер, 3. червня.   Бандитизм. Вчора вечером якийсь "патріот" у військовім мундурі з відзнаками підофіцира вирвав малому хлопцеви, котрий коло латинської катедри продавав "Громадську Думку", до 20 примірників подер на кусні. Хлопець почав плакати, а "герой" поспішно віддалився і зник в товпі. Належить замітити, що подібні "вибрики" трафляються у нас досить часто.   До Дирекції скарбу у Львові. З учительських кругів нам доносять, що уряд податковий в Любачеві, пов. Чесанів не приймає квітів на платню для учительства в українській мові. Дотичний уряд заслонюється незнанням української мови, хоча досі ліквідував квіти, писані по українськи і знав українську мову. Може би Дирекція скарбу поучила свойого функціонера, що права української мови, бодай поки що, ще не знесені.   Громадська думка   