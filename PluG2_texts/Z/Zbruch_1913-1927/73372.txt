Відновлене української орґанїзації міста Львова.

Львів, 20. падолиста 1917.
З інїціятиви Народного Комітету скликано на день 19 с. м. до салї Укр. Бесїди перші більші полїтичні сходини в часї теперішної війни Українцїв міста Львова в цїли відновленя української полїтичної орґанїзації міста Львова і вибору нового орґанїзаційного заряду.
Зборам, на котрі явило ся дуже поважне число наших інтелїґентів і ремісників, проводив д-р Ст. Федак, а секретарював проф. Амбр. Березовський. Реферат про потребу і цїли орґанїзації виголосив д-р Степан Баран, на основі котрого розвинено обширну дискусію, в якій забирали голос пп.: Александер Пісецький, посол д-р Цегельський, о. Александер Стефанович, д-р Михайло Лозинський, о. Теодозій Лежогубський, д-р Василь Щурат, Стефан Кульчицький і Окпиш, підносячи конечність сильного полїтичного зорґанїзованя Українцїв міста Львова і утвореня окремих місцевих орґанїзацій на передмістях, котрі входили би в склад головної осередної орґанїзації, котру належить сейчас вибрати в формі тимчасового орґанїзаційного комітету, що мав би безпроволочно розпочати орґанїзаційну роботу і заняти ся полїтичним освідомленєм як найширших наших кругів у Львові. Принято одноголосно листу кандидатів до тимчасового осередного заряду орґанїзаційного, поставлену референтом д-ром Бараном з правом кооптації в разї потреби нових членів.
Вибрані як голова дир. д-р Федак, як заступники голови: о. Алекс Стефанович і п. Алекс. Пісецький; як члени управи війшли пп.: Амброзій Березовський, Йосиф Доманик, Іван Ігнат, Іван Кошулинський, Михайло Лазорко, о. Теодозій Лежогубський, д-р Михайло Лозинський, д-р Володимир Пежанський, Михайло Стефанівський, Володимир Целевич і Яків Яцкевич.
На зборах висказано бажанє, щоби ново вибрана управа орґанїзації попри усвідомлюючу роботу на передмістях — на разї сейчас можна се зробити на Городецьким — зорґанїзовані в найкоротшім часї дискусійні вечері на загальні і актуальні полїтичні теми, як се буде послїдної зими перед війною. 