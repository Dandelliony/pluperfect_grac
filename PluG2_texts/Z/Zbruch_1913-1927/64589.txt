"Нехай живе українська республика!"

Львів, 7. цвітня. Кореспондент "Frankf. Ztg." депешує своїй часописи в Базелю: "Temps" доносять, що перед Казанським собором в Петроградї відбули ся великі манїфестації Українцїв і инших чужих національностий. Тисячі учасників манїфестації проходили вулицямм, несучи прапори з написю: "Нехай живе українська республика!"
"Українське бюро в Швайцарії вислало до російського мінїстра заграничних справ Мілюкова отсе письмо:
Українське бюро витає провізоричне правительство Росії, яка визволила ся з важкого ярма царизму. Нїякий инший нарід не терпів стільки під гнетом давного режіму, що Українцї. Коли Україна під гетьманом Богданом Хмельницьким з власної волї злучила ся переяславським договором з Московщиною, запоручено її саме тим договором повну независимість. Мимо найсвятїйших приречень царя, що він буде шанувати права українського народу та їх незломимо зберігати, ті права одно по другім потоптано брутально. — Договором установлене право удержувати зносини з заграницею, мати своє національне війско, самостійне правительство, свої суди та свобідно уживати своєї рідної мови, всї ті права одно за другим зношено і нївечено. Таким чином вольну державу України самоволею російських цапів мимо їх найсвятїйших обітів знижено до становища провінції, в якій не було права, нї закона. В отсїй історичній хвилї, коли російський нарід сам при підмозї всїх инших народів Росії порвав вкінци кайдани вікового гнету, цїлий український нарід від Карпат по Кавказ витає вас своїми найщирійшими бажанями. Він має певну надїю, що тепер йому повернуть ся його незменшені давні права, яких його так безчесно позбавлено. Він сподїєть ся, що на руїнах давного режіму збудуєть ся Росія як федеративна республика, чого горячо все бажали великі українські мужі від Хмельницького до Драгоманова, та що він стане рівним між рівними народами Росії. 