◦ ◦ ◦ ◦ ◦ ◦ ◦ ◦ ◦ ◦

З побуту саксонського короля у Львові. Після свого приїзду до Львова дня 4. с. м. саксонський король в товаристві своєї дружини відвідав церков св. Юра, де його дожидав з окруженю духовенства о. мітрат Білецький, щоби опісля поінформувати гостя про історію митрополичої катедри, та про її історичні памятки. Відси поїхав король до війскового захисту для німецьких жовнїрів, а опісля на повиставову площу, де оглянув рацлавицьку панораму. О годинї 1 по полудни відбуло ся в честь короля у команданта міста ґенерала Новоткого снїданє. Около год. 3. по полудни король з дружиною відвідав нїмецького ґенерального конзуля Гайнце в його мешканю приватнім, де представлено гостеви родину конзуля, урядників нїмецького конзуляту, та численних нїмецьких офіцирів, стаціонованих у Львові. Король остав ся у ґенералького конзуля на чаю і опісля удав ся на дворець, відки двірським поїздом від'їхав перед 5. годиною.
З приводу приїзду митроп. Шептицького львівський "Боян" оголошує: Проби мішаного хору до кантати в честь митроп. Шептицького зачнуть ся в пятницю 7. с. м. точно о год. 7. вечером в малій салї Музичного Товариства ім. Лисенка вул. Шашкевича ч. 5. III. пов. Просить ся всїх членів і инших співаків з огляду на дуже короткий час численно і точно являти ся на пробах.
В справі апровізації. Виконуючи ухвалу апровізаційної комісії "Сїльського Господаря" з дня 24. серпня с. р., просимо всї львівські українські товариства і підприємства, як рівнож редакції наших часописий о предложенє нам точних списів свого персоналу з місцем замешканя і з поданєм, до котрого консуму хто з них належить, а також консуми з поданєм, де член є занятий, дальше всї бурси, захоронки і ин. з поданєм, скільки осіб до виживленя і де потрібні товари побираєть ся. Зіставленє се мусить бути віддане до 6 днїв від дати сего оголошеня в дирекції "Народної Торговлї" у Львові, Ринок 36.
Відзначенє. Ілько Райлян, поручник 18. бат. полевих стрільцїв, відзначений "Signum laudis" s мечами. Воєнну службу відбуває він від самого початку війни.
Побір нафти в зимовім сезонї. Одержуємо отсю оповістку: З початком вересня 1917 розпочинаєть ся зимовий сезон придїлу нафти, в якім мешканцї міста будуть побирати нафту до освітленя в районових склепах нафтових за окремими лєґітимаціями, подібно як в минулім зимовім сезонї. З причини надмірно малого континґенту нафти, признаного нашому місту нафтовою Централею у Відни, одержить кожде домашне господарство, обмежене виключно на нафтове освітленє, в місяци вереснї і слїдуючих 2 (дві) лїтри нафти місячно, властителї домів, освітлюючі сходові клїтки і коридори включно нафтою, по 2 (дві) лїтри місячно, як також купцї, освітлюючі свої склепи виключно нафтою, вкінци ремісники, виконуючі свій промисл виключно при нафтовім освітленю, по 4 (чотири) лїтри нафти місячно. Уряди, заведєня і інституції обмежені виключно до нафтового освітленя, мають виказати своє найконечнїйше запотребованє не місяць вересень і слїдуючі місяцї найдальше до дня 15. вересня 1917 в Ц. М. Бюрі карт спожитя (вул. Пекарська 11) нафтовий віддїл, де одержать карти побору на признану їм в кождім случаю скількість нафти. О нафту на цїли освітленя більших промислових заведень мають їх властителї внести на руки маґістрату поданє до ц. к. Мінїстерства торговлї, опісля нафтова Централя придїлить їм відповідну скількість просто з рафінерії. До технїчних цїлий нафта взагалї не може бути видавана. Виїмкове позволенє може удїлити ц. к. Мінїстерство торговлї на основі основно умотивованого Маґістратом затвердженого поданя. Лєґітимації на побір нафти, можуть бути виставлені і доручені що-йно около половини вересня с. р., почім можуть бути безпроволочно зреалїзовані у вказаних районових склепах нафтових за цїлий місяць. Рівночасно оголосить Ц. М. Бюро карт спожитя виказ районових склепів, які будуть продавати нафту в зимовім сезонї, як також придїл мешканцїв до кождого склепу після улиць, подібне як минувшого року. Повідомляючи о тім П. Т. мешканцїв, Управа міста додає, що робить дальше заходи о значну підвишку контиґенту нафти на слїдуючі місяцї, аби могли бути щонайменше заспокоєні потреби ремісників і купцїв тай осіб умово працюючих. — Управа громади кор. прест. міста Львова. 