В справі дорожнечі бензини і нафти.— Винахід до сценїчної декорациї. — Американьскі способи реклями. — Що коштував Новий Йорк? — Біспінґ хотїв втечи. — Бальон на коминї. 

В справі дорожнечі бензини і нафти. Онодї відбула ся у Віднї конфедерация в справі дорожнечі бензини і нафти. Бесїдники вказували в дискусиї на події в продукциї кипячки і на відносини, які викликала знижка цїн кипячки. Учасники коференциї роздумували також над середниками, які могли би довести до спадку цїн нафти і бензини, а головно над зміною податкової системи в тім напрямі, щоби лекші олїї, за які нинї оплачує ся по 13 кор. за сотнар, віддавати консумциї без податку. Бесїдники вказували, що сї олїї і так нїчо не приносять державному скарбові. Дальшим середником протидїланя дорожнечі була би участь держави в продукциї кипячки. В цїли обробленя начерка і поставленя внеска в палатї вибрали учасники з поміж себе комітет, в якого склад війшли пп. Анґерман і Діяманд.
Винахід до сценїчної декорациї. Одна з литовских часописий доносить: Артист-маляр з Петербурга Олександер Боровский винайшов новий спосіб вітражовий мальованя декораций, котрий, здає ся, чи не викличе перевороту в театральній технїцї. На прозрачій тканинї можуть бути намальовані окремими красками краєвиди, дерева, листє... Тому, що замість полотна буде уживати ся прозрачної тканини, така декорация не буде мати острих, неприродних черт і зливає ся в одну гармонїйну цїлість. Московский театр Станїславского поробив вже великі замовленя.
Американьскі способи реклями. Звісно, що Американцї здавен були і є мистцями в царинї реклями. Тепер найновійшим помислом в Америцї є реклямова фіґура чоловіка, нїби спадаючого з даху, який старає ся удержати ся руками за ґзимс. Фіґура є природної величини, помальована так, що дає вражінє правдивого чоловіка. На плечах сего чоловіка поміщено афіш, а на горі напись: ратуйте, бо паду!
Що коштував Новий Йорк? Остров Мангантан, при гирлї ріки Гудсон, на якому стоїть Новий Йорк, року 1626 продали Індияни Европейцям за 10 сорочок, 30 пар скарпеток, 10 рушниць, 30 коробок куль, 30 кітлів та мідяну миску, на якій печуть. Все те було варте 24 доляри на теперішні гроші. Се записано в памятній книзї Новім Йорку.
Біспінґ хотїв втечи. З Варшави доносять: В казнї ґр. Біспінґа, котрий під закидом застріленя кн. Любецкого находить ся в слїдчій вязницї, відкрито приготованя до утечі. В сїннику найшли пильники до перепилованя зелїзних крат а крім сего пляни утечи.
Бальон на коминї. Берлїньске летниче товариство урядило минувшої суботи на кількох безкермових бальонах взлети, причім лучило ся кілька немилих пригод. В найприкрійшім положеню були летуни бальона "Atlas", котрий поволи почав летїти в сторону міскої ґазівнї. Мимо cего, що викинено цїлий тягар, бальон не підносив ся висше і катастрофа видавала ся бути неминучою, бо бальон кождої хвилї міг розбити ся до коминів ґазівнї. Нагло вдарив бальон о один комин. Зелїзна штаба від громозводу продїравила бальон і ґаз почав утїкати. Так бальон з човном і з летунами повис на тій. штабі. Всї думали, що горячо комина вмить запалить ґаз, а тодї наступив би вибух ґазу і неминуча катастрофа. На щастє комин був зимний, бо в печах тодї не палено. Аж пожарній сторожі вдало ся виратувати людий з сего прикрого положеня. 