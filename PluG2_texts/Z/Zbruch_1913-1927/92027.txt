◦ ◦ ◦ ◦ ◦ ◦ ◦ ◦

Що чувати в світі?   Трактат для Угорщини вже готовий. Вручення наступить, як тільки утвориться нове правительство.   Варшавське міністерство військових справ зарядило бранку рекрутів польської народности, ур. в роках 1896, 1897, 1898 і 1899.   Правительство Колчака зобовязалося відступити Японії за поміч проти большевиків північну частину Сахаліну та уссурійську область.   Декретом мікада заведено в Кореї новий автономічний порядок та реформи.   В одній портуґальській місцевости зірвали анархісти залізничий шлях перед надходячим поїздом, у якому мав бути президент републики. Поїзд злетів з рельсів. Вбитих зістало 235 осіб, а ранених около 300.   Чесько-словацька република підпише мировий трактат з Австрією без застережень.   Клєрикальні шлеські сфери розвивають акцію в справі утворення независимої держави на Горішнім Шлеську.   Естонський уряд мав розпочати переговори з російською радою совітів.   Робітнича рада в Петрограді ухвалила резолюцію, якою взиває народніх комісарів, щоби вони розпочали з коаліцією переговори на підставі пропозиції коаліції.   Клємансо і Лльойд Джордж відбудуть поїздку по Америці.   Вперед!    