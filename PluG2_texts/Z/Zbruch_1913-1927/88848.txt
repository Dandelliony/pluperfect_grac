◦ ◦ ◦ ◦

Протиєврейська аґітація чорносотенців на Україні.   Супроти злочинної аґітації російських чорносотенців, які стараються поки що безуспішно спровоковували широкі маси людности до протиєврейських виступів народний міністер жидівських справ Красний видав телєґрафічне повідомлення, в якому сповіщає єврейське населення, що урядом УНР. вжито рішучі заходи для припинення можливих ексцесів. При кінці міністер Красний закликає євреїв і на дальше йти поруч з українським народом в його важкій боротьбі за національне визволення. УТА. — Рівне, 13. 4. Президія і комісії всеукраїнського трудового конґресу звернулися до українського народу з зазивом не прислухуватись протиєврейській аґітації, яка ведеться чорносотенцями, недобитками Миколи II. і прихвостнями нового московського царя Лєніна та большевиками і в ціли здескрідитовання національно-політичних стремлінь українського народу. Для постійної боротьби з противпогромною аґітацією заснував Трудовий Конґрес спеціяльну комісію.   Про російський правопись.   Міністерством Нар. Освіти розіслано до Губерніяльних по освіт Управ, Директорів та Педаґоґічних рад середніх шкіл такого обіжника: "Виданий Міністерством Освіти від 22 жовтня 1918 року за Ч. 5828—29—30 обіжник про відношення сталого російського правопису касується. По всіх школах, де було заведено новий правопис, встановлений російською Академією Наук, цей новий правопис має залишитись і цім правописом проводитись далі навчання, а де існував старий правопис послідовно, відповідно педагогічним вимогам, перейти до нового".   Вісти про союз Німеччини з Росією.   "Дайтше Таґесцайтунґ" подала вістку, що Росія запропонувала Німеччині союз під умовою, що гварантує їй границі 1914, за що Німеччина візьме участь в боротьбі Росії проти Антанти. Супроти такої вістки ствержується, що міністер справ зовнішних, граф Брофдорф, як і згадані в статі презідент міністрів Шайдеман, міністер Ерцберґер, посол Гаасе і Кон, нічого про згаданий союз не знають, що ціла вістка є простою видумкою, лишеною всяких реальних основ.   Робітничі демонстрації в Варшаві.   Вчера прийшла під будинок засідань совіта велика товпа демонстрантів, бувших жовнірів, з проханням піддержати жадання поставлені правительству. Cовіт виніс однодушно резолюцію, взиваючи пролєтаріят виступити до боротьби за свої права. Проти союза польської контрреволюції з европейською контрреволюцією польський пролєтаріят ставить зєднання міжнародної резолюції.   Большевизм в Монахії.   НАУЕН, радіо 17. цьвітня. Після послідних вісток є Монахія цілковито в руках комуністів. Давну нейтральну раду доповнено новим акційним виділом під проводом монахійського комуніста, Дра Лєвієна і Росіян Лєвіна і Аксельрада. Ґенеральним штрайком ще не захоплені склепи і харчеві склади, ґазові і елєктричні заведення, почта і телєґраф. Инші склепи зачинені. Трамваї не їздять. Ґарнізон Монахїі про який говорено, що станув по стороні правительства Гофмана, перейшов знова на сторону комуністів. Число оуружених робітників є досить значне. Деяким поарештованим членам центральної ради вдалося повернути до Монахії. Приїхали туди Мізам Ляндавер і Толєв, які мають знову заняти видні місця. Попередного команданта міста (соціял-демократа більшости) скинено. Новий командант міста видав дуже строгі зарядження. Боротьба на головнім двірци закінчилася повною побідою комуністів. Було около 150 убитих і ранених. Арештовано провідника селян. Селяни заявляються проти комуністів. Баварські війська є саме в дорозі на Монахію, щоби привернути там лад.   Ґенеральний штрайк в Польщі.   Ґенеральний штрайк в Польщі проголошено як проти мілітарний штрайк, з метою запротестувати проти вживання війська для подавлення робітничого руху і проти реквізиції харчевих припасів. Між комуністами і військом відбулася боротьба. Було чути сильний огонь машинових крісів на копальнях "Сатури" і "Граф Ренард" біля Сосновиць. Такі бої були також в области Домброви і Люблинській ґубернії. Всю комуністичну пресу закрито, бо комуністи визначали за голову кождого офіцера 1000 марок, а за рядовика 100 марок.   Ґенеральний штрайк в Брємі.   НАУЕН, радіо 17. цьвітня. В Бремі почався ґенеральний штрайк, який захопив покищо лиш більші заводи.   Неповодження большевиків на східнім фронті.   МОСКВА. Совітське радіо з 17. IV В оперативнім звіті із східного фронту згадують большевики між иншим, що на фронті Уфи після упертого бою совітські частини оставили Бугорослав. В Стерлитановськім напрямку совітські відділи серед боїв позиції 100 верств на полудневий захід від Стерлитанова. В Мензелінськім і Рогульській районі большевицькі частини відходять "пляномерно" на нові позиції. В Оханськім і Пермськім напрямку большевицькі частини відходять. В Берхнеканськім районі наші части залишили заводи забаський і білорецький.   Мирова Конференція.   ПАРИЖ, 15. IV. На Парижській конференції дійшли до таких результатів: 1) Загальні умови мають бути усталені в понеділок або ві второк, 2) Найбільша трудність, себто питання відшкодовання, усунена завдяки тому, що Вільзон, Клємансо і Льойд Джордж згодилися на предложений плян, хоч незазначено ще докладно суми відшкодовання. 3) Прийшло до угоди відносно саарського басейну. 4) Між Льойдом Джорджом і Вільзоном наступило порозуміння в справі питання Данціґу. — Місто Данціґ стало як вільна пристань нейтральним, а Поляки побиратимуть доходи з цла, є певного річою, що цю постанову приймуть і инші держави. Остають до полагоди ще лише два питання, себто: що станеться з ренською областею і до кого має належати місто Рєка, але по всяким виглядам буде могло і в тій справі прийти в найкоротшому часі до порозуміння.   Пруский сойм в справі мира.   НАУЄН, 19. IV. (Радіо) Пруський краєвий сойм приймав всіми голосами крім независимих соціяльдемократів резолюцію, в який вживається правительство, щоби не годилося на ніякий мировий договір, який не давби запоруки, що є правдивим миром порозуміння, що супроти 14 точок Вільзона наступлять ніякі заосмотрення, а з окрема і що ніякої німецької области не відступиться чужій державі що сейчас буле знесена бльокада, що безпроволочно відіслані будуть полонені до Німеччини, та що зарядиться негайне опорожнення занятих областей. Пруське правительство поробило вже кроки по думці тих домагань у правительства цілої німецької держави. Независимі соціяльні демократи не голосували за цею резолюцією бо вони не хочуть звертатися до буржуазних правительств капіталістичних країв.   Український голос 