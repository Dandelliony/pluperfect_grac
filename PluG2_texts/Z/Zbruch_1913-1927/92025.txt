◦ ◦ ◦ ◦ ◦ ◦ ◦ ◦

До відома почт і телєґрафів. З Журавна доносять нам, що тамошний почтовий уряд не принимає по українськи адресованих грошевих переказів. Таке саме доносять нам і з инших місцевостий східної Галичини.   "Йди по сіль до Петлюри". Таку відправу дістають Українці, які приходять по сіль до Калуша. Та може знайшовся би хтось, хто вибрався би по ту сіль так далеко, але щож, коли одна дівчина, яка з Різдвян коло Калуша мусіла субскрибувати 100 К на польську державну позичку, щоб дістати перепустку до Кракова.   Американське збіже для Европи. Зєдинені держави Америки повідомили найвисшу господарську раду, що вони є приневолені обмежити довіз збіжа до Европи о половину дотеперішньої скількости.   Українське Педаґоґічне Товариство повідомляє отсим, що цими днями виїдуть з друку в розпродаж отсі нові шкільні підручники: Латинські вправи для І. і ІІ кляси, латинська граматика для І. і ІІ. кляси. Українська читанка для ІІ кляси, Cornelius Nepos для III. кляси, Середний катехизм для І. і ІІ. кл. і Всесвітна історія, часть І. для II. кляси.   Нова українська виділова школа у Львові. СС Василіянки отвирають з днем 15. вересня на разі першу клясу виділової школи в своїй реальности при вул. Потоцького ч. 95. Вписи від 6—14. вересня. Місячна платня 10 корон. Українцї з Городецького передмістя і Нового світа повинні користати із цеї нагоди.   Вперед!   