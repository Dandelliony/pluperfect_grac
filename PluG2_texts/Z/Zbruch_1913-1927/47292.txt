Утрудненє подорожий до Нїмеччини.

Заостренє пашпортових постанов.
Ц. к. дирекція поліції оголошує:
Після удїленої цїс. нїмецьким консулятом у Львові інформації, заострено значно пашпортові приписи для подорожий до Нїмеччини, а приписана для подорожи до Нїмеччини пашпортова віза буде удїлювана нїмецьким консулятом лиш тодї, коли сповнені будуть найточнїйше отсї услівя:
1. Пашпорт мусить бути точно після приписів виставлений властивою властію, або нею візований (розп. мінїст. з 18. мая 1915 В. з. д. ч. 124) і відповідати вимогам нїмецького розпорядженя пашпортового з дня 16. грудня 1914 (обіжник з дня 3. сїчня 1915 ч. II. 75).
Вимоги ось які: Пашпорт мусить бути виставлений одною з властий, яка находить ся в урядовім окрузї консуляту, отже староствами або дирекціями полїції в Галичинї або на Буковинї, і лише для горожан монархії. Пашпорти виставлені властями, які не лежать в тім окрузї, мусять бути візовані властивою властю місця побуту властителя пашпорту.
Особи з російської Польщі, які перебувають в Галичинї, мусять постарати ся о пашпорт королївсько-еспанської амбасади у Відни.
Пашпорт мусить після приписів нїмецького розпорядку з дня 16. грудня 1914 містити в собі опис особи і удостовірену фотоґрафію з удостовіреним власноручним підписом властителя пашпорту. Пашпорти без підпису властителя, або такі, в котрих нема урядової печатки на фотоґрафії, або побіч клязулї удостовіряючої, не можуть бути візовані.
Пашпорт не може бути вигаслий з причини упливу часу на який був виставлений і мусить звучати на подорож до Нїмеччини або через Нїмеччину. Пашпорти, які звучать на подорож у нутрі монархії, не будуть відовані до подорожей в Нїмеччину.
2. Пашпорт може бути до подорожи в Нїмеччину лише тодї візований, коли причина і цїль подорожи є без заміту, а крім того виказують подорож як конечну. Загально практиковані поданя, що подорожуючий їде в торговельних цїлях не є достаточні.
При намірених подорожах торговельних треба доказувати, що цїль подорожи дасть ся осягнути лише особисто а не в дорозї письменній. Подорожі в цїли відвіданя свояків або приятелів, дозволені лиш тодї, коли істнує нагла конечність відвідин. Взагалї будуть подорожі до Нїмеччини обмежені лиш на случаї необхідної конечности.
3. Заграничні пашпорти, яких маєть ся ужити при вступі до Нїмеччини, мусять мати — поминаючи спеціяльні приписи, обовязуючі до тїснїйшого руху границю — окрему візу консуляту. Треба отже перед кождою подорожию за границю постарати ся о нову візу, котра лише по поновнім докладнім розслїдженю буде удїлена.
4. Властитель пашпорту мусить в цїли одержаня візи явити ся особисто в консулярнім урядї.
Від тої постанови можна буде відступити лиш в особливих виїмкових случаях, н. пр. коли властитель пашпорту є в тім урядї особисто знаний, а всї инші услівя до удїленя візи істнують, не підлягаючи нїяким сумнївам.
5. З огляду на те, що для кождої особи якій удїлено паш портову візу, мусять бути споряджені в консулярній канцелярії дві розпізнавчі карти з фотоґрафією, треба при кождім новім прошеню о візу, предложити дві фотоґрафії згідні зовсїм з фотоґрафією в пашпортї.
Консулярна належитість виносить 3 марки, себто 3 К. 60 с. і зворотне порто (рекомендованє) 45 с, разом 4 К. 5 с. які треба долучити. Посилка за послїплатою не є пожадана. 