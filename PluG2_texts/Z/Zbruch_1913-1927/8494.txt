Виклад про український орнамент – Жидівські доми у Львові.— Ще відгомони катастрофи "Тітеніка".

Виклад проф. Г. Павлуцького про український орнамент на церковних вишивках. Проф. Г. Павлуцький в товаристві Нестора Лїтописця прочитав виклад про український орнамент на церковних вишивках. Українські церковні вишивки мають свій особливий орнамент квітчастий.
Найчастійше і найкрасше бувають вишиті підризники. Є надзвичайно гарні зразки таких підризників, вишиті шовком і по мистецьки орнаментовані стилїзованими квітками. Спробу вияснити походженє та історию сего орнаменту зробив був Міллєр. (В своїм викладї на XIV. археольоґічнім зїздї). Характерну для церковних українських вишивок квітку зве Міллєр лотосом і історию сеї квітки виводить ще з епохи Сассонидів, вишукуючи її в старо-будийських памятниках, звідки в середні віки її на думку д. Міллєра, занесено на захід Европи. Проф. Павлуцький не згоджуєть ся з Міллєром і, визнаючи, що на українськім церковнім вишивковім орнаментї безперечно відбив ся вплив епохи відродженя, думає, що найбільше впливу мав тут XVII в. Історию сего орнаменту проф. Павлуцький уявляє собі так: в XVII ст. стиль відродженя переносить ся і на територию України. В другій половинї тогож столїтя місцевий орнамент через византийських майстрів, твори яких в сих часах стають модними в Росиї, зазнає великого впливу з боку мистецтва перського, з його змаганями до крайної стилїзациї і узагальненя. Сюди-ж прилучаєть ся ще й вплив реалїстичного бароко. Всї ті елєменти входять в склад українського орнаменту. Але вони зустрічають ся тут в ориґінальних сполученнях та в інтереснім обробленю, на підставі чого сей орнамент треба признати цїлком самостійним, самобутним.
Жидівські доми у Львові. В конскрипцийнім 1910 р. було загалом у Львові домів 5.395. З сего власностию фізичних осіб було 4.825, а правничих осіб (громади, краю, фондаций, церков, спілок іт.п) 570. Беручи одні і другі спільно, дістанемо такий образ:
(Дїльниця | загал домів | В сїм власність хр. | власність жид | процент жид. власність | процент жид. насел.)
I.Галицьке | 1836 | 1597 | 239 | 13.0 | 6.8
II.Краківське | 1679 | 757 | 922 | 54.9 | 40.2
III.Жовківське | 671 | 287 | 384 | 57.2 | 54.0
IV.Личаківське | 897 | 741 | 156 | 17.4 | 7.8
V. Середмістє | 312 | 136 | 176 | 56.4 | 44.5
 Разом | 5395 | 3518 | 1877 | 34.8 | 28.9
Сї числа кажуть, що пересїчно кождий третий дім у Львові є жидівською власностю, а навіть дещо більше (34.8 прц.). Процент жидівських домів більший є (34.8 на 100), нїж процент жидівського населеня в містї (28.9 на 100), що треба приписати висшій заможности жидїв. Инакший образ дістанемо, розглядаючи поодинокі дїльницї. З пять дїльниць — в трех має жидівська посїлість беззглядну перевагу:
Жовківське округло 57 прц.
Середмістє „ 56 „
Краківське „ 55 „
Найгустїйше жидів що-до населеня (54 прц.) і що-до посїлости (57 прц) є на Жовківськім. Ся дїльниця була колись осїдком т. зв. жидівської підміської громади. Давна міська громада (Ґето) була в нинї-шній Бляхарській улици і сусїдних, де в XVII ст. не було більше, як 40 жидівських камениць, а поза жидівською дїльницею не було їх зовсїм в области міських мурів або в нинїшнім Середмістю. Тепер в Середмістю відносини противні, бо жидівська посїлість переважає (56 прц.) а жидівське населенє досягає половини (44.5 прц.) загалу мешканцїв. Найменше жидівських домів є в Галицькій дїльници (13 прц.) і Личаківській (17 прц.), себто в дїльницях під торговельним і промисловим оглядом — пасивних.
Ще відгомони катастрофи "Тітеніка". Льондонські Times доносять: В анґлїйській місцевости Онґар відбуло ся торжественне відслоненє вітражу, поміщеного в вікнї католицької церкви в честь працюючого там черев вісїм лїт католицького сьвященика Томи Байлса, що згинув підчас катастрофи "Тітеніка". Анґлійські часописи описують з сего приводу геройську смерть о. Байлса. Коли корабель ударив в ледяну скалу, просили о. Байлса, щоби ратував ся. Він відмовив рішучо, заявляючи: "Мій обовязок є тут, доки бодай одна душа є на покладї". Сьвідки, виратовані в катастрофи, кажуть, що до послїдної хвилї можна було бачити о. Байлса, як давав розгрішенє клячучому народови. 