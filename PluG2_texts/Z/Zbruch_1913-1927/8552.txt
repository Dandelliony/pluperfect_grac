Преса про пастирський лист гр.-кат. епископату.

Характеристична річ, що орґани вшехпольсько-подоляцької коалїциї, не мають відваги ствердити противенства між становищем польського епископату і гр. кат. епископів в справі соймової виборчої реформи, бо тодї треба би було їй виступити до боротьби з гр.-кат. епископатом, а така консеквенция мабуть не на руку польським епископам. Отже роблять "gute Miene zum bösen Spiel" і розхвалюють пастирський лист гр.-кат. епископату, стараючи ся між рядками всадити йому кілька шпильок.
І так Slowo Polskie пише: „Лист руських епископів приносить дуже прикру несподїванку для всїх тих кругів, які числили на те, що становище руських епископів буде противне польським епископам... Становище наших пастирів було таке ясне й так незбито умотивоване, що тій арґументациї не міг оперти ся також руський епископат, і руські епископи зовсїм недвозначно признають рацию польським епископам".
Ту "рацию" бачать вшехпольський орґан в тім, що гр. кат. епископат в своїм листї обходить питанє, чи і на скільки компромісовий проєкт виборчої реформи загрожує католицькій вірі і церкві в польській суспільности. А до сього приходить "шпилька": "Чи те, що загрожує польській церкві, не загрожує тимсамим і руській? Чи таке розграниченє польської церкви від руської дасть ся піддержати?"
Але ж розумієть ся, що нї! — відповімо вшехпольському орґанови. І коли гр.-кат. епископи не бачать в компромісовім проєктї нїякої небезпеки для католицької віри і церкви в руській суспільности, то тим самим стверджують, що на їх думку і в польській суспільности нїякою небезпекою для католицької віри і церкви компромісовий проєкт не грозить. Се зовсїм ясне, і треба удавати дуже "наївного", щоби говорити, що гр.-кат. епископат признав рацию польським епископам.
Подібно удає "наївність" також Gazeta Narodowa. Змушена признати, що "пастирський лист руського епископату держаний в тонї обєктивнім і вільнім від усяких полємік" (і се власне виріжняє його корисно від обох пастирських листів польських епископів, — додамо ми), не сьміє вона отверто виступити проти нього, тільки воює "шпильками. І так каже вона, що гр.-кат. епископат "jest w bledzie", говорячи про недодержанє слова польською стороною, бо... "тільки певне число польських партий поробило було представникам Русинів певні обіцянки". Далї, піддержуючи закид "радикалїзму" компромісового проєкту виборчої реформи, за яким заявили ся гр. кат. епископи, орґан Подоляків "по учає", що "хто є радикалом в полїтицї, той мусить стати ним в цїлім своїм внутрішнім єстві", бо "душі й природи людської не можна переполовинити", і додає до сього "поученя": "коли князї руської церкви думали би про се инакше, то віддавали ся би шкідливій оманї".
Инакше оцїнює пастирський лист гр.-кат. епископату Kurjer Lwowski. Стверджує, що той лист в порівнаню з енунцияциями польських епископів має ту висшість, що є коротший, популярнїйший, демократичнїйший, а саме, "нема в нїм нїяких побоювань на тему радикалїзму та народовластя, чого так боять ся польські епископи". Далі каже Kurj. Lw., що слова гр. кат. епископату, се "полєміка на цїлій лїнії" з польськими епископами. Коли ж Gazeta Narodowa і Slowo polskie грають вдоволених, то тільки удають, бо "всї уступи на тему несправедливости виборчої ординациї є прецїнь звернені проти теперішної соймової більшости й останного листу польських епископів, особливо проти їх виводів проти радикалїзму". "Незвичайно сильні є ті уступи, — пише далї Kurj. Lw. — де руські епископи остерігають руський нарід перед виборчими лайдацтвами. Таких слїв з епископських престолів у нас на жаль не чуєть ся часто". В кінцї Kurj. Lw. зазначує, що лист гр. кат. епископату "звертаєть ся проти обшарників, бо виразно говорить, кого руські посли мають в соймі боронити й вичисляє селянство, учительство, молодїж, духовенство, міщанство".
Ще яркійше характеризує противенства між і обома епископатами соц.-дем Naprzod.
"Лист руських епископів — пише він — в противенстві до листу польських епископів не містить нїяких напастий, а домагаєть ся соймо вої виборчої реформи і звертаєть ся головно проти виборчих надужить". Далї наводить Naprzod відповідні уступи й питає: "Де й коли польські епископи виступили проти виборчих шахрайств? Чи не було би то більше по християнськи, чеснїйше, пожиточнїйше і гіднїйше, нїж нападати на право і на лїво на цїлі партиї, лаяти їх та очорнювати ? Тому лист польських епископів був у повній незгодї з польським народом, був нападом на величезну більшість власного їх народу, коли тимчасом руські епископи можуть з гордістю ствердити, що ідуть в згодї з своїм народом. Тільки проти національних ренеґатів, москвофільських аґітаторів православія і цареславія, які в інтересї росийського правительства старають ся недопустити до польсько-руської згоди і в тій цїли хотять повалити виборчу реформу, звертають ся руські епископи".
Свої уваги Naprzód кінчить:
"Отже в повнім противенстві до пп. Більчевського, Пельчара, Сапіги, Валенґи і Теодоровича заявляють католицькі епископи ґр. Шептицький, Чехович і Хомишин, що проєктована виборча реформа є "дїлом справедливости" і що в рядах її ворогів "не знайдеть ся жаден добрий християнин". А проти тої виборчої реформи вирушили до боротьби в тїснім союзї: польські епископи, православні москвофіли, польські подільські шляхтичі, вшехполяки і сіонїсти. Між тою компанїєю, як голосять гр. кат. епископи, не знайдеть ся жаден добрий християнин".
На закінченє ще одна увага соц.-дем. орґану: "Веселим фактом в цїлій справі листів епископів є те, що листи проти реформи писав хлопський син Біля Більчевський, лист за реформою ґраф Шептицький".
Окреме становище супроти листу гр. кат. епископату заняли орґани обох москвофільських фракций. Напятновані як ті, "для яких пересьвідченєм і народним добром є розказ зза кордону", москвофіли обох фракций в своїх орґанах вють ся в безсильній лютї і порскають кругом слиною лайки. Щож, від орґанів, які зараз по першім листї польських епископів виступили з похвалами для тих союзників вшехпольсько подоляцької коалїциї, нїчого нашого сподївати ся не можна. Прецїнь і Галичанинъ і Пр. Русь в справі виборчої реформи стоять в однім рядї з вшехполяками, подоляками і польськими епископами. А що польські орґани вшехпольсько - подоляцько - епископської коалїциї лайку на гр. кат. епископат вважали для себе невигідною, то сю брудну роботу сповнили їх москвофільські прислужники. 