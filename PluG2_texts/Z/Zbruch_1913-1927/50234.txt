З’їзд промисловців в справі економічної полїтики України

Львів, 12. цвітня 1916
Подана нами вчера звістка, що в Одесі відбув ся з’їзд промисловців в справі економічної полїтики України, та що "Нов. Время" виступило остро проти з'їзду і справи, яку він обговорював, — заслугує на те, щоби звернути на неї особливу увагу.
В оцїнюваню відносин між Росією й Україною висуваєть ся звичайно на перше місце момент найяркійший: спинюванє розвитку української національности. Одначе полїтика Росії супроти України обнимає не тільки спинюванє розвитку української національности й насаджуванє на Українї російської національної культури, щоб таким чином перетворити український нарід в складову часть російського орґанїзму. Від часу союза з Москвою аж до нинїшного дня Україна була також жертвою плянового економічного визиску зі сторони Росії. Цїла економічна полїтика Росії, від розкладу податків аж до підпираня розвитку продукційних сил, мала за цїль тягнути з України як найбільші зиски в користь національної основи російської держави, Великоросії.
Проти сього визиску борють ся не від нинї економічні орґанїзації України; одним з проявів сеї боротьби є й одеський з’їзд.
Наслїдком русифікаційних заходів російського правительства супроти України висші верстви населеня відчужили ся від української народности і творять самі русифікаційний елємент. Не має української національної свідомости також загал тих промисловців і торговельників, які що-раз сильнїйше відчувають на собі економічний угнет великоросійського центра держави і для оборони перед тим гнетом радість над економічною полїтикою України.
Одначе, не вважаючи на недостачу української національної свідомости, доходять вони, під впливом своїх економічних інтересів, до того самого виводу, до якого веде українська національна свідомість: що Україна є край окремий від Великоросії, з окремими інтересами, та що ті інтереси треба обороняти й оберігати перед змаганями великоросійського державного центра.
На скільки Україна по війнї остане під Росією, економічні противенства між Україною і Великоросією будуть прибирати що-раз острійший характер, як силою обєктивних умов, так також наслїдком того, що інтересовані круги будуть їх що-раз більше собі усвідомляти.
І в сїм лежить одна запорука більше будучности України без огляду на те, що принесе їй теперішна війна. Економічні противенства між Україною й Великоросією в дальшім розвитку доведуть до того, що промисл і торговля на Українї, щоб тим успішнїйше бороти ся проти Великоросії, знаціоналїзують ся, виставлять національний український клич, щоб мати за собою як найбільшу силу, силу цїлого українського народу. Клич як найбільшої незалежности України від Великоросії, який тепер має за собою тільки національно свідомі елєменти українського народу, обгорне все населенє України і перетворить його в велику і сильну 40-мілїонову (стільки вже тепер виносить населенє рос. України) українську націю.
Маючи на увазі сю тенденцію розвитку України, можемо спокійно дивити ся в будучність, певні того, що в сїй чи иншій формі український нарід відвоює собі те місце між народами Східної Европи, яке займав колись, в своїй історичній молодости, і якого відмовляють йому тепер ті сусїди, що хотїли би на віки розростати ся його коштом. 