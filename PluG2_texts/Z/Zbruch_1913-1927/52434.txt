Канцлєр про війну і мир.

Промова в нїмецькім парляментї.
БЕРЛЇН (Ткб.) Нїмецький канцлєр Бетман Гольвеґ передовсїм подякував іменем правительств поодиноких держав за принятє податкових законів. Опісля заявив, що пів року тому, дня 9. грудня по раз перший на основі воєнного положеня говорив про готовість до заключеня мира. Міг се зробити в надїї, що воєнне положенє буде ще користнїйше для Нїмеччини. Розвиток подїй потвердив ту надїю. На усїх фронтах Нїмцї станули богато сильнїйше, як передтим. Коли бесїдник міг тодї заявити готовість до мира, то не потребує того жалувати, хоча неприятелї не приймили пропозицій. В критичнім часї в липни р. 1914 було обовязком кождого державного мужа, відвічального перед Богом, краєм і власною совістю не занехати нїчого, що моглоби погодити удержаню чесного мира. Так само після відпертя неприятеля Нїмцям не вільно було понехати нїчого, що моглоби вкоротити европейський пожар. Пізнїйше в розмові з одним американським дневникарем канцлєр заявив, що мирові переговори тільки тодї можуть довести до цїли, коли будуть їх провадити державні мужі воюючих країв на основі дїйсної воєнної ситуації, яку виявляє воєнна карта. Противна сторона відкинула те. Не хоче вона признати воєнної карти, сподїючи ся, що її поправить. Тимчасом карта ся змінила ся серед дальшого ходу подїй в хосен Нїмеччини. Записано на нїй здачу анґлїйської армії в Кут Ель Амара, невдачі та великі втрати Французів під Верденом, зломанє російської офензиви в мартї, могучий похід союзника Нїмеччини на Італїю, скріпленє лїнїї коло Солуня, а в послїдних днях морську битву коло Ютляндії. Неприятель все ще замикає очи на ту карту, супроти чого будемо бороти ся дальше аж до остаточної побіди. Зробили ми все — каже канцлєр — що було в нашій силї, щоби промостити шлях мирови, неприятель відправив нас глузованєм, тим самим і дальша розмова про мир, о скільки ми би її розпочали, булаби тільки стратою часу. Деякі державні мужі Анґлїї і деинде пробували паралїжувати наші боєві сили дорогою противенств у нашій внутрішній полїтицї. Коли ті панове не хотять самих себе обманювати, мусїли чейже переконати ся, як сильно бє ся серце нїмецького народу. Нема бесїди про зовнїшний вплив, який міг би захитати нашою єдністю. З певністю і в нас є ріжницї та їх ладнає ся в річевий спосіб. Стоїмо і останемо ся на річевім теренї.
Канцлєр опісля обговорював справу цензури і обіцяв дїлати в тім дусї, щоби в полїтичних справах, які тільки з далека доторкають питаня про веденє війни, цензуру як найменше примінювано. Як найменше дасть ся обмежувати пресу, що в незвичайно трудних услівях високо розуміє своє завданє. В тім звязку говорив канцлєр про ряд анонїмних брошур, які розходять ся в тисячах примірників, прибільшуючи памфлєтову лїтературу. Канцлєр обговорював обширно брошуру, в якій критиковано його становище і його відповідальність за вибух війни. Канцлєр подрібно виказав безпідставність поодиноких висловлених там поглядів, підчеркуючи, що Францію і Росію можна було держати в шаху тільки в тім случаю, коли би їм було відобрано надїю на поміч Анґлїї. В такім случаю ті держави нїколи не зважили ся би на війну.
В дальшій своїй промові канцлєр, полємізуючи з поглядами анонімних брошур, сказав: Коли я мав працювати проти війни, то мусїв старати ся про такі відносини до Анґлії, які не позволили-би воєнним партіям бути горою у Франції і Росії. Канцлєр не стидаєся своєї проби, хоча вона не повела ся. Хто, будучи свідком світової катастрофи, її гекатомб в людських жертвах, винує канцлєра за те, нехай за те обжалованє прийме відповідальність перед Богом. (Вражінє на салї). Канцлєр спокійно дожидає вироку. Чи-ж той анонїмний автор знає, що протягом тих трьох днїв, о які припізнено мобілїзацію, ми працювали горячково над вирівнанєм ріжниць між Росією і Австро-Угорщиною, що зокрема цїсареви на нічім більше не залежало, як на удержаню мира для свого народу. Чи ж він не бачить, що коли-би ми були змобілїзували о три дни скорше, були-би взяли на себе ту вину проливу крови, яку взяла на себе Росія, коли підчас поступаючих переговорів, проти своїх торжественних приречень змобілїзувала армію. Канцлєр заявляє, що приймає боротьбу і з другими клеветниками. Не ходить про його особу, а про вітчину, яка терпить як найбільшу шкоду, коли систематично розповсюднює ся недовірє і помилки. Атакує ся його також і за те, що він погорджає великими, сильними народними традиціями, кокетуючи зі соціялїстями і йдучи на руку гасителям запалу. У тій війнї, у якій є тільки Нїмеччина, канцлєр не може держати ся поодиноких партій. Найгарнїйшим овочем сеї війни в нутрі держави буде те, що перестане ся дїлити партії на національні і другі, бо національний характер розуміє ся сам собою. Канцлєр має несхитну надїю що-до того, мимо приклонників Лїбкнехта, з якими нарід по війнї почислить ся. Цїлий нарід змагає ся з героїчною величю про свою будучність, а я — говорить канцлєр — мавби той нарід дїлити. Нї, віра в мій нарід, любов до мойого народу дають менї незрушиму певність, що будемо, як досї, бороти ся і побіджати.
Канцлєр закінчив словами: не боїмо ся нї смерти, нї чорта, нї сто чортів. Ласкаве небо зсилає добрі жнива. Буде лїпше, не гірше, як в минулім роцї і як є тепер. Рахунок наших неприятелїв на наші господарські трудности заведе. Не завернемо собі голови побідами з 1. 1. червня. Знаємо, що Анґлїя ще не є тим побита, але побіда є для нас вістуном будучности, в якій Нїмеччина виборе собі і на мори повну рівноправність, а тим самим свободу морських доріг, замкнених тепер виключно володїнєм Анґлїї на мори.
Промова канцлєра викликала велике вражінє, більше ще від вражіня промови з дня 4. серпня 1914. Формальна буря оплесків повних захвату залунала в салї засїдань. Посли повстали з місць і підносили радісні оклики на адресу канцлєра.
На тім засїданє замкнено. 