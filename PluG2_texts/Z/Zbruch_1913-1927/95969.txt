Із "Павільону для реконвалєсцентів."

Малий фейлєтон.   Їх так багацько! Самі полонені, лише декількох інтернованих між ними, а всі такі нужденні, що важко глядіти.   Позсували на підлозі сінники, позбивалися в гуртки і сінником ноги накрили, бо й так попухли від зимна. Двері не замикаються, а шиб у вікна дасть Біг колись!   — Ґей! Товариш!  — гукнув санітет на одного бідняжку, який вже ледве піднімав повіки.   Тихо...   — Товариш!   Тихо...   — Товариш, гей! Підеш до другого павільону на ліжко! — Майже в ухо гукнув санітет, який сам недавно важко хорів.   Цей з трудом зволікся на ноші. Понесли.   Він трусився від зимна, бо крізь подвіря дув зимний вітер і заметіль сікла крупками обмерзлого снігу.   _____________   На другий день рано стрічає мене на дорозі санітет Калабанька:   — Сестричко! Цей, якого принесли вчора з "реконвалєсценту"...   — Щож таке?   — А ми його нині винесли до "реконвалєсценту"!   Калабанька підсміхнувся зїдливо. Він хвилину дивився на мене з боку і певно радувався, що дотеп вдався.   Бо він, ще лиш свитало, виніс помершого товариша до — стайні.   — Га! Стайня велика, є де складати — сплюнув Кабаланька і поплентався до канцелярії, віддати "історію хороби", щоб там знали хто вмер, а хто ще при живих остався.   Вперед!   