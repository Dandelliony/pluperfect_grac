◦ ◦ ◦ ◦ ◦ ◦ ◦ ◦ ◦ ◦

Зїзд в Констанці.
КОНСТАНЦА. (Ткб.) Князь Кароль прибув сюди з Берлїна. Росийський мінїстер заграничних справ Сазонов прибув позавчера до Унґені, де переночував, а вчера передполудневі відвідав Яси, потім специяльним поїздом від'їхав до Констанци.
БУКАРЕШТ. (Ткб ) Вчера рано прибуло сюди 6 летунів, котрі підчас приїзду царя до Констанци мають виконати ріжні еволюциї.
КОНСТАНЦА. (Ткб.) Прибула сюди росийська ескадра. О год. 10. перед полуднем царська родина висїла на сушу. Члени румунської королївської родини вийшли на стрічу при звуках музики, котра грала росийські і румунські гимни. Цар і король уцілували ся щиро два рази. Цареви товаришили великі княжні Ольга, Татяна, Анастазия й Александра, престолонаслїдник Алексїй і вел. князь Микола та численний почот. Цар, король і румунський престолонаслїдник Фердинанд відбули ревію війска, потім в павільонї принять представлено почоти. Опісля пійшли до собора, де відправлено Тебе Бога. Потім було снїданє в родиннім крузї в павільонї королевої, а президент мінїстрів видав снїданє на честь Сазонова в міськім касинї. О 4. попол випито чай на покладї "Стандард". О 6. відбула ся велика ревія війск.
Король надав Сазонову великий хрест ордера Кароля, а росийському послови Поклєвському великий хрест ордера "Звізда Румунії".
БУКАРЕШТ. (Пр. т.) В довшій статї пише Універзуль, що відвідини царя в Констанці не можуть змінити напряму заграничної полїтики Румунїї. Румунїя може тепер вести що найбільше полїтику вільної руки. Нема сумнїву, що монархи в Констанцї обговорювати будуть дуже важні полїтичні справи, тимбільше, що будуть в товаристві своїх дорадників. Румунїя сподїєть ся, що росийський нарід оцінить як слід вартість народа, що є вірний в приязни і має всі засоби до використаня своїх війскових здібностий. Між росийськими полїтиками є богато таких, котрі признають, що приязнь Румунїї має більшу вартість, нїж посіданє румунських провінций.
Заворушеня в Італїї.
РИМ (Аґ. Стефані). Мимо кількакратних зазивів синдикату зелїзничників в Анконї до страйку, зелїзничий персонал майже в цілій Італїї працює. Частинний страйк був в Больонїї, Мантуї, Фльоренциї, Неаполї і кількох инших містах.
В Неаполї, Пармі і Феррарі страйковий рух вже припинений, а також настав спокій в місточку Сенґалїя, де останні днї були дуже поважні. Спалено там костели, перетято водопроводи. В селї Фабіяно демонстранти заняли склади збіжа і зачали продавати збіже по дешевих цінах. Прийшло до сутичок з карабінерами і війском, одного карабінера ранено. Страйкарі стріляли з револьверів, війско дало сальву стрілів. Одна особа згинула, кілька ранених.
В провінциї Форлї страйковий рух мав анархістичний характер; нищено костели, громадські доми, касарнї, приватну власність.
АНКОНА (Ткб.). Синдикат зелїзничників постановив вернути до праці.
АНКОНА (Ткб.). Зелїзничники вернули вчера до праці.
РИМ (Ткб ). Кореспондент Джіорналє д Італїя доносить з Равенни, що страйкарі здемолювали ціле уладженє конституцийної лїґи. Місто представляє сумний образ. Всї склепи замкнені. Рух цілковито припинений. Вчера переведено богато арештовань. Републиканський посол Піролїнї стараєть ся намовити робітників, щоби вернули до праці. Кількох робітників ранених.
РИМ (Ткб.). В палатї депутованих премієр Саляндра відповів на інтерпеляцию в справі розрухів у декотрих містах і що до провінциї Романа заявив, що добачує в тих подїях передчасні познаки заговору, бо перервано телєґрафічні і телєфонїчні дроти, припинено зелїзничий рух. Мабуть що се все було з гори упляноване. Шефа полїциї в Равенні раненно смертельно, кількох офіцирів нападено. В деяких місцевостях підпалювано костели й инші будївлї. Премієр впевняв, що буде поступати з цілою рішучістю.
Грецько-турецький конфлікт.
АТЕНИ (Ат. Аґ.) Вчерашна урядова часопись оголосила закон в справі відступленя острова Сазено Альбанїї а рівночасно також королївський декрет в справі анексиї островів Хіос і Мітілене.
ВІДЕНЬ (Пр. т.) Wiener Allgemeine Zeitung пише, що коли такий досьвідчений державний муж як Венїзельос рішив ся на анексию Хіос і Мітілєне саме підчас грецько-турецького непорозуміня, то очевидно хоче розвязати питанє "війна чи мир", тимбільше, що Греция на мори сильнїйша, доки турецький дреднот, закуплений в Анґлїї, не явить ся на турецьких водах.
ЦАРГОРОД (Ткб.) Грецьке посольство вручило позавчера вечером Портї заяву, в якій домагаєть ся уможливленя безпроволочного повороту грецьких збігців, відданя їм їх майна, даня їм підмог, противно грецьке правительство не бере відповідальности за наслїдки.
АТЕНИ (Ат. Аґ.) Правительство не одержало ще відповіди Туреччини на свою ноту. Публична опінїя жадає безпроволочно привернути збігцям їх посїлости і винагородити їм шкоди. Часопись Гестія домагаєть ся, щоби правительство зажадало запоруки, що подібні подїї не повторять ся і називав війну неминучою.
Втрати, які потерпіли Греки в Малій Азиї, ще не стверджені точно. Грецьке правительство домагаєть ся відшкодованя в сумі 11.000 фунтів і заперечує твердженє Туреччини, начеби Греки добровільно виеміґрували.
ЦАРГОРОД (Ткб.) Посадник Айвалї телєґрафував великому везирови, що наслїдком приїзду Талаата бея еміґрацийний рух устав і всюди вернув спокій.
Кілька грецьких пароплавів відплило відси. Инші в поворотній дорозї до Грециї переплили Босфор.
АТЕНИ (Ткб.) В кількох місцевостях пов. Замзун власти насильно льокують музулманських збігців по домах Греків. Багато Греків в Малій Азиї приготовляєть ся до подорожи до Смирни, бо переслїдуваня ще не устали.
Росия зоружуєть ся.
ПЕТЕРБУРГ. (Ткб.) Дума радила над буджетом мінїстерства війни. Деп. Енґельгард іменем центра говорив, що протягом 5 лїт від 1907 до 1912 видатки на війско зросли о 56 прц. а з причини недалекої реорґанїзациї оборони краю в дальших 5 роках ще більше зростуть, так що річно виносити-муть півтора мільярда. Сусїдні великі держави мають щодо зоружень ще перевагу над Росиєю, рівновага була на некористь Росиї доси звихнена, з огляду на се і на некорисні услівя концентрациї війск в Росиї мусїло ся заосмотрити армію в усї потрібні уладженя. Щодо війскового вивінованя станула росийська армія на висотї; треба ще усунути декотрі недомаганя в авансї, щоби уможливити, щоби висші посади в армії діставали ся здібним і запопадливим офіцирам. Директор канцеляриї з мінїстерства війни, Данїлов прилучив ся до поглядів попередного бесїдника.Всї офіцирські школи будуть зреорґанїзовані, щоби звертати більше увагу не лише на теоретичне але й практичне виобразованє. Маневрів при ужитю більших мас війска не уладжувано доси на великі розміри з фінансових причин.
ПЕТЕРБУРГ. (Пет. Аґ.) Палата приняла буджет мінїстерства війни. Підчас нарад над буджетом мінїстерства маринарки, мінїстер маринарки Гріґорович пригадав свою обіцянку, дану в буджетовій комісиї, що дасть поясненє в справі розвязаня контракту з якимсь Васїлевом що-до достави вугля на Чорнім мори. Отже вступне слїдство виказало неправильности, доконані урядниками маринарки в Севастополи. Тепер порішено перевести докладне слїдство. (Оплески в центрі і на правици).
Буджет мінїстерства маринарки принято з формулою, запропонованою комісиєю, яка признає потрібним таке уладженє служби маринарки, щоби воєнна готовість воєнних кораблів першої кляси була запевнена.
Буджет надзвичайних видатків мінїстерства комунїкациї принято з внесенєм, яке взиває мінїстерство, щоби зажадало кредитів на зелїзничі інвестициї, так щоби було запевнене коротше долученє з балканськими державами через Румунїю.
Жевесті здав звіт з державного доходу і заявив, що комісия зміною декотрих параґрафів підвисшила приходи о 49,461.000 рублїв. Коли дума прийме зміни, загальна сума звичайних і надзвичайних приходів досягне 3 623,569.498 рублїв.
Буджет принято відповідно до внесень комісиї і тимсамим скінчено буджетову дебату.
Кабінет Вівіянія.
ПАРИЖ. (Ткб) В кульоарах палати оповідають, що президент републики Пуанкаре був глибоко діткнений упадком кабінету Рібота, та дякував Ріботови і його співробітникам найщирійше за самовідреченє, з яким підняли ся неможливої до переведеня задачі.
ПАРИЖ. (Ткб.) Серед оплесків, якими принято вислїд голосованя в палатї депутованих один з социялїстів викликнув: "До Версалю".
Радикал Дальмієр запротестував проти сего оклику яко алюзиї до президияльної крізи.
ПАРИЖ. (Ткб.) Президент републики Пуанкаре покликав передполуднем Вівіянія, котрий приняв місию утвореня кабінету.
ПАРИЖ (Ткб.) З членів нового кабінету Вівіянія пятьох, а то Вівіяні, Мальві, Оґаніє, Рено (Raynaud) і Рено (Renault) голосували проти 3-лїтної війскової служби. Новий мінїстер війни Месімі поставив підчас дискусиї над 3-лїтною війсковою службою внесенє запровадити 30-місячну службу, але вкінци голосував за 3-лїтною. 