◦ ◦ ◦ ◦

Від Редакції. З нинішним днем "Український Голос" перестає виходити і в руках читачів наших послідне число часопису. Рівночасно повідомляємо, що припиненнє видавання "Українського Голосу" не означає зовсім сего, щоби наша суспільність осталась без часопису. В місце "Укр. Голосу" виходять в Тернополі "Українські Вісти" як щоденник. Вони сповнятимуть ту саму задачу, що й "Український Голос", але з одної сторони порушуванню в нинішню хвилю найріжноріднійших питань і справ, з другої знова бажання ширшого загалу вказували на се, що часопис треба поширити, зробити його цікавійшим, надати йому більший обєм, приєднати більшу скількість фахових співробітників, розділити працю не тільки на одинці, але й на більший гурток. Сю задачу сповнять "Українські Вісти", часопис редагований на ширшу скалю з більшим числом співробітників, газета більше столична, европейська. Звиваючи "Український Голос" повідомляємо, що він получився з "Укр. Вістями" сказатиб можна злявся з ними і що Редакція "Укр. Голосу" в цілім своїм складі перейшла до "Українських Вістий" і в них буде на дальше працювати. Що до пренумераторів, — то будуть вони одержувати на будуче замість "Укр. Голосу" — "Українські Вісти". Усім нашим дописувателям й прихильникам дякуємо, що не відмовляли нам своєї помочи, о неї просимо на будуче для "Українських Вістий". Свою дотеперішну задачу сповняли ми совісно і чесно. Що було гарне, високе, добре — се нас займало, що було погане низьке, зле — з тим ми боролися. Думаємо, що й "Українські Вісти" підуть по тій самій дорозі. На щастє й добро України.   Оповіщення. Тернопіль, дня 3. май 1919. Заборона про замкнення театрів, кін, ресторанів, і склепів, по 8. год. вечером, яку видав Д.С.В.С. 13. відд. ч. 4378 з дня 20. цьвітня точка 3 і 4. зноситься новим приказом Д.С.В.С. 13. віділ ч. 8688 дня 3. мая. 1919. Подаєсь інтересованим до відома, що на основі висше наведеного розпорядження замикається всі вичислені в горі льокалі доперва о год. 9. вечером о скілько не маєсь окремого продовження від Команди міста. Вовк Петро, пор. ком. міста.   Надзвичайна Комісія Центрального Уряду У.Н. Републики до Західної Области. До Станиславова прибула Надзвичайна Комісія У.Н.Р. в складі Тов. Міністра внутрішних вправ Нянчура, представника військового Міністерства старшини Гладкого і представника Головного Отамана старшини Матвіюка — в справі переговорів з Державним Секретаріятом що до технічного полагодження ріжних державних справ і контролі перебуваючих тут евакуованих з Надніпрянської України інституцій, військових і урядових служачих.   Український голос 