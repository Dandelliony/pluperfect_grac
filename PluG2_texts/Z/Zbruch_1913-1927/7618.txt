Парляментарні справи. — З ґазет.

Ситуация в посольській палатї.Президент мінїстрів ґр. Штірк був в недїлю на довшій авдиєнциї у цїсаря та здав йому звіт з парляментарної ситуациї, яка представляєть ся тепер доволї некорисно. Підчас буджетової дебати вестиме правитильство переговори з партиями, щоби усталити дальшу програму праць парляменту. Становище правительства стало в останнім моментї скрутне, особливо через зміну настрою в чеськім таборі, де аґрариї і радикали пруть до найстрійшої опозициї.
Молодочеські посли парляментарні і соймові відбули в недїлю у Празї спільну нараду, на якій пос. Крамаж реферував про полїтичну ситуацию, обговорюючи розбитє переговорів з Нїмцями, фінансову ситуацию в краю та останний виступ чеських аґрариїв. Над сим рефератом розвинула ся широка дискусия, в якій бесїдники доказували, що зміна фронту Чехів, до якої напирають аґрариї, вийшла би тепер на шкоду чеського народу. Молодочехи порішили держати ся дотеперішної тактики в парляментї, остерігаючи прочі чеські партиї перед нерозважними поступками.
Нездарність правительства ґр. Штірка відповісти вимогам, які ставить до нього загранична і внутрішна полїтика, ось як характеризує вступна статя Frankfurter Ztg.:
"Центральна власть у Відня не збуджує в нїкого вже особливого пошанованя. Привикло ся мати з нею до дїла. Чого правительство потребує, те здобуває воно собі дорогою капітуляций народів і партий. Ся метода дасть ся так довго примінювати, як довго щось є, що можна продавати. Але колись прийде таки пора, коли все добро буде розпродане. Вправдї є вона ще далекою, але коли дальше по дотеперішній дорозі ссувати-меть ся, то ся пора надійти мусить і кінець старої римської держави нїмецького народу мусить бути саме у Відни остерігаючим приміром. 3 трох сторін грозить правительству опір, якого поборенє правдоподібно в теперішну хвилю ще йому самому не є ясним. Українцї жадають своєї виборчої реформи і заповідають парляментарну боротьбу найострійшими средствами, Чехи лютують тому, що правительство не приходить в поміч їх чеській крізї, а що воно могло би зробити лише з яскравою сторонничостию проти Нїмцїв, вкінци Нїмцї є не без причини огірчені тому, що правительство з занадто великої уваги супроти Чехів мало хибити своїми поважними старанями о довершенє чесько нїмецького порозуміня. Обструкция одної з тих трех ґруп вистарчить, щоби ударемнити всяку парляментарну працю. Треба би державної мудрости, яка далеко виходила би поза звичайну міру, щоби опір тих трех ґруп разом побороти. Ґраф Штірк не викликав дотепер такого вражіня, щоби він мав таку прикмету. Але, колиби навіть попробувати се зробити з ким иншим, то деж є Геракль, який довершив би сего геройського дїла ? І колиби навіть прийшов такий, що вірив би в свої сили, то йому не дозволить ся на се.
"Істория галицької виборчої реформи є достаточним доказом, як дуже правлячим кругам бракує потрібної щирости. Польським епископам, на яких чейже дїйсно можна би мати вплив, як би лише мало ся відвагу, дано свобідну руку, щоби знищити дїло порозуміня між Поляками і Українцями. Мусїло би ся було зрозуміти, що ту входить в питанє не лише судьба Галичини, але загалом можливість управляти сею державою яко конституцийною. Дозволили на се, щоби важки волїкли ся по землї і немов фаталїстичний Турок пасивно приглядили ся, як на-ново виринала на північнім сходї національна ненависть а в парляменті українська обструкция. Щось подібного було і в Чехії, де вже правдоподібно не дасть ся запобігти фінансовій катастрофі і де інґеренция правительства є необхідна. Але в сїм випадку, коли треба догадувати ся наміру управляти чесно по конституцийному, то коли він загалом є, то лише в дуже обмеженій мірі. Коли неможливо дати в парляментї і при його помочи державі те, що вона потрібує для скріпленя свого міжнародного державного положеня і для конечного сповненя своїх задач яко культурної держави, так тодї дається собі раду при помочи ославленого 14. параґрафу, якого надуживане примінюванє є нїчим иншим як незакритим абсолютизмом. Але як дуже публична опінїя є скоррумпована, доказує обставина, що вже цїлком привикли до сеї протизаконної правительственної методи. Живеть ся з руки до рота в надїї, що воно само з себе прийде колись до лїпшого. Однак держава не може вічно жити як жебрак і нїколи не вийде лїпше, як зробить ся. Без сьміливости і розуму не може вдержати ся в купі така держава, як Австрия. Се повиннї собі всї сказати, і народи і правительства".   