◦ ◦ ◦ ◦ ◦ ◦ ◦ ◦ ◦ ◦

Новий неприятель Нїмеччини.
БЕРЛІН (Вольф). Нїмецький посол при середно-американських республиках донїс урядово, що правительство Гондурас зірвало д. 17. с. м. дипльоматичні зносини з Нїмеччиною.
Становище кадетів.
КОПЕНГАҐЕН. (Ткб.) До "Berlinske Tidende" доносять з Петрограду:
Манїфестацію партії кадетів уважають загально жаданєм анексій і пробою регабілїтації Мілюкова. Дневник "Биржевыя Вѣдомости" думає, що по уступленю провідника сеї партії з правительства приготовляєть ся вона до опозиції.
Соціялїстична преса остро протестує. Дневник "Новая Жизнь" бачить в тактицї кадетів фатальну схожість з тактикою царату в останнїх місяцях. Орґан Скобелєва "Рабочая Газета" займає супроти революційної демократії вороже становище.
Серед угорської крізи.
БУДАПЕШТ (Ткб). Дневники доносять, що вівторок будуть у Монарха на авдієнції б. президент мінїстрів Векерлє, мінїстри ґр. Шеренї і Бержевіци та президент палати послїв сойму Navay.
Нїмецькі лїтаки над Дунаєм.
ПЕТР0ГРАД (П. А) В останнїх днях підіймають нїмецькі летуни численні наступи на місця положені над Дунаєм. Кидають богато бомб, яких жертвою паде много осіб. Передовсїм в містї Ізмаїл убито або зранено велике число жінок і дїтий.
Нїмецькі лїтаки над Дунаєм.
ПЕТРОГРАД (П. А) В останнїх днях підіймають нїмецькі летуни численні наступи на місця положені над Дунаєм. Кидають богато бомб, яких жертвою паде много осіб. Передовсїм в містї Ізмаїл убито або зранено велике число жінок і дїтий.
Болгарський комунїкат.
СОФІЯ (Ткб). Ґенер. штаб. 28 с. м. Македонський фронт: На цїлім фронтї слаба дїяльність артилєрії. В луку Черни, на захід від озера Дойран і в північній части долини Серес огонь артилєрії був хвилями сильнїйший. Ромунський фронт: Під Івассеа малий огонь артилєрії, під Tuicca огонь крісів.
Українська Центральна Фронтова Рада.
Відень, 26. мая 1917. (Ф. К.) "Кіевская Мысль" з дня 15. (28.) цвітня в телєґрамі з Минська повідомляє:
З’орґанїзувала ся Центральна Фронтова Рада, яка обєднює українські орґанїзації частий війск на фронтї. Нова орґанїзація обстоює програму київської Центральної Ради домаганя автономії України і федеративної републики. Предсїдателем комітету вибрано Семена Петлюру (відомого українського публїциста, редактора "Украинск-ої Жизн-и". — Ред.)
Телєґрама мінїстра М. Терещенка до проф. М. Грушевського.
"Кіевская Мысль" з 12 ст. ст. цвітня доносить: Проф. М. Грушевський дістав від мінїстра фінансів М Терещенка слїдуючу телєґраму: "Звертаю ся до Вас з щирим прошенєм співдїлати для успіху позички волї. Ваш поклик до всїх Українцїв, які зібрали ся на конґресї, а також шляхом друкованого слова у відозві за запрошенєм підписувати ся на позичку сильно поміг би спільній справі". Телєґрама ся прийшла по закритю українського конґресу.
Довірє робітницької Ради для тимчасового правительства.
ПЕТРОГРАД (Ткб.) Соціялїстичнї мінїстри Чернов, Скобєлєв і Церетелї явили ся перед представниками робітницько-жовнїрської Ради і здали звіт про свою дїяльність після вступленя до кабінету. Представники робітницько-жовнїрської Ради висловили майже одноголосно довірє для них та цїлого тимчасового правительства.
Новий приказ російського мінїстра війни до армії.
ПЕТРОГРАД (П. А.). Мінїстер Керенський видав дневний приказ, в якім доносить, що розпорядок про права жовнїрів, вироблений на основі §2 заяви тимчасового правительства став обовязувати. Дневний приказ обіймає 18 параґрафів: найважнїйші з них признають жовнїрам без огляду на те, до якого звязку армії вони належать, свободу совісти і полїтичних поглядів. Дальше признано жовнїрам право поза службою носити цивільний одяг. Приказ зносить примус здоровленя і заводить факультативне здоровленє; §14 постановляє, що нїякий війсковий не може бути покараний без вироку, однак вожди підчас воєнних операцій мають на случай не виповненя їх приказів право караня з приміненєм оружної сили.
Про Япанцїв в Харбінї і Владивостоцї.
ФРАНКФУРТ (Ткб). До "Frankfurter Ztg." доносять із Стокгольму, що відомість, подана дневниками про обсадженє Японцями Владивостока і Харбіна, неправдива. 