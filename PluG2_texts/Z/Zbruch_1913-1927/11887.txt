Перед скликанєм галицкого сойму. – Нашим лїбералам, радикалам і їм подібним – Двобій ґр. Тисси. – На індексї. – Залюблений полїциянт.  

Перед скликанєм галицкого сойму. З Відня звіщають, що на онодїшній мінїстерияльній радї не обговорювано справи львівских конференций. Єї вправдї порушено, але зазначено, що поки що осередне правительство не потребує в тій справі робити нїяких кроків, бо сю справу взяв в свої руки намісник др. Коритовский, а є надїя, що єму удасть ся довести до порозуміня межи польскими і україньскими сторонництвами.
Нашим лїбералам, радикалам і їм подібним до відомости і під розвагу. Недавно тому появила ся статистика, що відносить ся до чуд прославленої місцевини Lourdes в полудневій Франциї за рік 1912. З неї дізнали ся ми, що минулого року нї менше, ні більше, тілько 46 паломництв зі всїх сторін сьвіта посїтило Lourdes. Загальне число путників перевисшило 1/4 мілїона. В бюрі, котре розслїджувало дїйсність чудес, які там за вставленєм Преч. Дїви Мариї стали ся, явило ся задля переведеня доказу правди 560 лїкарів, межи ними з поза границь Франциї 109 лїкарів, около 60 професорів і директорів всенародних шпиталїв і лазаретів. Записано в книгах за рік 1912 нї менше, нї більше тілько 1.004 уздоровлень. 22. серпня с. р. виїздить з Відня до Lourdes паломництво. Ну, панове радикали і проча противрелїґійна дране! І ви високоучені наші академики, що знехтували Бога і Єго сьвятий закон, не пожалуйте труду, поспішіть до Lourdes і стверджуйте на місци, чи виказаний статистичний звіт з правдою згідний, чи нї? Їдьте! їдьте, небожата і пересьвідчіть ся! Бо така зневіра, яку ви недавно тому на зборах у Львові заявили, се сором і ганьба превелика для колись так релїґійного народу нашого, з посеред котрого ви вийшли.
Двобій ґр. Тисси. Вчера о год. 11 рано відбув ся двобій на шаблї ґр. Тисси з марґр. Палявічінїм. Було 9 стріч. Ґр. Тисса одержав легку рану в голову, а Палєвічінї в шию. Після двобою оба противники подали собі руки і погодили ся.
На індексї. Апостольска Столиця помістила на індексї штуку Ґабрієля д' Анунчія "Пішанеля". Як звісно, і попередний сценічний твір сего поета "Мучеництво св. Севастияна" було зборонене духовною цензурою. Обі сї штуки голосно реклямовані — впали в Парижи. Поет написав їх для своєї любки, росийскої жидівки, Іди Рубінштайн, яка під впливом "наук" поета переробила ся з танцюристки в драматичну артистку і з величезним накладом виставила обі штуки. Мимо накладу і величезної реклями і "Пішанеля" і "Св. Севастиян" належали до т. зв. "foures" т. є. найкрикливійших безуспішностий париских двох останних весняних сезонів.
Залюблений полїциянт. Полїцийний жовнїр ідучи улицею в Ню-Йорку побачив красавицю, що танцювала на улици новий, дуже неприличний танець "tango". Полїциянт сейчас "залюбив ся" в танцюристцї, а щоби мати можність близше познакомити ся, рішив єї арештувати. В полїцийній станицї виявило ся, що красавиця се молодий хлопець, що надїв на себе жіночий одяг, бо йшов на якусь маскараду. 