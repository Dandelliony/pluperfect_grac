◦ ◦ ◦ ◦ ◦ ◦ ◦ ◦ ◦ ◦

Пожежа Ходорова. Вчера передполуднем вибухла в Ходорові на одній з найлюднїйших улиць пожежа, котра наслїдком сильного вихру перекидала ся з камениці на каменицю. За годину горіло вже 40 камениць. Акция місцевої огневої сторожі була замала, тому зареквіровано рогатинську сторожу і щойно спільними силами вдало ся зльокалїзувати огонь. Шкода виносить понад 100.000 корон, 40 родин остало без даху.
Кровава сцена розіграла ся вчера передполуднем у Львові на Бернардинській площі. Галицькою улицею йшов 19 лїтний Иосиф Марусєвич, тепер без занятя, зі своєю любовницею Куйбідою. Стрінули ся з кафлярем Брониславом Камінським і мулярями Йосифом Міґасюком і двома братами Комінками. Міґасюк, побачивши Куйбіду, котра передше була його любовницею, почав робити їй закиди. В її оборонї станув Марусєвич. Почала ся суперечка, але всї дуже бояли ся приступити до Матусєвича, бо знали, що має револьвер. Ішли дальше від него, хотячи віддати його в руки полїциї. На пл. Бернардинській, коли хотїли підійти близше до Марусєвича, він сягнув рукою до кишенї. Камінський хотїв його обезсилити. Тодї М. вирвав ся і вистрілив до Камінського в голову. Потім вистрілив ще до Міґасюка, але куля пробила лише капелюх. Присутні схопили Марусєвича і віддали в руки полїциї. Раненого Камінського відвезла ратункова стация до загального шпиталю. Куйбіда в замішаню втікла.
Автомобіль-сани. Перед численно зібраними гістьми, представниками війскових і цивільних властий, представив інжінір Вільгельм Ґебель з Берлїна свій нововинайдений тягаровий автомобіль без колїс, на поли під Познанем. Сей автомобіль порушаєть ся не на колесах, але на полозах, котрі на переміну підносять ся й опадають. Проба їзди випала добре. 