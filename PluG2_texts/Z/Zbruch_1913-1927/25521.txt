◦ ◦ ◦ ◦ ◦ ◦ ◦ ◦ ◦ ◦

Зрівнанє Стрільців з правильним війском. Намісник повідомив усїх старостів і обох президентів столичних міст, що на основі цісарської постанови з дня 3. серпня с. р. мінїстер краєвої оборони уповажнив намісника під певними точно означеними услівями дати дозвіл на переміненє в істнуючих в краю союзів і стрілецьких товариств (Соколи, Стрільці, стрілецькі дружини т. п.) так польських як і українських, на стрілецькі корпуси, котрі можуть бути придїлені до загального ополченя, отже станути під охороною міжнародного права. Корпуси сї дістануть коли примінять ся до всїх поставлених їм услівій карабіни й опояски до ношеня на лївім рамени, яко відзнаку приналежности до оружної сили держави. Товариства і стрілецькі корпуси мають в ціли одержаня такого дозволу зголошувати ся до відносних староств зглядно до дирекциї полїциї і маґістратів обох столичних міст. Староства предложать поданя президиї намісництва з проєктом статута. Намісник є уповажнений затвердити статут.
Жиють і здорові. З хвилею проголошеня воєнного стану намножило ся богато чуток про увязненя й юстифікациї ріжних руссофілїв. 0ттак пущено чутки про розстріл послів Кльофана, Смодляка і... Маркова. На скільки знаємо сї вістки пересадні. Пос. Маркова зроблено тільки нешкідливим і відставлено via Відень до одної з західних провінций держави.
Увязненя росийських горожан. У Францесбадї арештували власти жінку коресподента росийських кадетських орґанів п. Звєздіча Теві за депешу, яку вона хотїла вислати до московської "Понедїлкової Часописи". Увязнену перевезено до Праги. — У Відни арештувала полїция адв. кандидата Любарського Письменного в хвили, як він сам зголосив ся на полїциї, прибувши зі Львова. Увязнено його яко російського дезертира.
О. Дорожинський на свободї. Відомість, що арештовано о. Д. Дорожинського, гр. кат. катехита при нїмецькій ґімназиї у Львові не є правдива; о. Дорожинський пробуває в Новім Мізуни у свого вітця, пароха Мізуня.
Оповіщенє нїмецького консуляту в справі нїмецьких ополченців. Відповідно до оповіщеня цісарсько-нїмецького консуляту у Львові нїмецькі ополченці включно з баварськими не є по думці запорядженя цісарсько-нїмецької амбасади і королївсько-баварського посольства у Відни обовязані покищо ставити ся до служби, мають лише зголосити ся писемно. 