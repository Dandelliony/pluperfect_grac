Холмщина й Галичина і українське збіже.

Погляд поc. Василька з приводу уступленя ґр. Чернїна.
Львів, 18 цвітня 1918
Вже вчера подали ми в телєґрамі з Відня короткий вміст виводів поc. М. Василька в "N. fr. Piesse" в 16. с. м. на тему: "Чи дістанемо збіже з України".
Статя пос. Василька, датована 15. с. м., в цїлости звучить:
"На се питанє я був би вчера рано, коли я що йно вернув з Київа, відповів з повним спокоєм потверджуючо. Припаси збіжа, яких сподївано ся при заключеню мира в Берестю, безумовно є на Українї. Свій побут в Київі, де пробував як член комісії для товарообміну, вихіснував ся на те, щоб обєктивно поінформувати ся про відносини. Мої дослїди і розмови з заступниками тамошного правительства, з управителями губернських і повітових рільничих союзів та з купцями привели мене до такого погляду.
На всякий случай, ми лекше були би добули збіже, коли би наші війска увійшли були на Україну сейчас після берестейського договору; тодї ще були нагромаджені в Київі, в Одесї і инших містах України в маґазинах і млинах великі припаси. За панованя большевиків на Українї через три тижнї ті припаси в части знищено, в части вивезено, так що нинї тільки по селах у селян є ще збіже, як підчеркаю, у великій скількости. Українське правительство з трудом може видістати ті припаси, його повага поза містами захитана з приводу минулого панованя большевиків, а всїлякі рільничі орґанїзації під сю пору або не фунґують або дїлають тільки спорадично. Добути збіже зможуть тільки відпоручники орґанїзацій осередних держав в порозуміню з місцевими властями, при співучасти тамошних торговельних кругів, які знають населенє. При тім важну ролю буде мати війскова асистенція війскових віддїлів осередних держав.
Тому завданєм комісії, висланої Нїмеччиною і Австро-Угорщиною, було спонукати українське правительство, щоб воно згодило ся на конечний, в більшій части самостійній спосіб добутя збіжевих припасів, який входить в круг дїланя українського правительства, так що за згодою українського правительства Австро-Угорщина і Нїмеччина можуть вибрати всяку дорогу — розумієть ся, за заплатою — щоб одержати значні припаси збіжа.
Берестейським договором осередні держави приняли супроти України обовязок доставляти за збіже надвишку своїх товарів; крім того устійнено холмську границю з застереженєм установленим віденським додатковим договором, що її докладно провірить окрема комісія, та вкінци новій українській републицї лежить на серцї судьба австрійських Українцїв. Достава товарів на Україну стрічаєть ся з трудностями, бо Нїмеччина нї Австрія не можуть обійти ся без найконечнїйших артикулів, як нпр. вуголь. Таким чином з того, чого сподїєть ся Україна, остаєсь тільки Холмщина і справа Галичини; що до тих двох послїдних точок дотеперішний мінїстер заграничних справ ґр. Чернїн заживав великого довіря у міродатних кругів на Українї, а теперішне правительство в Київі згодило ся з усїми предложенями осередних держав щодо вивозу збіжа під умовою, що в особі ґр. Чернїна є запорука переведеня берестейського договору в цїлій його полїтичній основі.
Тому вчера я мігби потверджуюче відповісти на питанє, чи ми дістанемо збіже з України; після уступленя гр. Чернїна треба виждати, чи його наступник в безсумнївний спосіб опреть ся на зобовязанях Австрії, принятих берестейським договором супроти України. Від того по моїм відомостям залежить беззамітне переведенє договору, заключеного перед кількома днями в Київі про доставу мілїона тон збіжа по конець липня. 