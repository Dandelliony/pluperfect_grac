За права гр.-кат. обряду

Пишуть нам:
Перед тижнем наспіло до львівського ординаріяту порученє з Риму, щоби гр. кат. духовних кандидатів підчас неприсутности митрополита Шептицького святив вірменський архиепископ о. Теодорович. Пішло се звідси, що гр. кат, ординаріят відніс ся був в сїй справі — задля неприсутности митрополита — ще в осени до римської курії і на се одержав тепер згадане зарядженє. Ся вість дуже счудувала наших священиків, а в дальших кругах викликала таки явне негодованє. Певно, що свяченє кождого католицького епископа є однаково важне; однак для кождого обряду приняте вже давне право і практика, що всякі свяченя удїляє лиш архиєрей тогож обряду. Виїмок міг би бути хиба в крайній потребі, коли би не було свого святителя. Одначе така потреба у нас не заходила. Досї не було у нас ще случаю, щоби від правила відступлено. Коли давнїйше бувало часом, що не було архиєрея в Галичинї, то деякі клирики їхали по свяченя до гр. кат. епископів на Угорщину.
Теперішний факт є перший виїмок в історії нашої церкви!
Може хтось замітить, що вірменський обряд належить до східних. Відповімо, що хоч належить до східних, однак не є грецький. А вже й не говорити про наших галицьких Вірмен, котрі відступили від многих ритуалів і перестали творити давний вірменський обряд. Однак найважнїйше в сїй річи те, що тут не зможе бути тайна священства по властивому духу грецького обряду удїлена. Ритуал грецький приписує свяченя на архиєрейській лїтурґії і призначує при нїм обряди, котрі мають своє значінє. Як примір згадаємо, що по одержаню пресвитерату (по херувимській пісни) приступають нові пресвитери враз з архиєреєм до престола, відправляють з ним дальшу лїтурґію, довершують спілно освяченя і принесеня св. Жертви, а перед причастєм чують від архиєрея ще знаменний завіт: прийми нинї, поставлений єрею, часть тїла Христова і соблюди ю чисту і непорочну, о нейже маєш, віддати отвіт Христу Богу на страшнім суді єго! Всї ті обряди зображають новопоставленим так живо, що з ним тут дїє ся, і малюють так наглядно духовну єдність від сеї хвилї лучність архиєрея і пресвитерів в апостольській службі Христа.
При теперішній ординації має, як чуємо, о. офіціял відправляти службу, і на нїй довершить вірм. архиєрей після старословянського требника приписані священя. Акт буде формально доконаний, але таки не доставати буде деяких нїжних моментів, які грецькому обрядови такі властиві.
Крім лїтурґічних причин маємо ми ще тут — скажемо отверто — проти особи святителя ще й особисті заміти. Давні вірменські архиєреї почували ся Вірменами, відчували прикро на власнім обряді аґресію латинників і змаганя їх до загорненя Вірмен в своє стадо; через те були вони нашому обрядови прихильні, а в спорах національних обєктивні. При частих непорозумінях між нашим і латинським обрядом та їх архиєреями виступали звичайно як посередники між обома сторонами. Однак зовсїм инше становище заняв нинїшний вірменський архиєрей. Він зіґнорував ті страшні кривди, які ми на поли національнім і церковнім терпимо, переняв ся цїлковито духом наших противників, і став при всяких нагодах ще фанатично прононсованим речником тих змагань. В нашій свіжій памяти стоять його зусиля, щоби не допустити до соймової виборчої реформи, котра мала дати нашому народови на його земли лиш малу дрібку якогось управненя. Не дивно, що українське духовенство і вся суспільність відносить ся з слушним жалем до такого архиєрея, що пішов з сильними сего світа проти нас слабших.
Нинішнє зарядженє прикре нам ще і тому, що наші противники готові ним добре покористатись при дальших своїх заходах.
Підносячи з сего приводу наш жаль, ми далекі від того висновувати з сего факту може яку неприхильність Римського Престола до нашого обряду і народу; противно приймаємо, що се стало ся лиш з незнаня наших відносин. Однак при сїй яркій нагодї мусимо вказати на ту важну хибу: що в римській пропаґандї, до котрої належать справи нашого обряду, не маємо заступника. В нїй бувають поставлені люди з всяких націй, навіть Поляки, котрі не мають там властивого дїла, а поминаєть ся наш обряд і нарід, котрі там безпосередно інтересовані. Через се зазнавали ми в послїдних десятках лїт нераз, що виходячі звідтам зарядженя, уложені несвідомими людьми або інспіровані нашими противниками, не годились з нашими давними правами або були нам просто шкідні, і визивали в нашій суспільности нездоволенє. А се певно не було бажане нї для Апост. Престола, нї для гр. кат. Українцїв. Тому підносимо прилюдно наше бажанє, щоби наш обряд мав в Римі доброго речника, щоби права нашого обряду були пильно хоронені, щоби ми находили в римській курії не лиш якусь плятонїчну, але таки реальну прихильність і оборону проти всяких кривд, які ми віддавна і без нїякого спину тут зазнаємо. Через таке рішуче і справедливе трактованє наших дїл затїснилась би звязь і довірє гр. кат. Українцїв до Римського Престола, котре могло би мати і ширше значінє.
Також гадаємо, що і віденська нунціятура, котра звичайно видає в тутешних дїлах свою опінїю до Риму, повинна інформувати ся завсїди точно і безсторонно про наші дїла і не даватись поводити тенденційними впливами. Свої інформації повинна засягати у нас не у гладких або особисто інтересованих людий, але у характерних і отвертих мужів, котрим і добро католицької церкви і власного народа на серцю лежить, хоч би їх звіти були часом і прикрі. Clara, pacta, cłaros faciunt amicos. Не було би тодї такої прикрої колїзії, яка ось тепер має місце.
Сей голос підносимо не лиш від себе, але по волї широких кругів. Де ходить о оборону прав нашої церкви чи народа, там нема між нами нїяких ріжниць, а стаємо однодушно всї як один муж. 