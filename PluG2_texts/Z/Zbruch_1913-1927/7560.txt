Авантури на віденськім унїверситетї. — Походженє конфедератки. — Трамвай з личаківського двірця.  — Спростованє росийсько-австрийської границї. — Осоружний злочин. — Убийник власних жінок. — Gazeta Kościelna іритуєть ся. 

Авантури на віденськім унїверситетї. На віденськім унїверситетї прийшло дня 17. с. м. до авантур між нїмецько-національними і жидівськими студентами сіонїстами. Богато студентів ранених. Великі шиби в бічній брамі вибили і браму виважили. По переговорах в ректоратї студенти відійшли. На улици перед унїверситетом удержував порядок сильний віддїл полїциї і тут не прийшло до авантур. Авантури взяли свій початок з сего, що нїмецькі студенти не хотїли дати сіонїстам за якусь образу сатисфакциї. Жиди студенти зажадали поєдинку, але нїмецькі студенти відповідно до постанов свойого стоваришеня не хотїли поєдинкувати ся з ними. Кількох сіонїстів почало бійку з Нїмцями, за що їх релєґовано. Сіонїсти вислали до ректора меморандум, в якім домагають ся, щоби знесено постанову "вайдгофської програми", яка забороняє поєдинок з Жидами. Їм на письмо не відповів ректор, але самі нїмецькі студенти, з якими сіонїсти почали бійку.
Походженє конфедератки. Litwa пише: "Тому, що п. М. Бренштайн в Studio писав між иншим і про литовську штуку, приписуючи Литовцям, що вони взяли богато десенїв від Фінцїв і Ляпонцїв, то від себе мусимо додати, що тому, що Ляпонцї і Татари носили або носять конфедератки, то певно мають богато спільного з Поляками. Звісно також, що національні строї, котрими Поляки так гордять ся, походять також від Татарів. Почала їх уживати подільська шляхта. Отже Ляпонцї і Татари мали вплив на Поляків, котрі все боронять ся, що не підлягали східним впливам".
Трамвай з личаківського двірця. Елєктрична комісия міської ради ухвалила продовжити лїнїю елєктричної зелїзницї в ул. Личаківській до двірця "Львів-Личаків" коштом 95.000 корон. Комісия ухвалила також вибудувати зворотницю на Високім Замку для скоршого завертаня возів лінїї UL коштом 60.000 корон.
Спростованє росийсько-австрийської границї. Дня 13. мая відбуло ся у Волочиску перше засїданє комісиї, яка провіряє росийсько-австрийську границю. Головою росийського віддїлу комісиї призначено полковника ґенерального штабу Снєсарева, а австрийського полковника Саляґара.
Осоружний злочин. Дальше слїдство про осоружний злочин доконаний в Берлїнї — про який ми вже доносили — виказало такі подробицї. Полїция арештувала З0-лїтного кухаря Йосифа Рітера, занятого у державного будівничого Ґутмана. Небавом зголосив ся купець, що має склеп в сусїдстві мешканя Рітера. Він зізнав, що Рітер купив у него папір і шнурок, в котрий було завинене тїло вбитого хлопця Клєна. В слїдстві зізнав Рітер, що він полюбив хлопця і допустив ся на ньому насильства. Хлопець зажадав 100 марок відшкодованя, а коли Рітер заявив, що не має стільки гроший, Клєн загрозив, що донесе полїциї. Побоюючи ся сего, Рітер убив його. Та показало ся, що зізнаня Рітера не зовсїм правдиві. А саме хлопець, щоби заробити дещо гроша поза шкільними годинами, розносив товари кольонїяльного склепу Шуца; кілька разів приносив товари і до Рітера. Критичного дня принїс пиво до Рітера. Коли хлопець лише війшов до кімнати, Рітер зараз кинув ся на него і почав його бити так довго, доки сей не згинув на місци. Ствердили дальше, що Рітер віддавна зраджував садистичні збоченя. Доконавши злочину, купив шнурок і папір, покраяв тїло острим ножем і сїкачем, запакував і підкинув у двох пакунках. До слїдства зголосили ся сьвідки, але їх зізнаня суперечать собі. Також приходять до полїциї анонїмові листи, з котрих передовсїм отсей замітний: "В суботу, около 10-тої години бачив я при Гафенпляц недалеко зелїзничого двірця, якогось около 40-лїтного пана в товаристві молодого хлопця. Оба ішли під руку, а звертали на себе увагу ріжницею в убраню. Старший пан був елєгантно одїтий, хлопець дуже недбало, так що відбивав від свойого товариша. Хлопець мабуть трохи підпитий, співав півголосом, але виразно популярну пісоньку "Puppchen, mein Augenstern!" Куди оба пійшли — не знати". — Цїкаве також, як обняв Рітер становище кухаря. Вже віддавна старав ся він усунути кухарку з дому, в якім услугував. Він хотїв без перешкоди в неприсутности хлібодавцїв принимати відвідини. Була йому не на руку кухарка, тому вговорював у хлїбодавцїв, що вона ледащо. Почав учити ся кухарства, зложив проби і так удало ся йому позбути кухарки. Тепер заманював до себе хлопцїв, запивав їх пивом і иншими напитками, а потім вже допускав ся на них страшного злочину. В замкненім куфрі Рітера найшли свого рода "завіщанє", написане до одного приятеля по доконаню убийства. Се "завіщанє" містить найважнїйше зізнанє Рітера. Пише він там, що він усе бажав убити чоловіка, і се його бажанє тепер сповнило ся. Але в сїм "завіщаню" додає він, що його товариш знає, що він, Рітер, був усе умово хорий і був в заведеню для божевільних. На умову недугу покликав ся також Рітер підчас слїдства, коли-ж спитали його, котре се заведенє, заявив, що не було се заведенє для божевільних, але шпиталь. Вкінци признав ся, до він зовсім не є умово хорий, але що був караний в Австриї ізза проступку проти моральности.
Убийник власних жінок. В Франкфуртї н. М. арештували недавно артиста Гоафа. Йому закидають, що отруїв дві власні жінки, а третю старав ся отруїти. Арештований зізнав тепер, що свою трету жінку хотів отруїти бацилями. Він дав їй бацилї холєри і тифу до сїченого мяса. Холєричні бацилї не дїлали, тому він замовив з Відня нові. На франкфуртськім головнім кладовищи викопано тїло його першої жінки, що померла 1902 року серед підозрілих обявів. Тїло мають докладно розслїдити. Третя жінка Гопфа занедужала на тиф. Чи ся недуга походить з бациль тифу, які Гопф переховує в своїй лябораториї, ще не знати,
Gazeta Kościelna іритуєть ся. До недавна Поляки мали виключний монополь інформованя культурного сьвіта про польсько-українські взаємини. Та поволи зачинають його тратити в міру сего, як їх приятелї і адвокати пізнають ся на їх "правдомовности"... Вже й клєрикальна преса, яка дуже вірно їм вислугувала ся, зачинає їх оцїнювати по слушности. Так головний орґан француських католиків Univers, як жалуєть ся Gaz. Kośc., іде так далеко, що не приймає від Поляків навіть фактичних спростовань, а не то статий, в яких би порушувано питанє релїґійного і народного угнїту в Росиї — а які певно приняло би Słowo Polskie..Чиж се не може лютити "побожних" Поляків? В числї з 3. мая с. р. помістив Univers статю п. з. „В краю злуки церков", яку підписав криптонїмом Exlernus. Хтож се є ? Проста річ. На думку G. К. (ч. 18) се... Українець, що написав свою статю... у Львові — а вислав — via Київ до Парижа. Лише Українець міг кинути "кламлїву і ощерчу напасть" на польський епископат "з приводу його виступу в справі бльокового проєкту реформи", нападаючи "в щеґульнєйши спосуб" на ахр. Теодоровича, ба навіть говорити взагалї про "ворожнечу і нетерпимість латинян проти унїятів", твердити, що Русини є в Галичинї тубильцями, а не зайдами на польську землю, мали дістати 26 проц. мандатів, міг порівнувати положенє Русинів у Галичинї з незвичайним положенєм Ірляндцїв у Вел. Британії, писати, що польське духовенство "є і було завсїди перепоною par excellence в справі злуки церков" лише Українець міг хвалити... Бобжинського і ґр. Стан. Тарновського.. Gaz. Kośс., обурена "в високім стопню" на кореспондента за се, що виступ польського епископату представив як замах на унїю, о яку не дбає анї руське духовенство анї Русини взагалї. G. К. покликуєть ся на книжку "śp. X Mohla — Unter uns ohne Maske". Сьвідчить ся циган циганом... Вона запевнює, що Поляки хочуть жити з нами в згодї, а їх епископи борють ся лише з гайдамацтвом і руським та польським радикалїзмом... Такому запевнюваню мабуть читачі G. К. не повірять. Зрештою се їх річ... 