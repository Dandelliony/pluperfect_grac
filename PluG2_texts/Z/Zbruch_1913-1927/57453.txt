◦ ◦ ◦ ◦ ◦ ◦ ◦ ◦ ◦ ◦

Приготованя на час мира.
БЕРЛЇН (Ткб). Торговельно-промислова комісія нїмецького парляменту почала наради над справою переходу з воєнної господарки до мирової. Державний секретар Гельферіх дав погляд на зарядженя, які вже видано в тій справі. Переважно будуть се орґанїзаційні розпорядки, що доторкати-муть: демобілїзації, кредиту й придбаня сирівця. Приступлено вже до утвореня державного комісаріяту для справ перехідної господарки. Комісія рішила почати небавом дискусію над справою сирівцїв.
Воєнні комунїкати австро-угорського ґенерального штабу з 16. жовтня
Війна на Сходї. Фронт архикн. Карла: Над угорсько-ромунською границею положенє не змінило ся. Боротьба ведеть ся далї. В пограничнім кутї трьох держав на південь від Дорни Ватри і виперли ми Росіян за потік Негра. В наших руках остав 1 офіцир і 270 жовнїрів, як також 2 машинові карабіни. Коло Кірлїбаби в останних боях полонено 5 офіцирів і 1097 жовнїрів і здобуто 5 машинових карабінів. На горі Смотрець полонено 3 офіцирів і 381 жовнїрів. І обох відтинках вчера російські протинаступи скінчили ся нїчим. В области Лудової баварські віддїли заняли неприятельське становище.
Фронт кн. Баварського: Над Нараївкою, над горішним берегом Серету і на південний захід від Бродів ґрупа війск ґен. Бема-Ермолї видержала сильні наступи. Скрізь відперто неприятеля, який понїс важкі втрати.
Армія ґен. Терстіянского була цїлий день в дуже сильнім гарматнім огни неприятеля. По обох сторонах Затурцїв неприятельська піхота рушила до атаку. Особливо на північ від сеї місцевости атак кілька разів поновлено, при чім уведено в бій великі маси війска. Неприятель знов віднїс важке пораженє.
Війна з Італїєю. Коло Собер наші війска полонили 2 офіцирів і 212 жовнїрів і здобули 3 машинові карабіни.
Війна на Балканї. Нема нїчого оголосити.
Воєнні комунїкати нїмецького ґенерального штабу з 16 жовтня.
Західний терен війни. Ґрупа марш. пол. баварського наслїдника престола Рупрехта: На боєвищи над Соммою протягом дня тривала дальше обосторонна дїяльність артилєрій. Анґлїйцї в наступі на північний схід від Guedencout вдерли ся на малій ширинї до нашого першого рова. В протинаступі його в цїлости добуто назад. Французи рано і вечером атакували становища на захід від Seilly та їх відперто на південний захід від того села в швидкім протинаступі.
Фронт нїмецького наслїдника престола: В Арґонах і по обох берегах Мози хвилями відживав артилєрійський огонь.
Східний терен війни. Фронт кн. Лєопольда Баварського: На захід від Луцка сильні наступи на відтинку Зубильно-Затурцї, приготовлені нагальним артилєрійським огнем зломано, при чім неприятель понїс тяжкі втрати.
Частинні наступи на південь від зелїзницї Броди-Львів і в низї Грабарко також остали без успіху. Значні російські сили рушили до приступу в глибоких рядах над Нараївкою між Липицею долїшною і Скоморохами. Приступ не повів ся, а також і там завдали ми неприятелеви тяжкі втрати.
Фронт арх. Карла: В Карпатах нїмецькі баталїони підчас поширюваня осягненого успіху на горі Смотрець відперли протинаступи і полонили 3 офїцирів і 381 жовнїрів. На Д. Команїя баварські війска добули приступом кілька російських ровів. На схід від Кірлїбаби підчас наступів австро-угорських полків відперто російські протинаступи. Полонено більше як 1000 бранцїв. На південний захід від Дорни-Ватри союзні війска виперли неприятеля в долину Неґра.
На семигородськім фронтї бої над ромунською границею тривають дальше.
Балканський терен війни. Ґрупа війск Макензена: Положенє не змінило ся.
Фронт македонський: У відтинку Черни по обох сторонах місцевости Брод нагальні наступи Сербів, поновлювані також в ночи, були безуспішні. Також частинні наступи коло Ґруніште і на північ від Нідзе Пляніна відперто, при чім неприятель понїс тяжкі втрати. 