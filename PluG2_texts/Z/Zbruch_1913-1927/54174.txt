Іменованє нового віцепрезидента краєвої ради шкільної

Львів, 22. липня 1916.
Іменованє нового віцепрезидента краєвої ради шкільної — в инших часах кілько було-б викликало живих, може пристрастних толків! А нинї — не то назначенє д-ра Цоля віцепрезидентом, але навіть уступленє такої полїтично й національно замітної особи, як д-ра Дембовського, з сього становища, не зробило більшого вражіня на галицьких суспільностях. Бо що значить нинї, чи п. Цоль, чи Дембовський, чи инший хтось подібний сидїти-ме в Бялій на віцепрезидентурі краєвої ради шкільної, — коли увага найширших мас людности, передовсїм східно-галицької і української, полонена подїями воєнними, які нависли над нашою країною, прикована цїлим безмірним тягаром страшного часу, в котрім житє і здоровлє, людське достоїнство і громадянська честь залежні просто від примхи долї, від доброї або лихої волї невідповідальних і необчислимих припадків і чинників.
Що нинї, серед такого страшного часу, конець кінцїв значить нам, чи віцепрезидентом краєвої ради шкільної буде той чи инший професор, полїтик, дїяч! Таке байдужне становище супроти нового іменованя, а властиво таке понеханє всякого становища психольоґічно, зрозуміле, певна річ, на тлї теперішного невеселого істнованя нашого; одначе з погляду української національної полїтики для нього ледво, чи знайшло ся-б коли оправданє. І в свій час, коли — як сього собі всї горячо бажаємо — пройде мимо нас хмара теперішного ворожого наступу на наші поля і хати, і коли взагалї ся війна минеть ся з усїми супроводжаючими її національними і полїтичними невзгодинами, провізоріями і загадками, то зрівноважена українська полїтична свідомість вернеть ся, хочби ex post, також до номінації нового віцепрезицента краєвої ради шкільної, оцїнить як слїд її саму і обставини, серед яких вона доконалась і виведе з усього того відповідні висновки для свойого полїтичного думаня і дїланя.
Яке становище займає український загал, без нїяких виїмків, у питаню краєвої ради шкільної і взагалї в цїлім обсягу звязаних з сим просвітно-культурних питань, про се нинї справдї не потребуємо говорити — особливо ми, "Дїло", котрі від десятків лїт працюємо по силам своїм над прояснюванєм і проголошуванєм основних домагань і потреб української національної полїтики в Австрії.
Чи українське полїтичне заступництво мало який голос в іменованю нового віцепрезидента К. Р. Ш. на се не можемо відповісти нї притакуючо, нї заперечуючо. Можемо нинї тільки зазначити, що близький п. д-рови Цолеви краківський "Czas", а з ним і решта польської преси, як задачу нового віцепрезидента ц. к. краєвої ради шкільної подає "назязанє до незабутніх традицій Комісії ецукаційної" і "вихованє поколїня, здібного до укріпленя дальшої долї. 