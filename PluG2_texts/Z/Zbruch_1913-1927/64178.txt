Російська революція й Україна.

Як прилучив ся до революції Київ. – Українські демонстрації в Києві й Полтаві. — Віднова українського житя. — Домаганє автономії України.
Львів, 29 марта 1917.
Що дїєть ся тепер на Українї, про се не дістали ми ще нїяких автентичних вістий. Отже поки-що подаємо вісти, які дістали з Стокгольму під датою 25. с. м. віденська "Reichtpost" і берлінська "Vossische Zeitung". Подїї, про які говорять ті вісти, носять усї признаки правдоподібности, і тому подаємо їх нашим читачам, — очевидно, на відповідальність тих дневників, які їх дістали від своїх інформаторів.
В "Reichpost" читаємо:
Про переворот довершений Думою довідали ся південно-російські ґубернїї аж два днї пізнїйше. Київський ґенерал-ґубернатор конфіскував усї приватні депеші, і навіть манїфест нового правительства дійшов до відомости міської управи і ґубернського земства аж в 36 годин по оголошеню в Петроградї через окремого курієра. В першій хвилї нїхто не хотів усему тому вірити, і аж по абдикаційнім манїфестї Миколи II. та по усуненю ґенерал-ґубернатора, ґубернатора і инших начальників адмінїстрації зібрала ся міська дума на тайне засїданє і повідомила телєґрафічно нове правительство про своє прилученє до нього. Те саме зробив в імени ґубернського земства голова губернської земської управи, якому тепер поручено адмінїстрацію ґубернїї.
З Лукіянівської тюрми випущено полїтичних вязнїв, що причинило ся до оживленя демонстрацій. Інтелїґенція демонструвала перед памятниками Миколи І. й Олександра II., заявляючи ся за виконуючим комітетом Думи; широкі маси демонстрували за покінченєм війни.
Д. 19. с. м. почали ся демонстрації студентів унїверситету, полїтехнїки і комерційного інститута. Портрети царя й наступника престола спалено, і серед співу українських національних пісень переходила тисячна маса головними вулицями Фундуклїївською і Крещатиком. Перед памятником Столипіна на Крещатику промовляли студенти, домагаючи ся від нового правительства повної автономії України.
Українські ґазети, застановлені з початком війни, виходять знов. Так само розпочали на ново дїяльність усї українські товариства, які були розвязані.
У "Vossische Zeitung" пише з Стокгольму Макс Бсрман про "грозячий розпад російської держави." Про Україну читаємо там:
З Київа й Полтави наспіли звістки, що розпочались там українські сепаратистичні рухи.
У второк переходили вулицями Київа могучі походи серед співів українських національних пісень та серед окликів: "Геть московське ярмо!" На головній вулицї Крещатику прийшло до битки великих салдатських ватаг, котрі в підпитім станї волочили ся. Було чимало ранених. Коли день опісля на приказ з Петрограду відбула ся війскова парада, при якій несено червоні стяги і співано Марсилїянку, прийшло до сутичок з українськими і польськими націоналїстичними юрбами, а "патріотична війскова ревія" розсипала ся в безладні гуртки. 