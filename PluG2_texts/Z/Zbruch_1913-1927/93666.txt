Львів під большевиками

  В останніх днях багато львівських громадян передерлося на німецьку сторону. Вони розказують про те, як большевики зайняли місто, між іншим таке:   Вночі з 21 на 22 липня відбувалися завзяті вуличні бої у Львові. 27 липня, коли втихомирилося, дехто з відважніших вийшов на вулицю: совєтське військо було вже в місті. Старшини і вояки в подертих одностроях, брудні, замурзані. В першу чергу почали шукати за «водкою», тютюном і харчами.   З приходом большевиків негайно створено міліцію, до якої зголосилися всякі москалі, що в 1941 році, в червні, після відходу большевиків позалишалися були у Львові. Ці москалі ведуть тепер перед у міліції.   Большевицькі урядовці, що в 1941 році наоспіх покинули були місто, поверталися тепер знов, та повідшукували свої колишні помешкання. На Краківській площі виставлено величезні портрети Сталіна, Леніна, Жукова, Хрущова та інших совєтських головачів. 30 липня біля 11-тої години влаштовано на площі перед оперним театром великий мітинг. На ньому промовляли Хрущов, 4 совєтські старшини і якась жінка. Доми довкола площі були прибрані червоними прапорами. Де-не-де на бальконах видніли також англійські, американські і польські прапори, одначе енкаведисти негайно їх постягали. Залишилися тільки червоні.   З приходом большевиків почалося тероризування населення. Людей арештували гуртами на вулицях та відставляли до тюрем. Жиди, що повиходили зі своїх криївок, стали до послуг НКВД. Один із втікачів оповідав, що в одній місцевості бачив, як енкаведисти «ліквідували» тобто стратили на вулиці 24 особи.   Адміністратори і сторожі домів роздали мешканцям міста формуляри, що їх треба було негайно заповнити і віддати. На основі цих формулярів зроблено набір до війська мужчин від 18 до 50 років. Збірний пункт забраних до війська був при вулиці Пєрацького 11. Зі Львова та околиць міста взяли 1000 до 1500 чоловіка. Новобранців пішки погнали до Ряшева, де вони присягли Сталінові. Вишкіл тривав вісім днів. Потім дали їм по 100 набоїв і по дві ручні ґранати і так погнали на фронт.   Земля 