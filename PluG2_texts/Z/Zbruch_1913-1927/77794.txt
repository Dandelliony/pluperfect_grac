◦ ◦ ◦ ◦ ◦ ◦ ◦ ◦ ◦ ◦

"Холмська клявзуля"
З Відня доносять: Повновласники чотирох осередних держав з одної сторони і делєґати Української Народної Републики з другої сторони підписали в Берестю для 4. марта заповіджений ц. к. президентом мінїстрів дня 19. лютого в палатї послів
протокол
слїдуючого змісту:
"З уваги на те, що повстали сумнїви що до розуміня 2-ої точки ІІ-о артикулу мирового договору, заключено в Берестю дня 9 лютого 1918 між Нїмеччиною, Австро-Угорщиною, Болгарією й Туреччиною з одної, і Українською Народною Републикою з другої сторони, постановили правительства названих держав, усунути ті сумнїви додатковою заявою і припоручили своїм повновласникам (слїдує вичисленє повновласників) висланим до Берестя на мирові переговори з Росію, заявити що слїдує:
Для оминеня непорозумінь при інтерпретованю 2-ої точки II-го артикулу мирового договору, заключеного дня 9. лютого в Берестю між Нїмеччиною, Австро-Угорщиною, Болгарією й Туреччиною з одної, а Українською Народною Републикою з другої сторони, стверджуєть ся, що комісія, передвиджена в другій точцї постанов того договору при зазначуваню границь не є звязана переводити граничну лїнїю через місцевости Білгорай — Щебрешин — Красностав — Пугачів — Радин — Межиріче — Сарнаки, тільки посїдає право, на основі артикулу ІІ точки 2. того мирового договору, попровадити границю на підставі етноґрафічних відносин і бажань населеня також на схід від лїнїї Білгорай — Щебрешин — Красностав — Пугачів — Радин — Межиріче — Сарнаки. Згадана мішана комісія буде утворена з заступників сторін, що заключили договір і з заступників Польщі, кожда з тих сторін вишле до комісії рівну скількість відпоручників. Заключивши договір сторони визначать в порозуміню час, в якім та комісія має зійти ся. Виготовлено в пятикратнім первописї, в Берестю, дня 4. марта 1918".
Ревізія договору з Україною шкідлива для осередних держав.
"Vossische Zeitung" остро нападає на нїмецьких полїтиків за їх пробу, допровадити до порозуміня з Поляками. Добачує в тім охоту, підбурити проти Нїмеччини инші граничні народи на випадок, якби вони зміркували, що Полякам признаєть ся упривілїоване становище. Незрозумілим є, пише "V. Z.", що нїмецькому правительству підсувається ся думку, що він згодить ся на ревізію мирового договору з Україною що до холмської справи; в той спосіб утворено б по думцї Вільзона прецеденс до загальної ревізії мирових договорів, заключуваних Нїмеччиною. 