Австро-угорська заява на ноту антанту.

ВІДЕНЬ. (Ткб) Мінїстер заграничних справ ґр. Цернїн вислав 11. с. м. до тутешних представників Злучених Держав, европейських невтральних держав і Ап. Столицї ноту, в якій представив погляд правительства на положенє витворене відкиненєм мирового предложеня неприятелями. Нота звучить:
Ц. і к. правительство мало честь одержати 5. с. м. за ласкавим посередництвом правительства Злучених Держав відповідь держав, що остають з ним на воєнній стопі, на свою ноту з 12. м. м., в якій подібно як союзні держави заявило було готовість навязати мирові переговори.
В порозуміню з союзними державами ц. і к. правительство не занедбало докладно розглянути відповідь неприятельських правительств і дійшло до отсего вислїду:
Під видом, що предложенє 4 союзних держав є нещире й позбавлене всякого значіня, неприятельські правительства відкидають його. Форма, в якій се зробили, унеможливляє зверненє відповіди просто до них. Одначе ц. і к. правительство привязує вагу до того, щоби правительствам невтральних держав представити свої погляди.
Відповідь неприятельських правительств ухиляєть ся від обмірковуваня можливости закінченя війни і обмежаєть ся до нового обговореня подїй, які викликали війну, мнимої сили їх власного війскового положеня і мнимих причин мирового предложеня.
Ц. і к. правительство сим разом не хоче на ново вдавати ся в виміну слів про ґенезу війни. На його думку виказано воно вже достаточно і незбито перед цїлою чесно й річево думаючою людськістю, по чиїй сторонї лежала причина вибуху війни.
Зокрема що-до ультимату, висланого Австро-Угорщиною до Сербії, то в роках, які попередили той крок, монархія давала достаточні докази своєї терпеливости супроти що раз більше зростаючих неприязних, зачіпних намірів і затій Сербії, аж до хвилї, коли в кінци нечуване вбийство в Сараєві унеможливило всяку дальшу лагідність.
Також міркованя на тему, по чиїй сторонї війскове положенє є сильнїйше, видають ся війнами і можна се спокійно віддати під оцїнку публичної опінїї. Зрештою порівнанє воєнних цїлий обох груд містить в собі вже рішенє сеї справи. Бо Австро-Угорщина і її союзники ведуть сю війну від початку не з цїлю територіяльних здобутків, але як оборонну боротьбу, коли щодо неприятельських держав справа представляєть ся зовсїм противно. Щоби навести тільки деякі з тих воєнних цїлий: неприятелї змагають до розторощеня й обрабованя Австро-Угорщини, до здобутя Ельзасу й Льотаринґії, до розібраня Туреччини і зменшеня Болгарії. Чотири союзні держави можуть уже тепер уважати, що свої чисто оборонні воєнні цїли осягнули, коли противники що-раз більше віддаляють ся від здїйсненя своїх плянів.
Коли в кінцї неприятельські правительства називають предложенє союзних держав воєнним маневром і пятнують його як нещире і без значіня, то перед розпочатєм мирових переговорів, доки ще не є знані наші мирові умови, є се тільки зовсїм довільне, субєктивне твердженє, без можливости доказу.
Ц. і к. правительство і правительства союзних держав зробили своє предложенє в справі мирових переговорів зовсїм щиро і льояльно, бо мусїли бути на се приготовані, що їх виразне внесенє, щоби в хвили розпочатя переговорів подали свої умови, буде приняте. За те противним не роблять від себе предложеня. Не хотять вони пізнати змісту предложеня 4 союзних держав. Коли вони домагають ся наперед приверненя нарушених прав і свобід, признаня національного принципу і вільного істнованя малих держав, то досить вказати на траґічну долю народів ірляндського і фінляндського, на знищенє свободи й незалежности бурських републик, на поневоленє північної Африки Анґлїєю, Францією і Італїєю, в кінци на безпримірне в історії насильство над Грецією.
Ц. і к. правительство стверджує, що воно і правительства союзних держав заявили готовість закінченя війни через устну виміну думок з неприятельськими правительствами та що залежало се тільки від рішеня противників, чи має бути привернений мир чи нї. Перед Богом і людськістю скидає воно в себе всяку відповідальність за дальше веденє війни.
Австро-Угорщина й союзні держави вестимуть далї війну з повною надїєю й вірою в своє право, аж до вибореня мира, який запоручить їх власним народам істнованє, честь і свобідний розвиток і уможливить всїм европейським державам співдїланє при повній рівноправности в сповнюваню великих культурних задач.
Анальоґічна заява Нїмеччини.
БЕРЛЇН. (Б. Вольфа). Тутешним представникам невтральних держав вручено ноту, яка представляє невтральним правительством погляд нїмецького правительства на стан річий, витворений відмовною відповідю неприятелів на нїмецьку ноту з 12. грудня 1916. 