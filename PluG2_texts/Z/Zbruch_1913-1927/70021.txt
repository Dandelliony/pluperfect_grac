◦ ◦ ◦ ◦ ◦ ◦ ◦ ◦ ◦ ◦

Невдоволенє українських делєґатів.
БЕРН (Ткб). "Neue Zürcher Zeitung" доносить з Петрограду. Постанови тимчасового правительства, які компетенції У. Ц. Р. піддають тільки 5 провінцій а не 9, як того домагали ся представники України, викликали серед українських делєґатів велике невдоволенє. Делєґати невдоволені різнож тим, що Ґенеральний Секретаріят України, який мав складати ся з 14 мінїстерств, буде мати тільки 9 віддїлів. Тимчасове правительство відмовило також українським властям признаня законодатної власти.
Переговори в справі висилки японських війск до Росії.
БЕРН (Ткб). Після донесень париських дневників ведуть ся дїйсно переговори в справі висилки японських війск до Росії. Супроти великих трудностий такої експедиції не запало дотепер ще нїяке рішенє.
500 мілїонів шкоди.
БЕРН. Пресова аґенція доносить з Атен. Шкоду спричинену пожежою в Солуни обчисляють на 500 мілїонів.
Димісія Винниченка?
"Neue Fr. Presse" доносить: Після телєґрафічної відомости, яку одержав пос. Микола Василько з Київа через Стокгольм відбуло ся в Київі дуже бурливе засїданє Української Центральної Ради.
На тім засїданю представники українських соціяльних демократів і національних меншостий (Поляків, Жидів) поставили внесенє, щоби лїсту членів українського мінїстерства предложити тимчасовому правительству в Петроградї до затвердженя. Проти того заявили ся рішучо українські соціялїсти-революціонери, які взагалї відкидали всякий компроміс з тимчасовим правительством в Петроградї.
Більшість Центральної Ради заявила ся проти внесеня соціяльних демократів а за опозиційним становищем соціялїстів-революціонерів і з тої причини президент українських мінїстрів Винниченко внїс свою димісію.
Ґенеральний Секретар України уступив.
ПЕТРОГРАД (П. Т. А.) Українська Центральна Рада відмовила взяти участь в конґресї в Москві. Ґенеральний секретар України з причини ріжницї думок з правительством уступив. Він буде урядувати до хвилї іменована наслїдника.
Успішність папського посередництва.
АМСТЕРДАМ (Ткб.) Прийшла сюди з Льондону депеша Льорда Куртнея, який висказує переконанє, що мирова нота папи буде мати добрий успіх в справі мира. Богато дневників анґлїйських обговорює мирові змаганя папи богато прихильнїйше, як се можна було читати в телєґрамах Райтера.
Послїдні вісти про війну.
Щоби війскам армії над Сочею, воюючим на північ від Ґориції дати лїпші боєві услівя, посунено їх взад. В четвер ще на старім становищи прийшло до завзятих боїв. Наші війска відперли ворога на півд. схід від Врх і в области Водіче. Слїдуючої ночі без перешкод подали ся ми взад. Ворог в пятницю рано створив сильний стань артилєрії і мінометів, а о 10. годинї пішов до наступу. Наша артилєрія взяла під огонь Італїйцїв, як і вдерли ся в опущені становища.
В полудне ворожі віддїли увійшли до гори на півд. схід від Врх. Пополудни стежні віддїли посували ся осторожно в східну сторону. Відперто їх на захід від Цаль і Подлесец. В пятницю перед полуднем зробив ворог наступ на Монте Сан Ґабрієлє. 5 наступів бриґади з Палєрма, за якими в ночи наступило дальших 12, розбили ся. Проби ворога вдерти ся в наші становища коло Кагеріна не вдали ся. На високорівнї Красу вчорашній день був спокійнїйший; так само на мостовім причілку Тольмайн і на північ звідти.
На галицькім фронтї в четвер вечером російські віддїли заатакували наші полеві сторожі на захід від Бродів. Під огнем наших скорострілів ворог подав ся взад, лишаючи вбитих. Так само легко відперто стежі, які висунули ся за Збруч.
БЕРЛЇН (Вольф). Дня 25. серпня. У Фландрії коло Лян і на східнім березї Мози огонь артилєрії змінчивої сили. На північ від Ст. Кентен корисні боротьби на поли між позиціями.
На сходї нїчо важного.
Довкола мира.
БЕРН. (Ткб.) Дневники доносять з Льондону. В низшій палаті заявив Бонар Ляв, що президент мінїстрів одержав поданє заосмотрене 221.617 підписами, взиваюче правительство, щоби розпочало мирові переговори. То повідомленє принято до відома.
ЛЬОНДОН. (Тбк.) "Exchange Telegraph" доносить, що льондонські дисиденти вислали петицію заосмотрену великою скількістю підписів до папи з просьбою о скликанє міжнародної конференції христіян усїх обрядів для устійненя услівій, під якими можна би осягнути справедливий і тревалий мир. 