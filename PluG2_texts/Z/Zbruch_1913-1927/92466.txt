◦ ◦ ◦ ◦ ◦ ◦ ◦ ◦

  Статут автономії для східної Галичини. Українське пресове бюро доносить, що найвища коаліційна рада приняла статут автономії для східної Галичини, мимо протесту Падеревського, який жадав прилучення до Польщі.   Поляки протестують. До Львова наспіла відомість в Парижа, що мирова конференція признала лише на якийсь час Польщі заряд у східній Галичині, а про будучу її державну приналежність має порішити саме населення через всенародне голосування (плєбісцит). Ця відомість, як грім поділила на цілу львівську польську пресу "Słowo polskie" а за ним инші польські часописи в передовицях під шумними наголовками пишуть в цій справі, що Поляки не признають ніякої провізоричности, що не згодяться ніколи на всенародне голосовання, що східна Галичина мусить сейчас бути дефінітивно прилучена до Польщі, що якби мирова конференція інакше рішила, то Поляки її не послухають, а якби хто хотів наставати на польське панування у східній Галичині, з цим Поляки будуть боротися на життя і смерть. В цім дусі пише вся польська львівська преса. Надто скликали вшехполяки вчора протестуюче віче до салі товариства педаґоґічного, на яке явилося кілька тисяч учасників. Також тимчасова львівська міська рада приняла на вчорашнім засіданню резолюцію, в якій протестує проти рішення антанти.   Зміна в дирекції поліції у Львові. Як ми вже доносили, директор львівської поліції д-р Райнлєндер уступає і буде перенесений на инше місце a його місце займе р. Брошкевич.   В справі реєстрації претенсій до бувшого австр. скарбу, пригадуємо нашим читачам, що інтересовані, які ще досі цего не вчинили, мають зголоситися найдалі до 15. жовтня ц. р. в бюрі при вул. Баторого ч. 6, III. п. По тім дни всякі зголошення вважатися-муть за неважні.   Вісті з краю. Жовківщина. Вивезені оо. Василіяне вернули на днях до Жовкви, крім двох. Звернено також усі машини друкарні, які привезено з Варшави. Української інтеліґенції в Жовкві майже нема. Учительство інтерноване, а 15 звільнено зі служби, хоч зложили "слюбовання". Кількох перенесено на захід. З жіночої виділової школи усунено українську мову. До ґімназії приймають по 5 учеників Українців до кождої кляси. На все те звертаємо увагу п. ґенерального делєґата д-ра Ґалецького. Камінка Струмилова. Лат. парох кс. Чирек при розділюванню дарів (як старі убрання) каже Українцям приносити метрику. Хто перейшов на латинське, тоді дістане яку-таку одежину. Звертаємо на це увагу лат. архіепископа кс. Більчевського. Сирітський захист потребує скорої помочі, бо дітям нема що дати їсти.   Вперед! 