◦ ◦ ◦ ◦ ◦ ◦ ◦ ◦ ◦ ◦

Війна з большевиками.
З большевицьких жерел.
ПЕТРОГРАД (посередно) 23. сїчня. Большевицька преса доносить з Харкова, про похід червоної ґвардії харківської ради на Київ таке: Коли Ґенеральний Секретаріят України спричинив наслїдком відкиненя головного жаданя ради народних представників зірванє з петроградською народною радою, порозумів ся Лєнїн з радою в Харкові і обіцяв харківському комісареви війни Дубиченкови повне оружне підпертє для цїлковитого поваленя Ґенерального Секретаріяту і "міщанської" київської Ради. Віддїл зложений з 25.000 червоної ґвардії донської области і кілька віддїлів матросів, які мали до розпорядимости артилєрію, побили українські граничні війска коло Лубен і розпочали похід на Київ. На південний схід від Київа прийшло до сутички зі стягненими з найбільшим поспіхом українськими національними війсками. По завзятих боротьбах мусїли Українцї уступити перед большевиками. Українські віддїли відтягнули ся в сторону головної оружної сили коло Мемель і Могилева.
Члени Ґенерального Секретаріяту мають находити ся в безпеченстві, як кажуть, відїхали в час до Могилева. На північний і південний запад від Київа відбувають ся тяжкі боротьби між українськими і большевицькими війсками. Киів дрожить від сильного гарматнього гуку. По обох сторонах мають бути важкі втрати. Наслїдком важних випадків відкликано міністеріяльну раду Ґенерального Секретаріяту, скликану на день 23 с. м. Харківська рада проголосила українську-большевицьку републику під необмеженою властю робітничо-жовнїрських рад. Проголошено розвязанє Української Центральної Ради і Установчих Зборів.
ПЕТРОГРАД (Пет. A.) 26. сїчня. Народнїй комісар Антонов доносить, що міста Кременчуг, Ромодан і Полтава є в наших руках. Під Бахмачем ведеть ся боротьба. В околицї Александровська віддало ся 14 відділів козаків по сутичцї з нашими війсками. В Севастополї є власти по сторонї совіта, членів Ради розігнано. Морські сили перейшли на сторону совітів. Татарів відбито під Ялтою і побито цїлковито під Теодозією.
З наших жерел.
ПЕТРОГРАД. (Havas) 24. сїчня. До дневників доносять з Одесси, що румунські війска заняли російський граничний дворець Унґенї, розоружили залогу і арештували членів місцевого совіту. Румунські війска мали також обсадити Кишинїв, де ведеть ся завзята боротьба. Артилєрія острілює місто. По обох сторонах великі втрати. Большевики мали зірвати зелїзничі шини між Кишиневом і Бендерами, наслїдком чого є відтяте полученє з румунським фронтом. "Вечерний Час" доносить, що Румуни розоружили два російські полки і вислали їх в глибину краю.
Головнокомандуючим російського внутрішного фронту т. є фронту проти України і донської области іменовано з рамени ради народних комісарів матроса Дубенка. На фронтї ведуть ся боротьби між Українцями і большевиками. Російська 8. армія хоче покинути фронт, щоби або получити ся з Москалями на півночи, або перебити ся для розпорядимости харківського правительства. Три корпуси 9 армії правдоподібно прилучать ся. Боротьби між Москалями і Румунами під Ґалацом прибрали великі розміри. По нещасливім вислїдї для Москалїв перейшло на нашу область 2300 Москалїв з 22 гарматами, 57 мунїційними возами, 53 кухнями, 360 иншими возами і 1200 кіньми. Також до Бессарабії вислано румунські війска через Чербач, як кажуть тому, що правительство бесарабської републики звернуло ся до Румунів о поміч проти анархії большевиків. Війска, які вислав Щербачів, станули до боротьби з большевиками під Кишиневом, що покінчило ся пійманєм і уступленєм Румунів. На основі поголосок, розширених на фронтї, мають Румуни намір заволодїти Бессарабією. В донській области на північ від Таганрогу прийшло до боротьби між большевицькими кубанськими козаками і донськими козаками Калєдіна, в якій перші рішучо побідили.
Розвязанє з'їзду селянських депутатів у Петроградї.
Робітники й війско проти большевиків?
ЛЮҐАНО (ТКБ). "Сorriere della Sera" доносить з Петрограду:
Правительство розвязало також з'їзд селянських депутатів з цїлої Росії, які заявили свою солїдарність з конституантою. В годину по отвореню з'їзду 100 узброєних матрозів вдерли ся до салї і по 4 годинній боротьбі опорожнили її. Маїже всїх членів комітету з'їзду арештовано.
Розвязанє, здаєть ся, викликало вплив в господарських центрах, які заосмотрюють Петроград. В останних днях шість таких центрів відмовило довозу до Петрограду.
З сього приводу росте також невдоволенє серед петроградських робітників. Робітники Обуховських заводів зажадали розоруженя червоної ґвардії їх дїльницї. Робітники инших дїльниць ухвалили резолюцію проти правительства і домагають ся приверненя петроградської робітничої Ради. Та большевики все ще мають перевагу.
Відїзд Черніна і Кільмана до Берестя.
ВІДЕНЬ (ТКБ.) Ґр. Чернїк відїхав нинї в товаристві урядників до Берестя.
БЕРЛЇН (ТКБ.) Державний секретер Кільман відїхав вчора о 9. год. вечером до Берестя.
Україна і мир.
Або мир загальний — або з осередними державами.
ЖЕНЕВА (Пр.). "Journal de Geneve" подає з застереженєм відомість, що український дипльомат Ґасенко прибув до Берна в тій цїли, щоби зробити нове предложенє про загальний мир. Загальний мир дав би Українї вільний переїзд через Дарданелї. Тому є він найбільшим бажанєм України. Та коли-б сї змаганя не вдали ся, Україна буде вважати себе обовязаною вступити в виключні зносини з осередними державами, які дадуть їй зміну економічної віднови.
Гасенко має навязати також господарські зносини в Швайцарією. 