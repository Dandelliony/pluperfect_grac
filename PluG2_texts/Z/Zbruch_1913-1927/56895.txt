◦ ◦ ◦ ◦ ◦ ◦ ◦ ◦ ◦ ◦

Перехід від лїтного до середноевропейського часу. Нинїшної ночи, з 30. вересня на 1. жовтня, переходимо знов від лїтного часу, заведеного 1. мая, до часу середноевропейського. Як при переходї від середноевропейського до лїтного часу перескакували ми о одну годину наперед, так тепер вернемо ся о одну годину назад. Для потреб щоденного житя сю переміну легко зробити. Кождий може собі чи нинї вечером чи в ночи чи завтра рано пробудивши ся пересунути вказівку годинника на одну годину назад і вже мати-ме середноевропейський час. За те складнїйшою є ся справа в зелїзничім руху. Тут видано зарядженє, щоб годинники пересунути в 1. год. в ночи назад на год. 12., а окремі зарядженя нормують рух поїздів протягом нинїшного вечера, так, щоби в 12. год. в ночи на основі середноевропейського часу кождий поїзд був там, де повинен бути на основі розкладу їзди з 12. год. в ночи.
Відложенє реченця покликаня. Мінїстерство краєвої оборони оповіщає: Всї, що по мисли оповіщеня про покликанє з 15. вересня з річників 1871, 1870, 1869, 1868, 1867 і 1866 були покликані на день 2. жовтня с. р., не мають поки що ставити ся. Будуть вони покликані пізнїйше, в данім случаю евентуально з признанєм короткого реченця. Хто з приводу несвідомости відложеня реченця ставить ся 2. жовтня с. р., одержить на своє прошенє відпустку. Хто добровільно з днем 2. жовтня с. р. ставить ся до служби, може її розпочати.
Збірка по вулицях на річ немічників і заходів проти чахотки буде в недїлю 1. жовтня. В середу вулична продажа відзнак в користь тої самої акції.
Підвисшенє платнї державних урядників. "Deutsche Nachrichten" доносять, що д. 25. с. м. явила ся у ґр. Штірка депутація державних функціонерів під проводом послів Гросса і Пахера та предложила йому свої домаганя в справі признаня дорожняних додатків 50—70%. Президент мінїстрів у своїй відповіди висловив ся з признанєм про бездоганне становище державних функціонарів, які вірно сповняють свої обовязки серед найтяжших умов і в своїх домаганях держать ся законних приписів. Розпорядок про дорожняні додатки обов’язувати-ме по конець 1916 р. Тому що державні функціонері не можуть вийти з грошевих трудностий при дотеперішних додатках, треба призадумати ся, в яких розмірах маєть ся видати зарядженє в справі дальшої державної помочи. Очевидно вона мусить обняти всї катеґорії державних функціонарів, причім низші катеґорії повинні одержати розмірно більшу підмогу. Про висоту додатків президент мінїстрів не може ще сказати нїчого певного, але впевняє, що правительство зробить все можливе, щоби помогти державним функціонарям.
Скількість стручкових овочів полишених рільникам. Розпорядком ц. к. намісництва з 14. с. м. ознаечно скількости занятих стручкових овочів, які мають бути рільникам полишені з їх збору, а саме: на засїв має бути полишена пята часть власного збору, однак не більше як 260 кґ. гороху, або 125 кґ. фасолї, або 260 кґ. бобику, або 85 кґ. сочевицї, або 210 кґ. вики на кождий гектар землї, що надає ся під управу тих ростин. На виживленє осіб у власнім господарстві задержуєть кождий рільник 24 кґ. стручкових овочів річно на голову. 