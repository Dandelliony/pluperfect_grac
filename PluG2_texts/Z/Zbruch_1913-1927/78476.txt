◦ ◦ ◦ ◦ ◦ ◦ ◦ ◦ ◦ ◦

"Відродженє", часопись для плеканя міжнародних й економічних взаємин між Австрією, Угорщиною й Україною", почало з днем 1. с. м. виходити три рази на тиждень у Відни (І Georg Cochplatz 3). Умови передплати: Поодиноке число: 5 шагів (5 сотиків). На місяць: 60 шагів (60 сотиків). На чверть року 1 грив. 80 ш. (1 К 80 с). На піврік: 3 грив. 60 ш. (З К 60 с.). На рік: 7 гривен 20 ш. (7 К 20 с.) Видає і відповідає за редакцію ц. і к. капітан Ґуґи Наґелє. Є се видавництво ц. і к. Мінїстерства війни, призначене передовсім для австрофільської пропаґанди в Українській Народній Pепублицї. Та державні чинники Австро-Угорщини повинні при тім тямити, що пропаґанда словами є мертва без пропаганди дїлами.
Похорон д-ра Т. Рутовського зачав ся нинї о 10. год. перед пол. в ратуши. Домовину перевезено до лат. катедри, відтак на личаківське кладовище. Похорони відбувають ся на кошт міста.
Напад на костел св. Мартина виконали недавно польські студенти IV. і V. кл. V. ґімназії, ограбили престоли з золотих і срібних дорогоцінностий, які відтак ломили на бляшки і продавали. Сей випадок є доказом нечуваної деморалїзації серед польської шкільної молодїжи, яка вже в 14. і 15 р. житя допускаєть ся таких вчинків.
Реквізиції. Пишуть нам: В ночи з 13. на 14. марта їхала з Кобиловолок (теребовельский повіт) до Тернополя фіра з провіянтами для жовнїрів та для ученика, який учить ся у Тернополї і поживу дістає від родичів з села. Коло села Мишковець задержало фіру пятьох жандармів-Чехів і забрали все: сир, масло, яйця, хлїб. Такі річи дїють ся у нас часто. Ось ще один примір: В селї Кобиловолоках селянин нїс шкіру на підошву, — жандарм сконфіскував її кажучи, що се "скарбова". По дорогах забирають купцям всякі не підпадаючі під реквізицію товари. Це власти?
Війсковий війт. Пишуть нам: Війсковість надала нашій громадї Струтин нижний повіт Долина війскового війта, вахмайстра Арона Боксера, котрий тут ще від 1916 р. держить ся, тероризуючи бідних селян, реквіруючи в них нераз послїдне. Крім того робить сам особисті інтереси коштом застрашеного населеня. Випадків, де забрав бульбу, капусту, цибулю, пшоно і т. д. і не заплатив, в нас дуже богато. Хоч маємо свого старого війта Михайла Самійлова, одначе староство лишило А. Боксера, бо він вигідний панам з староства. Всїх війскових війтів з нашого повіту стягнено, лише нашій нещасливій громадїлишено п. Арона, котрий навіть по українськи заборонив урядувати, бо каже, що не вміє. Просимо ласкаво занятись і нами нещасними і увільнити нас від такого опікуна. 