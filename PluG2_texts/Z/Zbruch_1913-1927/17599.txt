Рік боротьби за виборчу реформу.

Між Поляками й Українцями від початку 1913 року майже безпереривно вели ся переговори. З попередного року протягнулись на той рік переговори про домаганя Українців що-до українського унїверситету у Львові. Польські партиї більшости, т. зв. бльок, дійшли до засадничого порозуміня з Українцями. Ходило про текст проєкту цісарського відручного письма, яким Українцям торжественно приобіцюєть ся унїверситет. Вшехполяки і польські автономісти розвели в Галичинї аґітацию проти унїверситетського компромісу, і він захитав ся оконечно з кінцем січня 1913 р.
В лютім розпочав намісник др. Бобжинський заходи коло польсько-українського порозуміня що-до соймової виборчої реформи. По довгих конференциях вдало ся 17. марта усунути головні ріжниці в комісиї для виборчої реформи, а 18. марта міг зійти ся галицький сойм. Заключено компроміс що-до соймової виборчої реформи між польським бльоком і Українцями та от сї групи мусїли знов бороти ся з опозициєю вшехполяків, клєрикального центра і східно-галицькими автономістами. Сила опозициї проти виборчої реформи лежала в сїм, що вона абстиненциєю могла ударемнити потрібне до зміни соймового статута число присутних трох четвертих послів. Специяльна нарада в комісиї для виборчої реформи поступала все труднїйше, обструкцийна тактика противників виборчої реформи ставала все явнїйша, аж 16. цьвітня пять польських епископів отверто виповіли війну компромісови виборчої реформи. Сей виступ епископату внїс замішанє в ряди консерватистів, референт гр. Баденї зложив реферат в комісиї, та 17. цьвітня зірвали ся переговори в комісиї для виборчої реформи наслідком очивидної безуспішности. Стараня, наклонити епископів понехати опір, не повели ся, намісник Бобжинський подав ся до димісиї, 9. мая розвязано галицький сойм, та 14. мая іменовано д-ра Коритовського намісником Галичини, аби перевів лєґальні вибори соймові, а відтак реформу виборчу.
Такий стан річий застав парлямент, коли 15. мая зібрав ся на ново. Коли розпочало ся на пленум 3. червня друге читанє фінансового пляну ґенеральною дебатою, то Українці здержали його обструкцийними промовами і було ясно, що отсей обширний комплекс законів годї в специяльній дебатї полагодити до кінця місяця проти опору Українського Клюбу. На початок липня розписано галицькі вибори і так докінчено сесию. Зусиля скликати парлямент на липень, які розпочали партиї праці, стрінулись з рішучим відпором української сторони.
Палата послів по залагодженю буджетової провізориї 20. червня розійшла ся на лїтні фериї.
Першого тижня в липни відбули ся вибори до галицького сойму, які принесли велику побіду Українців, а значний упадок польської людової партиї. Часть мандатів партиї посла Стапінського здобула християнсько-социяльна партия, основана під еґідою епископів. Наслідок сих виборів був такий, що в польськім соймовім таборі скріпив ся т. зв. антибльок.
А коли правительство протягом трох місяців нічого не зробило, аби підготовити соймову реформу виборчу, підняв Український Клюб парляментарний тактику обструкцийну против пляну фінансового, по скликаню парляменту на осїнну сесию з 21. жовтня. Під напором сеї обструкциї взялось центральне правительство до дїла та усунуло безоглядний опір ґрупи антибльокової і за згодою української сторони скликало на 5. грудня галицький сойм, предкладаючи свій проєкт соймової реформи виборчої. У Львові ведені переговори перервано в дни 16. грудня, тому, що що-до двох останних спірних пунктів, про відношенє членів Видїлу краєвого і число округів двомандатових, не дійшло до порозуміня. Тимчасом надійшов конець року і виринув остаточний плян, аби раду державну усунути на бік, а податки і буджетову провізорию мало би правительство при помочи §. 14 впровадити в житє. Наслідком апелю всіх сторонництв парляменту відступили Українці в дни 30. грудня від обструкциї против фінансового пляну, аби виратувати парлямент від тої грозячої небезпеки та удержати трибуну парляменту супротив пранительства і державних конечностий. Соймова реформа виборча остає проте найбільше актуальним питанєм для української політики, та на її полагоджене жде край і держава. 