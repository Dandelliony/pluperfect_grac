◦ ◦ ◦ ◦ ◦ ◦ ◦ ◦ ◦ ◦

Наш теперішний фронт проти Росії.
Відзискуванє терену на Волини.
БУДАПЕШТ (Пр. тел.) Війсковий письменник Гуебер пише в "Pester Lloyd":
Що-раз виразнїйша стає лїнїя нашого фронту, яка мов шнурком тягнеть ся просто з півночи на південь. На Волини, де наш фронт дізнав загненя, вирівнуєть ся його постепенним здобуванєм терену коло Луцка. Фронт нашого правого крила, який був вигнений мов гак наперед, тепер загнено, і він таким чином сходить ся з загальною лїнїєю, що йде з півночи на південь.
Російська ґрупа, яка вдерла ся на Буковину, мусить тепер бороти ся фронтом, зверненим на захід. Се заслугує на увагу тому, що те вороже (лїве) крило має за собою не власну, тільки ромунську територію, що утруднює його етапові зарядженя в тій области, положеній між нами і невтральною державою. З сим його теперішним положенєм звязані ще й инші невигоди для неприятеля, про які одначе тепер ще не є вказаним писати.
ФРАНКФУРТ н. М. (Пр. тел.) "Frankf. Ztg." пише: Без сумнїву в околици на захід від Луцка будуть ще завзяті бої. Як з початку вважали ми за обовязок остерігати перед поважними побоюванями, так тепер мусимо вказати на величезну працю, яка виросла для нашого війска з конечности втиснути російський успіх у стратеґічний status quo ante. Було б великою помилкою ждати результату нинї або завтра.
Воєнні комунїкати австро-угорського ґенерального штабу з 28. червня.
Війна з Росією. Під Кутами неприятель поновив атаки з таким самим неповодженєм як в попереднім дни. Поза тим на Буковинї й Східній Галичинї нїчого нового.
На південний захід від Нового Почаєва наші передні сторожі відперли пять нічних атаків Росіян. На захід від Торчина зломили ми огнем артилєрії й піхоти сильний російський атак. На захід від Сокола нїмецькі війска здобули приступом хутір Линївку і кілька инших становищ.
Війна з Італїєю. Вчера Італїйцї рушили до атаку між Адижою і Брентою в кількох місцях, а саме в долинї dei Foxi над Psubio, в напрямі Monie Rasta і в теренї положенім перед Monte Esebio. Всі ті атаки кріваво відперто. Підчас атаків значнїйших неприятельських сил на Monte Rasta дістало ся в наші руки 530 полонених, в тім 15 офіцирів. На фронтї в Каринтії неприятель поновив свої безуспішні зусиля в відтинку Плєкен. Його атаки були звернені головно на Фрайкофель і Великий Паль. Місцями приходило до бою зблизька. Хоробрі оборонцї удержали ся зовсїм на всїх своїх становищах. На фронтї в Побережу гарматні бої були місцями досить значні.
Наші летуни обкинули бомбами зелїзничі двірцї й війскові урядженя в Treviso, Montebelluno, Vicenza, як також адрійські заведеня в Монфальконе.
Війна на Балканї. Нїчого нового.
Воєнні комунїкати нїмецького ґенерального штабу з 28. червня.
Західний терен війни. Від каналу Ля Бассе до области на південь від ріки Сомми неприятель, послугуючи ся нераз сильним гарматним огнем, як також по висадженю мін і під охороною клубів диму і ґазів виконав вивідні атаки, які одначе без труду відперто. Також в Шампанїї на північний схід від Лє Меніль виправи слабших неприятельських віддїлів скінчили ся нїчим.
На лїво від Мози на Мертвім Чоловіцї відперто в ночи неприятельські віддїли, які уживали ручних ґранатів. На право від сеї ріки Французи по близько 12-годиннім як найсильнїйшім огневім підготовленю вчера цїлий день значними силами, по части свіжо спровадженими, атакували здобуті нами 23. с. м. становища на горбі Студена Земля, як також село Флєрі й лїнїї сумежні з нею від сходу. Всї ті атаки зовсїм зломано, при чім неприятель поносив просто надзвичайні втрати від огню нашої артилєрії, замикаючого доступ, як також в бою з нашою хороброю піхотою.
Коло Дуомон скинено неприятельського летуна. Дня 25. с. м. поручник Гендорф розправив ся коло Рокур, на північ від Номені, з семим з черги неприятельським француським лїтаком.
В дальшім слїдстві показало ся, що відомість, поміщена в звідомленю з 23. с. м., немовби серед полонених напастників, які заатакували Карльсруге, були також Англїйцї, є неправдива; всї полонені є Французи.
Східний терен війни. В области ґрупи війск ґен. Лїнзінґена здобуто приступом село Линївку (на захід від Сокола) і російські становища, положені на південь від села. Зрештою нема важних змін.
Балканський терен війни. Крім гарматних боїв між Вардаром і озером Дойран нема нїчого до оголошеня. 