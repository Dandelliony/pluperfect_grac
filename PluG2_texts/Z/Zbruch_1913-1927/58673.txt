◦ ◦ ◦ ◦ ◦ ◦ ◦ ◦ ◦ ◦

Вибір президента Злучених Держав.
НЮ ЙОРК (Райтер). Президентом вибрано Вільсона.
ЛЬОНДОН (Райтер.) "Times" доносить з Ню-Йорку, що републиканцї є заскочені дослїдом вибору, бо на заходї Hughes в багатьох містах добув більшість голосів. Побіда Вільсона не є наслїдком голосів жінок і робітників, але треба її приписати виборчому кличеви демократів, який звучав: Мир і добробут. До того причинило ся богато загальне недовірє до фінансових інтересів, яких представником є Hughes.
"Daily News" доносить, що голоси американських Німцїв роздїлили ся рівномірно майже на обох кандидатів.
"Антант виграв війну" — на думку Брусїлова.
ЛЬОНДОН (Райтер). Кореспондент "Times-a" в російській головній кватирі на південно західнім фронтї розмовляв з ґенералом Брусїловим, який між иншими сказав, що антант виграв війну (?) і є тільки питанєм часу, коли неприятель сам признаєть те. Коли осередні держави, на думку Брусїлова, мають трудности з доповнюванєм рядів, Росіяни ще не осягнули верха своєї сили, до якого дійдуть що-йно в будучім роцї, коли будуть мати найбільшу й найлїпшу армію від початку війни. Сего року мусїли Росіяни провадити офензиву, маючи мало матеріялу і мало тяжкої артилєрії. В будучім роцї Росіяни дорівнають що-до матеріялу неприятелям, а будуть їх перевисшати числом. Невдачі Ромунів — говорить дальше Брусїлов — не мають найменшого значіня. Незначні поступи неприятеля в Добруджі є, що правда, гідні жалю, але вони не будуть мати впливу на більші проблєми війни, як би воно могло стати ся, коли би Нїмцям повело ся через Карпати впасти до Ромунїї. Ромунїя мусить зрозуміти, що її невдачі є тільки підрядними подїями воєнними, що вона за собою має велику Росію.
Брусїлов закінчив: Трудно зрозуміти, як нїмецькі публїцисти будуть могти довше закривати перед народом темну будучність.
Воєнні комунїкати австро-угорського ґенерального штабу з 11. падолиста.
Війна на Сходї. Фронт архикн. Карла: Наші наступи по обох сторонах ріки Алюти зробили дальші поступи. На захід від долини Предеал австро-угорські і нїмецькі війска добули приступом 6 ромунських, положених одно за другим і удержали їх проти неприятельських наступів. В тих частях фронту полонено 360 жовнїрів і добуто 2 машинові кріси. В горах Ґеорґіє пройшли ми на північ від Гольво через долину Бістрічіора. На верху Смотрець в Карпатах наступ нїмецьких стрільцїв був успішний. Полонено при тім 60 жовнїрів.
Фронт Баварського князя: На схід від Нараївки нїмецькі війска хоробрим виступом добули кусень рова неприятельського головного становища на довжинї 120 метрів. Пять російських протинаступів в тім місци остало так само без успіху, як протинаступи, спрямовані неприятелем проти нових ровів нїмецьких під Скробовою.
Війна з Італїєю і на Балканї. Не стало ся нїчого.
Воєнні комунїкати нїмецького ґенерального штабу з 11. падолиста
Західний терен війни. Гарна погода пособляла обосторонній дїяльности артилєрії і летунів.
Ґрупа кн. Рупрехта: На північ від Анкр одна з наших стеж спровадила з неприятельського становища два машинові кріси. В нічнім наступі повело ся Анґлїйцям на північний захід від Courcellette на малій ширинї вдерти ся до нашого передного рова. Французам боротьба в доках коло церкви Sailly-Sailfysel дала малі користи. Впрочім наступи, які ведено там на ширшім фронтї остали без успіху.
Атаки бомбами, виконані неприятельськими летунами проти місцевостий за нашим фронтом, спричинили вчера смерть девяти мешканцїв занятої области. Війскова шкода незначна.
У воздушній боротьбі і оборонним огнем вчера знова стручено десять неприятельських лїтаків.
Східний терен війни. Фронт кн. Баварського: Значними силами, що-йно спровадженими, Росіяни пробували даремно відобрати нам становища добуті над Скробовою. Їх наступи зломано і завдано їм значні втрати. Над Нараївкою нїмецькі війска вдерли ся до головного становища російського на південний захід від фільварку Краснолїсє і в ночи відперли пятикратні, нагальні наступи неприятеля.
Фронт арх. Карла: На Смотрци, в Карпатах, приступ нїмецьких стрільцїв був зовсїм успішний. Вони привели 60 Росіян полонених на становищах нами добутих і знищених. Наступи нїмецьких і австро-угорських війск на північно-східнім фронтї семигородськім проваджено дальше з успіхом. На захід від шляху Предеал-Сіная добуто приступом кілька укріплених ромунських лїнїй і полонено 160 жовнїрів. В провалах, положених дальше на захід, вели ся вчера тільки менші бої. Ми там заняли кілька становищ на горах і полонили 200 жовнїрів.
Балканський терен війни. Ґрупа Макензена: Положенє не змінило ся.
Македонський фронт: На південь від Корца були сутички наших бічних віддїлів з француським війском. У східній части монастирського низу і на горах на північ від Черни французькі і сербські сили підприняли кількакратні наступи, які однак не повели ся, при тім неприятель понїс значні втрати. Тільки на південь від Польоґ неприятель вспів вдерти ся до передних становищ. Над Стрипою почала ся на ново дїяльність артилєрій по обох сторонах озера Бутково. 