◦ ◦ ◦ ◦ ◦ ◦ ◦ ◦ ◦ ◦

Подїї в Росії і воєнне положенє. Нїмецький голос.
Майор Морат пише в "Berliner Tagblatt": На першім місци воєнних інтересїв стоїть, як і доси, наше воєнне положенє на заходї. з чисто війскового становища треба сказати, що по всякій правдоподібности в найблизшім часї тут нїчого не змінить ся. На полїтичні мотиви, які має брати під увагу наша війскова управа, ледви можуть вплинути подїї в Росії. Треба се тут сказати, бо деякі полїтики бачуть уже тепер на Сходї схід сонця мира, і то мира, який ми маємо вимусити воєнними операціями. Я вважав би за розумнїйше ждати на дальший розвиток противенств, які виринають в Росії між тимчасовим правительством і війском. Се ослабленє ворога може розвивати ся без нашої працї, що не виключає, що ми у властиву хвилю виступимо там, де покажеть ся нахил до понеханя опору.
Ревізія протипольських законів в Прусії.
БЕРЛЇН (Ткб). Палата панїв радила над буджетом.
На почату засїданя кн. Ґінтер Шлєзвіґ Гольштайн застеріг ся рішучо іменем правицї проти форми атаків, з якими виступлено в палатї послів проти палати панів.
Кн. Радивил вказав на вагу акту з 5. падолиста і висловив погляд, що справедлива полїтика внутрішна Прусії супроти горожан польської народности буде мати корисний вплив на відношенє Прусії до Польщі.
Кн. Драхенберґ висказує вдоволенє з приводу заяви попередного бесїдника та переконанє, що Нїмеччина зробила добре, проголошуючи независимість Польщі. Поляки повинні знати, що Ґданська і пруської Польщі вони не вдержать. Однак треба буде знести закон про вивласненє та дозволити на науку релїґії в польській мові і на уживанє тої мови на зборах і в стоваришенях.
Заступник мінїстра внутрішніх справ Брайтенах подає іменем правительства до відома, що правительство вже застановляєть ся над знесенєм закона про вивласненє та признанє полекший в уживаню польської мови. Приміненєм кольонїзаційного закона і признанєм державної помочи Полякам, горожанам держави, буде дана можність поселювати ся в ріднім краю. Працї правительства небавом будуть покінчені.
Бурмістр Познаня д-р Вільс згоджуєть ся зі становищем правительства, тільки заявляєть ся проти польської школи. Школа — мовляв — мусить остати нїмецькою. Можна би хиба дозволити на науку релїґії в польській мові, але поза школою.
На тім покінчено полїтичну дискусію.
Демонстрації за війною в Петроградї.
ПЕТРОГРАД (Петр. Аґ.) Волинський полк, якого виступленє рішило про судьбу революції, уладив демонстрації за війною, на яких однодушно висказано ся за веденєм війни до повної побіди. Навіть радикальні елєменти зпоміж робітників заявляють, що се конечне, що найбільше з тою ріжницею, що вони не бажають анексії. Представники правительства, що вертають з північного фронту донесли, що жовнїри є непохитно рішені не уступити нї пяди народної землї. З Ревля і Севастополя доносять, що серед всїх моряків замітна очевидна згода. Всї кораблї готові до боротьби з ворогом.
ЛЬОНДОН (Ткб) "Daily Telegraph" доносять з Петрограду дня 25. с. м.: Нинї в недїлю уладжено походи, в яких взяли також участь 3 роти волинського полку. На прапорі полку виднїв напис. "Нехай живе тимчасове правительство! Війна аж до кінця!" В Думі виголошено промови, причім бесїдникам, що заявили ся за покінченєм війни, жовнїри окликами не дали скінчити.
Св. Синод в цїлости уступив. Небавом буде утворений новий. 3 усіх кругів неросійської людности держави надходять ентузіястичнї манїфестації за новим правительством.
Воєнні комунікати австро-угорського ґенерального штабу з дня 29. марта.
Війна на сході. Крім значної діяльности наших вивідних віддїлів нема нїчого оголосити.
Війна з Італїєю. На височинї Красу атакуючі патрулї полку піхоти ч. 64. на захід від Ямнїци вдерли ся до неприятельських ровів, полонили 70 жовнїрів і здобули 2 машинові карабіни.
Наші летуни кинули бомби на італїйські обози коло Подсаботіна.
Війна на Балканї. Не було зміни.
Воєнні комунїкати нїмецького ґенерального штабу з дня 29. марта.
Західний терен війни. Між Лєнс і Арра значна гарматна боротьба, яка вела ся також в ночи. В перепалцї, яка счинила ся вчера досвіта коло Кроазіль і Екур Сен Мен, на північний схід від Бапом, Анґлїйцї крім богатьох поляглих наслїдком наступу наших передних сторожий втратили в полонених 1 офіцира й 54 жовнїрів. В Шампанїї кілька француських наступів зроблених протягом дня в цїли відзисканя втрачених ровів, скінчило ся нїчим, при чім Французи понесли значні втрати. На лївім березї Мози наш оборонний огонь ударемнив учера приготовлювані наступи Французів на гору 304. Нинї рано зломано огнем, а в однім місци протинаступом наступ, до якого Французи рушили на широкім фронтї.
На схід від Вердену наші летуни скинули 2 привязані бальони. В воздушних боях і оборонним огнем скинено два неприятельські самолети.
Східний терен війни. Загалом супокій.
Балканський терен війни. Не було зміни. 