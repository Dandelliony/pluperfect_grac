◦ ◦ ◦ ◦ ◦ ◦ ◦ ◦ ◦ ◦

Правда про втрати в битві під Скаґераком.
БЕРЛЇН (Ткб). Вожд анґлїйської фльоти в битві Скаґераком, Jellicoe заявив в приказі до анґлїйської фльоти, що не сумнїває ся про те, що втрати Нїмцїв не є менші від анґлїйських. Супроти того звертаєть ся увагу на урядове зіставленє обосторонних втрат в кораблях з дня 7. с. м., після якого нїмецькі втрати виносять 60.720 тон, а анґлїйські 117.150 тон, при чім взято під увагу тільки ті кораблі, яких потопленє признають самі Анґлїйцї. Після зізнань анґлїйських бранцїв потопили ся ще другі кораблї, між ними "Warspite". Нїмцї втратити кораблї "Lutsow", "Pommern", "Wiesbaden", "Frauenlob", "Elbing", "Rostock", 5 торпедовцїв. Відповідно до того також втрати Анґлїйцїв в людях є значно більші нїж втрати Нїмцїв. Офіцирів втратили Анґлїйцї 342 в убитих, 41 в ранених, жовнїрів 6104 в убитих, 513 в ранених. Нїмцї 2414 в убитих, 449 в ранених. Ми полонили 177 Анґлїйцїв, коли в анґлїйських руках нема нїмецьких бранцїв.
Невдоволенє з проводу Брусілова.
БЕРЛЇН (Ткб.) Після стокгольмської депеши дневника "Lokalanzeiger" дає завважити ся у війскових кругах Петербурга, зближених до царського двора, зростаюче невдоволенє з команди ґенерала Брусїлова, який в битвах на Волинї так не шанував людського матеріялу, що навіть тактика великого князя Миколи Миколаєвича пішла в кут. Поверховне обчисленє російського офіцира подає втрати Росіян в минулім тижни на 250.000 жовнїрів. В Петербурзї мають приказ Брусїлова, який ставить відпертє неприятеля і обсадженє більшої території головною цїлю, для якої радо можна присвятити кілька мілїонів людий. Мінїстер війни донїс про те все у своїм звіті цареви та висловив свою увагу, що Брусїлов забуває про те, що Росія не може виставити третої армії.
Протести проти нарушеня невтральности Росією.
БУКАРЕШТ (Ткб.) Виконуючий комітет консервативної партії висловив негодованє, що російські війскові відділи могли через два дни оставати на ромунській території, де дальше вели боротьбу проти неприятеля. Партія заявляє, що є обовязком держави обезоружити кождого жовнїра без огляду на те, до якої держави він належить, коли тільки він переступає румунську границю. Партія жадає на будуче докладного береженя границї, щоби не нарушувано суверенних прав держави.
Аскіт про положенє.
ЛЬОНДОН (Ткб.) Президент мінїстрів Аскіт виголосив вчера в своїм виборчім окрузї про промову, в якій говорив про похід Росіян, опір Італїйцїв, хоробрість Французів та помічні средства під Верденом. Аскіт сказав дальше: Жофрови жертвувано поміч Портуґальцїв. Кроки, які будуть зроблені, подиктовані є здоровою стратеґією. Битва фльоти з дня 31. мая відповідала в переважній части цїнним традиціям англїйської фльоти. Неприятеля загнано назад до пристаний і він не пробував навіть стрінути ся з головною силою анґлїйської фльоти. А тепер має неприятель сміливість голосити, що було се побідою, коли воно по правдї було невдачею.
З угорського парляменту.
БУДАПЕШТ (Ткб.) Угорська палата послів приняла предложенє про буджетову провізорію та фінансову угоду з Хорватією.
Воєнні комунїкати австро-угорського ґенерального штабу з 16. червня.
Війна з Росією. На південь від Днїстра наші війска віперли неприятельську кінницю. Поза тим в сїй области були тільки перепалки.
На захід від Вишнївчика ідуть далї наступи російських колюмн проти наших становищ. В руках оборонцїв остали 2 офіцири і 400 російських жовнїрів.
Під Тернополем не стало ся нїчого особливого.
На Волини на цїлім фронтї розвивають ся нові бої. В відтинку рік Стоход-Стир відперто знов кілька проб перейти ті ріки, при чім неприятель, як усе, мав важкі втрати.
Війна на Балканї. Бої в південній части височини закінчили ся відпертєм неприятельських атаків. Так само нїчим скінчили ся нові наступи Італїйцїв на окремі части наших становищ в Дольомітах.
На височинї Асіяґо наші війска здобули шпилї Тукет і Гіптер Мадар.
Війна з Італїєю. Нїчого нового.
Подїї на мори. Ескадра самолетів маринарки в ночи 15. с. м. обкинула бомбами зелїзничі урядженя в Портогруаро-Лятісана; друга ескадра зелїзничий дворець і війскові урядженя в Мотта ді Лїненца; третя неприятельські становища коло Монфальконе, Сан Канціяна, Пієрія і Бостріня. Кілька бомб поцїлило дворець і становища, завважено кілька пожарів. Мимо сильного острілюваня всї самолети вернули неушкоджені.
Воєнні комунїкати нїмецького ґенерального штабу з 16 червня.
Західний терен війни. На лїво від Мози Французи значними силами рушили до атаку на південний сток "Мертвого Чоловіка". Спершу вдало ся їм зискати хвилево на теренї, одначе коротким протинаступом знов їх відперто. При тім полонили ми 8 офіцирів і 238 жовнїрів і здобули кілька маш. карабінів. Поновленє неприятельського атаку пізним вечером, як також проти сумежних з обох сторін нїмецьких становищ були зовсїм безуспішні. Неприятель поніс тяжкі кроваві втрати. На право від Мози боєва дїяльність, крім менших, успішних для нас боїв піхоти коло провалу під Тіомон, була обмежена головно до сильної огневої дїяльности артилєрії обох сторін.
Східний терен війни. Проти фронту армії Ботмера на північ від Переволоки Росіяни також вчера вели далї свої зусиля. При відпертю неприятеля над 400 людий остало в руках оборонця.
Балканський терен війни. Положенє не змінило ся. 