◦ ◦ ◦ ◦ ◦ ◦ ◦ ◦ ◦ ◦

Італїйцї боронять Вальону.
ГАҐА (ТКБ) Після одного з тутешнїх дневників Бюро Рейтера донесло з Риму, що вчерашня рада італїйських мінїстрів рішила боронити як найсильнїйше Вальону. Конечні зарядженя вже видано.
Злучені держави в справі підводних човнів.
ЛЬОНДОН (Ткб) Кореспондент "Evening-post" доносить з Вашинґтону, що секретар стану Lausnig конферував перед кількома днями з анґлійським і француським амбасадорами і з иншими представниками правительств союзників і вручив їм меморіял в справі управильненя уживаня підводних човнів. У тім меморіялї містить ся жаданє, щоби союзники згодили ся на понеханє узброюваня своїх торговельних кораблїв в якій небудь спосіб; коли вони згодять ся, то упросить ся Австрію й Нїмеччину, щоби прирекли, що не будуть острілювати нїякого торговельного корабля без попередного остереженя, а зроблять тільки ужиток з права, аби війти на корабель і розслїдити ладунок, а коли не найдуть нїчого підозрілого, відведуть корабель у безпечне місце.
Грецько-турецьке зближенє.
ЦАРГОРОД (ТКБ). Султан приняв новоустановленого грецького посла Каллєрґіса. Заява посла й відповідь султана йшли в тім напрямі, що обі сторони будуть старати ся о вдержанє приязних відносин.
Становище-Швеції.
ПАРИЖ (ТКБ). "Temps", обговорюючи власне розпочату сесію шведського парляменту, вказує на те, що король в престольній промові не згадав про добрі відносини Швеції з иншими державами, як се було доси звичаєм. "Temps" стверджує, що шведські симпатії що-раз більше перехиляють ся на сторону Нїмеччини.
Греція і почвірне порозумінє.
Греція грозить державам антанту виповідженєм війни.
СОФІЯ (Пр. тел.). До Софії надійшла вістка, що грецька ґенеральна команда заходить ся коло розміщеня війск і задумує до сього використати водну дорогу чому на перешкодї стоять анґлїйські і француські воєнні кораблї. Грецьке правительство знов енерґічно запротестувало проти нарушуваня її суверенних прав. Новому висаджуваню війск антанту в портї Пірей грецьке правительство рішучо спротивило ся і загрозило виповідженєм війни.
Опубликованє інтересних грецьких актів.
ЦІРІХ. (Пр. тел.) З Атен доносять: Правительство задумує видати публїкації дипльоматичних актів про найновійші випадки, якими маєть ся вияснити становище грецького правительства супроти держав антанту.
Російській комунїкат.
ВІДЕНЬ (Ткб). З воєнної пресової кватири доносять: Комунїкати чужих ґенеральних штабів. Росія — 26. сїчня. У відтинку Риґи по обох боках Двини і коло Двиньска проявляють свою дїяльність нїмецькі лїтаки. Нїмецький воздушний корабель перелетїв з Якобштадту в напрямі до Річицї (зелїзничий узол 87 км на схід від Якобштадту) і повернув потім через Двиньск. В Галичинї над горішною Стрипою взнесли ся над нашими лїнїями чотири неприятельські бальони. Два з них станули у воздусї в огни і спадаючи ясно світили. Над середною Стрипою неприятель сильно, але без успіху острілював наші становища.
Демонстрації в Швайцарії.
БЕРНО ШВАЙЦАРСЬКЕ. (Ткб.) Перед нїмецьким консулятом у Льозаннї, на якім ізза уродин нїмецького цїсаря вивішено нїмецьку хоругов, відбула ся демонстрація учеників, студентів і робітників, підчас якої здерто хоругов. Союзна Рада порішила ізза сього висказати нїмецькому послови свій жаль і поручити швайцарському послови в Берлїнї, щоби урядови заграничних справ висказав глубокий жаль швайцарського правительства. Союзні власти поробили зарядженя в цїли переведеня карного слїдства проти винних. Що до консулярної хоругви заряджено, що вона має бути наново вивішена і маєть ся пильнувати її з всякою старанністю.
БЕРНО ШВАЙЦАРСЬКЕ. (Ткб.) Швайцарська аґенція доносить, що в Льозаннї поновили ся заворушеня. Виїхав тим делєґат Союзної Ради, щоб розглянутись у ситуації. Полїція арештувала кілька осіб, між иншими і сю, що зірвала хоругов з нїмецького консуляту.
БЕРЛЇН. (Б. Вольфа). Як довідуємо ся — швайцарський посол в Берлїнї зявив ся вчера в мінїстерстві заграничних справ, щоби повідомити цїсарське правительство про нарушенє нїмецької хоругви на будинку нїмецького консуляту в Льозаннї і висказати іменем швайцарського правительства свій біль. Посол додав, що в тій справі арештовано троє осіб, яких потягаєть ся до карної відвічальности. Союзна Рада видала зарядженя, щоби хоругов наново вивішено; на її цїлість буде вважати сторожа. Цїсарське правительство висказало подяку за скоре полагодженє справи. 