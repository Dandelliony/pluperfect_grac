◦ ◦ ◦ ◦ ◦ ◦ ◦ ◦ ◦ ◦

На нараді членів Тіснїйшого і Ширшого Народного Комітету, присутних у Львові, яка відбула ся вчора вечером під проводом голови п. д-ра Костя Левицького, доповнено функціонуючий у Львові Тіснїйший Н. К., здекомплєтований наслїдком воєнних подїй, отсими новими членами: пп. др. Стефан Федак, о. крил. Іван Чавельський, о. радн. Дамян Лопатинський, дир. Омелян Саєвич, проф. д-р Василь Щурат, д-р Лука Сафіян, дир. Микола Мороз, Софрон Ференцевич. Доповнений ось так Н. К. вислухав справозданя голови п. д-pa Костя Левицького про полїтичне положенє, справу евакуацій, справу відбудови краю, справу Талєргофу і ин.
Обмеженє продукції пива в жовтни с. р. Після розпорядку в місяци жовтни с. р. у всїх австрійських броварах може бути продукованих найвисше 25% тої скількости пива, яку пересїчно випродуковано в тім самім місяци в лїтах 1911 і 1912.
Осторога перед ґрунтовими спекулянтами. Ц. і к. команда війск ґен.-полк. архикнязя Евгена перестерегла підчинені свої війска перед несовісними спекулянтами ґрунтовими, які намовляють селянське населенє до продажі землї, обманюючи його тим, що наслїдком війни земля втратила вартість. Згадана команда жадає, щоби з цїлою строгістю виступити проти таких обманів і пояснити жовнїрам, що земля наслїдком війни не тільки не стратила на вартости, але навпаки її цїна зростає і ще більше зростати-ме. Тому треба рішучо відраджувати від продажі землї. З приведу доказаних перед командою війск архикнязя Евгена фактів мінїстерство рільництва звернуло увагу краєвих властий полїтичних, що буяє завданєм відпоручників, висланих повітовими властями полїтичними до комісії обороту землею, уважати на того рода прояви і в дотичнім случаю голосувати проти продажі.
Потреба теплої одежі в часї подорожі зелїзницею. З Відня доносять урядово: Сеї зими не можна буде з правила переводити звичайного подїлу сильно обсаджених поспішних і особових поїздів, який має на цїли лїпше опалюванє возів, з технїчних причин. Значна довжина таких неподїлених поїздів спричиняє се, що і поодинокі передїли не будуть достаточно огрівані. Тому треба припоручити подорожуючій публицї, щоби, вибираючи ся в дорогу зелїзницею, заосмотрювала ся в теплу одїж.
Болеслав Барановський, бувший член ради шкільної краєвої і емерит. інспектор шкільний, помер в четвер рано у Львові в 72 р. житя. Покійний висказував ся не раз, що походив в української родини, котра з початком австрійських часів перейшла в польський нарід і костел. Як член ради шкільної краєвої і інспектор на східно-галицькі школи уважав ся він в 80 і 90 роках мин. віка головним двигачем розвитку народного шкільництва. 