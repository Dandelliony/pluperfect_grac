Справа стипендиї. — Справозданє Музея Наукового Товариства ім. Шевченка. — Львівська вистава мешкальних уряджень.

Справа стипендиї. Ще в грудни м. р. оголосило ц. к. намісництво у Львові конкурс на кілька стипендий з тзв. Наукового Фонду по 210 К. — на рік шкільний 1913|14. — Та длятого, що сї стипендиї призначені для студентів української народности, хоч рік шкільний добігає кінця, то поданя й досї лежать собі преспокійно неполагоджені, і нема надїї, щоби були коли полагоджені. Є се шлєндріян можливий лише в львівськім намісництві, де почутє права, почутє урядового обовязку повісили собі урядники давно у себе в бюрі на кілку. Може би пан на місник поспитав дотичних панів референтів, чи перед закінченєм шкільного року не були би ласкаві вони зреферувати внесених подань?! К.
Справозданє Музея Наукового Товариства ім. Шевченка за час від 1. цьвітня до 30. червня. В сїм часї до віддїлу архельоґічного прибуло: з "кремінного поля" коло Будзанова 141 виробів з креміня, одно ціле горня й кількадесять кавалків начиня типу передмікенської доби; з Городниці, пов. Городенка 1 велика сокира, полїрована, вироби з креміня й кавалки глиняного начиня, зі Звенигороду, пов. Бібрка 3 пряслиці, 1 кремінний ніж, 4 відламки скляних наручників, 1 камяний хрестик. До віддїлу етноґрафічного прибуло: з Жабя-Кривополя 2 моделї саний, 1 боклаг, 1 коновочка, 1 корито, З кісся різблені, 1 топірець різблений, 2 палиці різблені, 1 веретено-мотовило, 1 віник; зі Звенигороду дївочий головний убір, прясниця, пялик, кужівка, шкурлат, гладінка, веретено з починком, кушка з камінем, будзьок, деркач, 7 взорів вишивок, 2 капелюхи селянські мужеські; жіночий головний убір з околиць Дубецька; з с. Петричі, пов. Золочів 2 манекини селянської жіночої ноші й уплїтів; з с. Дмитровичі, п. Яворів 1 вітрак; з Мшанця, пов. Старий Самбір зубці деревляні до чищеня снопків; 8 Хлївчани, пов. Рава великодна калатавка з дерева; з Карлова, пов. Снятин 1 вишивка; з с. Хотимир, о. Товмач 1 вишивка; з с Мервичі, п. Жовква писальце до писаня писанок. Перед Великодними сьвятами умістила Управа Музея по ґазетах відозву в справі збираня писанок і розіслала її до дирекцій всїх українських середних шкіл Галичини й Буковини. Наслїдком сего прислано до Музея 960 писанок. Давнішнє мав Музей 2.821 писанок, а разом з сьогорічною збіркою має 3.781. Се вже велика збірка, яка має поважний науковий характер, бо при більшости писанок подана не лише місцевість, але також назва взору, спосіб робленя і т. д. З жалем треба зазначити, що з приватних українських шкіл прислано незвичайно мало писанок; більшість приватних ґімназий не обізвали ся на два рази висилані листи. Прийшло до Музею 21 карток етноґрафічного змісту і 77 старих монет. Предмети дарували отсї інституциї й особи: Дир. ґімназиї в Перемишли, в Чернівцях, в Долинї, Рогатинї і Вижниці. Вп. панове й панї: Бандурка, А. Березовський, Г. Бобинський, Гр. Вертипорох, пр. О. Вахнянин, І. Волошинський, Л. Гарматїй, пр. Ів. Галущинський, радник Л. Галицький, Дижик, пр. І. Єлюк, О. Зубрицький, П. Заклинський, пр. Ів. Крипякевич, М. Кирчів, Геринович, Г. Кривецький, Каменяк, радник К. Козак, Ю. Лапнин, С. Левицький, Ів. Львович (Росия), X. К. Лисинецька, В. Мнїховський, О. Михайлецький, Т. Мороз, О. Проскурницький, Д. Прихітко, О. Роздольський, В. Свідринський (Росин), В. Сохацький, О. Терпиливець, В. Харко, О. Шміґельський, Ю. Фолис, С. Юрчук і инші. Управа Музея.
Львівська вистава мешкальних уряджень. Приготовані праці, підняті з інїциятиви міського промислового музею коло урядженя в слїдуючім роцї сеї вистави йдуть в скорім темпі. Комітет вистави певний, що наші ремісники готові взяти в виставі як найживійшу участь, поробив тепер заходи, щоби одержати ориґінальні артистичні проєкти, після котрих можна би на виставу виконати цілковиті внутрішні кімнатні уладженя так для верств заможнїйших як і середних. До виконаня проєктів запрошено тільки львівських артистів. На засїданю, що відбуло ся 2 с. м. в промисловім музею, ряд архитектів і малярів, котрі працюють на поли штуки зобовязали ся до осени с. р. викінчити проєкти, які перегляне комітет і дасть до роботи ремісникам. В сей спосіб вистава ся буде сьвідоцтвом спосібностий наших робітників, як також виразом збірного зусиля групи львівських артистів, що стремлять до наданя штуці своєрідного характеру. — Кромі уряджень хатних є проєктовані також урядженя бюр, склепів, каварень а також внутрішного урядженя церков, о скільки в тім напрямі прийдуть на час замовленя. Тому комітет вистави заохочує усїх, хто хоче завести у себе нове урядженє чи то склепове, чи бюрове чи в приватнім помешканю, щоби звертав ся в тій справі до комітету вистави в міськім промисловім музею. 