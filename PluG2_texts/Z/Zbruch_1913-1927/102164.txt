◦ ◦ ◦ ◦ ◦ ◦ ◦ ◦ ◦ ◦

Чічерін післав велику ноту м-рові зак. спр. Польщі, Сапєзі, в якій м. и. годиться на встановлення означеного термину для підписання миру, але в усіх справах відсилає до Йоффе'а, котрий має найдальші уповноваження.   Плєбісцит у Греції вийшов величезною більшістю в користь короля Константина. Константин має на цьому тижні виїхати до Атен; у Трієсті прийме його грецький пароплав.   Букарешт. Відкриваючи палату депутатів, король об'явив у тронній промові заручини румунського насл. престолу з найстаршою донькою грецького короля Константина, архикн. Оленою. Як відомо, недавно заручивсь грецький наслідник престолу Юрій з донькою румунського короля.   Перед декільки тижнями виїхали до Росії три французькі соціял-революціонери. Корабель, на котрому вони тепер повертали шляхом через Мурман, розбивсь, а всі пасажири втопились.   Льойд Джордж заявив на банкеті, який дали в його честь анґл. промисловці, що ґеоґрафичне положення Ірляндії не дозваляє здійснити всі її бажання. Це було би теж самовбійством Анґлії, котра одначе може дати Ірляндії все, що вважатиме справедливим.   У м. Корк в Ірляндії анґл. поліції зруйнувала клюб Сінн-Фейнерів і перевела ревізію в редакціях усіх ірляндських часописів.   В Дубліні поліція зареквірувала будинок міської думи на стоянку війська. Переведено масу арештів і трусів.   Вроцлавський кардинал Вертрам мав заявити польському духовенсту Гор. Шлезьку, що він суспендуватиме (позбавити права священства) за плєбісцитову аґітацію, а тоді можна буде звертатись вже тільки до римського папи. Польська преса підняла з приводу цього великий шум. Польські єпископи й уряд вислали в цій справі листа до папи.   Мін. зак. спр. Югославії Трумбіч подав до демісії. Реґент приняв її і доручив м-ство зак. справ Веснічові.   Французький парлямент висловивсь за відновленням взаємин з Ватиканом і відкинув, після промови Лєйґа, 375 голосами проти 225 додаток, який мав перешкодити приїздові папського нунція до Парижу.   Чічерін каже у ноті до Грузії, що потведжується можливість заняття Батума Анґлією, або якою иншою державою. Це булоби загрозою для "союзного Азарбейджану та самої совітської республіки. Тому він — Чічерін глядитиме на заняття Батума, як на сотворення нового протибольшевицького фронту.   Франція вислала до Анґлії ноту в справі плєбісциту на Гор. Шлезьку, в якій запропонувала 1. недопущення до голосування уроженців гор. Шлезьку, які одначе тепер там не живуть, та 2. вислання туди анґл. військ. — Анґлія відповіла на оба домагання відмовою.   До Риґи прийшла з Москви скринька, як "дипльоматичний пакунок, з 45 образами найславніших російських малярів. Вони виставлені в продажу. Гадають, що малюнки походять з якоїсь приватної ґалерії."   7-го грудня відбулося у Данціґу урочисте заприсяження президента та правління міста. Присягу складали на вільне місто Данціґ. Незалежні соціялісти покинули перед присягою залю.   Румунський уряд вжив нових заходів для охорони бесарабського кордону. Уряд має докладні відомости про перебування у ділянці Дністра 15 совітських дивізій і тому вважає необхідним зміцнити свою залогу у Бесарабії.   У Відні треває уже декільки днів стрейк урядовців більшости державних установ. Причина — погане економ. становище.   [Воля, 11.12.1920] 