◦ ◦ ◦ ◦ ◦ ◦ ◦ ◦ ◦ ◦

Засїданє Тїснїйшого Народного Комітету відбуло ся в суботу вечером під проводом голови п. д-ра Костя Левицького. На підставі реферату голови про полїтичне положенє розвинула ся основна дискусія, в котрій обговорено важні питаня української полїтики в краю, державі і на міжнародній области. Крім того рішено кілька справ з обсягу партійної орґанїзації.
Зголошуванє воєнних шкід. Галицьке ц. к. намісництво, видячи трудности й перепони, задля яких велика часть пошкодованих не могла доси зголосити своїх воєнних шкід, продовжило реченець зголошуваня для 47 полїтичних повітів, а также для міст Львова і Кракова, до кінця марта с. р. До тих повітів між иншими належать: Чесанів, Добромиль, Долина, Дрогобич, Горлицї, Городок, Грибів, Ярослав, Ясло, Яворів, Калуш, Коросно, Лїско, Львів, Мостиска, Новий Санч, Перемишль, Рава Руська, Ряшів, Рудки, Самбір, Сянїк, Сколє, Старий Самбір, Стрий, Стрижів, Турка, Жидачів.
Сподїємось такої самої мірки. Львівський представник краєвої Ради шкільної, радник д-р Майхрович, на просьбу польського обивательського комітету згодив ся в день 21. с. м. звільнити польську молодїж середних шкіл від науки, щоб могла взяти участь у святкованю сїчневої річницї. Сподїємось, що так само й українська молодїж буде звільнена від науки для обходу сьогорічних роковин Шевченка. Треба лиш відповідним чинникам з нашоі сторони мати се на і тямцї.
Перед поменшенєм обєму часописий. Центральний союз дневникарських підприємств у Відни на своїх зборах дня 8. с. м. розважав справу поменшеня обєму своїх видавництв. Реферував Карль Юнкер. По дискусії принято резолюцію, якою з огляду на невеликі запаси паперу і друкарських матеріялів візвано до ощадности. Обмеженє обєму часописий дорогою подаваня лиш найконечнїйших відомостий уважає союз за "обовязок патріотизму". Візвано также читачів, щоб остали ся вірні своїм часописям, хочби вони і поменшили ся.
Дешевший хлїб. Львівське апровізаційне заведенє, одержавши вже часть темної муки на хлїб, знижує цїну хлїба з днем 17. с. м. на 70 сот. від бохонця ваги 980 ґр. В міру одержуваня дальших пересилок муки наступати-ме й дальше знижуванє цїни.
Відбудова галицьких мостів. По прогнаню Росіян з Галичини мінїстерство зелїзниць виробило проґраму відбудови знищених обєктів і запросило найвизначнїйших підприємців до поданя плянів відбудови мостів. На основі таких плянів роботи підприємцям вже роздано.
Пізнаванє покрадених меблїв. Депозитовий віддїл львівської полїції устроїв виставу депозитів в "Народнім Домі" щоб кождий, кому щось з меблїв украдено, міг пізнавати їх там. Оглядати депозити можна від 9. до 11. год. рано. 