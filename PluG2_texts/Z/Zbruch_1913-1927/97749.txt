◦ ◦ ◦ ◦

Поворот Пілсудського до Варшави. Польські денники доносять що начальник польської республики Пілсудський має щойно 17. або 21. ц. м. вернути до Варшави. В політичних кругах догадуються, що до цієї пори скінчиться головна частина військових операцій на сході, почім прийде черга на польську дипльоматію, яка матиме завдання витягнути з них як найбільшу користь.   Мін. Патек у Ватикані. З Риму доносять, що польський міністер для закордонних справ Патек в товаристві посла при Апостольській Столиці зложив візиту папі і кардиналови Гаспарі.   Італія побільшує воєнну фльоту. Оноді спущено в Неаполі італійський супердреднавт Каракіольо о поємности 44.000 тон. Це є найбільший дотепер італійський корабель.   Здобутки Греції. На основі мирового договору з Туреччиною, Греція кромі Тракії і Смирни має одержати цілу область, яку обсадила на весну 1919. Турецька армія має виносити тільки 50.000 жовнярів, а фльота має бути в цілости видана.   Японія не виповідала війни Росії. Радіо з Науен. Дипльоматичний представник Японії в Берліні заперечує поголоски, що японські дивізії вислано на Сибір. Ці дивізії, які під цю пору находяться на Сибірі будуть відкликані з хвилею, коли чесько-словацькі війська покинуть Сибір, а політичне положення в Кореї і на пограничу Манджури оконечно виясниться. Японія не виповіла совітській Росії війни і не мала наміру її виповідати.   З далекої Сибіри. З Ліону доносять: Тимчасовий уряд у Владивостоці оголосив загальну амнестію та текст договору з Японією якого засадничі точки такі: Припинення ворожих кроків, відкликання російських відділів на 30 км. від шляху усурійської залізниці, вдержання ладу при помочи озброєної міліції, здержання громаджень російських військ без попереднього порозуміння з Японією. Окупація Сахаліна і трансбайкальської залізниці наступить з хвилею, коли Японці евакуують Сибір.   Франція найбільшим ворогом совітів. Большевицьке "Красноє Знамя" пише: Франція є й останеться найзавзятійшим ворогом совітської Росії. Коли вже мали розпочатися переговори Росії з сусідними державами, тоді вмішалася Франція і своїми інтригами осягнула те, що Румунія не давала ніякої відповіди, а Польща розпочала офензиву. Помилявся би цей, хто думав би, що Франції ходить о добро російського народу. Сьогодня кождий знає про це, що розходиться тут о 20 міліярдів франків довгу Росії у Франції. Капіталістична Франція не може переболіти втрати цих грошей і тому вживає проти Росії всяких можливих доріг і попирає Поляків у війні з нею, одначе Росія мимо цього не признає довгу, затягненого царською Росією. З приводу цих грошей поплило досить людської крови.   Конференція в Спа при кінці червня? На основі інформацій з кругів антанти доносять німецькі часописи, що конференція в Спа не відбудеться 25. ц. м. тільки при кінці червня. Офіціяльне повідомлення має в найблищих днях надійти до німецького уряду. Відложення конференції має бути умотивоване недугою Льойда Джорджа, в дійсности хоче антанта, головно Франція, заждати на вислід виборів у Німеччині.   Перед упадком совітської влади? З Гельсінґфорсу доносять, що в Москві вибухли заворушення. Люди, які перейшли з Росії на фінську область розказують, що в цілій Росії приготовлюється революція проти власти совітів. Вони твердять, що большевики не довго зможуть вдержатися при власти.   Переселення б. німецького цісаря. Ліон. Радіо. Ава доносить з Амеронґен, що б. німецький цісар в суботу покине свою палату, щоби замешкати в новім осідку в Дорн.   Поворот француських журналістів з Росії. Париж. Радіо. "Ексцельзіор" і "Пті Парізієн" доносять, що до Парижа вернули два француські журналісти, котрі обїздили Росію. Журналісти ці, котрі привезли зі собою багато фотоґрафічних знимок, описують страшну нужду, яка панує в Петрограді, де підчас останньої зими померло 300 тисяч осіб на тиф.   Конференція амбасадорів. Ліон. Радіо. Під проводом Юлія Камбона відбулася в середу конференція амбасадорів. Радили над способом торговлі веденої Німеччиною. Постановлено, щоби зібралася міжнародна Дунайська комісія в найкоротшім речинци згідно з 347 уст. мирового договору. До цеї комісії могтимуть приступити околичні держави в міру підписання мирового договору. Затверджено потім договір, предложений комендантом Ґданьска Товером, заключений з польським делєґатом в справі апровізації.   В морських глибинах. Ліон. Радіо. "Пті Парізієн" доносить з Льондону, що корабель "Люзітанія", затоплений німецьким кружляком дня 7 мая 1915, находиться на полудне від Ірляндії в глибині яких 70 метрів. Видобути цей корабель дуже тяжко. Праця над сконстатуванням, чи видобутя цего корабля є взагалі можливе, потриває кілька місяців.   Нема вістий з Москви. Париж. Радіо. Від понеділка не було з московської радіостації ніякої телєґрами. Послідню радіотелєґраму московської стації п. з. "До всіх" нечайно перервано на реченню, в якім говорилося про мир з Грузією. Несподівану перерву лучать з експльозією, про котру доносить бюро Райтера з Христіянії. Мабуть експльодували артилєрійські склади в Корошові, але московська радіостація не є так близько, щоби могла потерпіти від вибуху. Можливо, що в Москві вибухли знова заворушення.   Громадська думка   