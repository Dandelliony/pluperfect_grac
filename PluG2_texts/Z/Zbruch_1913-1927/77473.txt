◦ ◦ ◦ ◦ ◦ ◦ ◦ ◦ ◦ ◦

Перемиріє з Румунїєю відновлено.
ВІДЕНЬ (Вольф). Урядово доносять дня 5. марта:
На італїйськім фронтї не було важнїйших подїй. Операції в цїли приверненя ладу і безпеченства на Українї мають бажаний перебіг, Румунїя приняла умови перемиря осередних держав.
Парляментарне положенє.
ЛЬВІВ, 6. марта 1918. Вчерашне засїданє Палати послів не принесло проясненя положеня. Доси ще правительство не має запевненої більшости для буджетової провізорії, з'окрема для воєнних кредитів. Над поправою відносин працюють особливо христіянсько-суспільні посли, які старають ся приєднати для правительства Поляків і південних Славян, та яким се не здаєть ся.
З парляментарних кругів доносять, що виринув в парляментї проєкт довести в Палатї послів до голосованя над фінансовим предложенєм без огляду нате, чи воно мати-ме запевнену більшість. Коли би воно упало, то мала би Палата панів приняти його одноголосно і предложенє прийшло би ще раз під голосованє Палати послів, маючи за собою одноголосну заяву Палати панів. За тим проєктом заявив ся мало хто і правительство не прихилилось до него.
Опозиція не втихає. Польське коло відбуває наради з південними Славянами і Чехами, яких предметом тепер є зложенє тими партіями заяви в справі зміни конституції. Коло польське після донесень польських дневників уложить про ту справу окрему деклярацію. Зміст згаданих заяв всїх трьох партій в загальному вже означений: Чехи, південні Славяни і Поляки будуть домагати ся, щоби австро-угорську монархію перетворено після проєкту чеської і південно-славянської резолюції з 30. мая 1918 р. та щоби зміну конституції переведено на основі переговорів між поодинокими народами. Іменем польського кола промовляти буде в тім змислї п. Лєвенштайн.
З наглячих внесень, поставлених на вчерашнім засїданю Палати послів замітні два: пос. Станка і тов. та пос. Штельцля і тов. Пос. Станек домагаєть ся, щоби жовнїрів, які вертають з полону, відпущено на якийсь час домів, а не придїлювано безпосередно після повороту до фронтової служби; пос. Штельцель жадає, щоби не поводжено ся з вертаючими жовнїрами, як із підозріними, і не шикановано їх.
По заключеню мира з Росією.
ВІДЕНЬ 5. марта (Ткб). Господарські відносини між Австро-Угорщиною і Росією уложено в окремім договорі, який є складовою частю мирового договору. Сей договір що до змісту годить ся в основі з подрібними постановами мирового договору з Україною.
БЕРЛЇН, 5. марта (Вл. т). В найблизшій будучинї буде іменований нїмецький амбасадор для Петрограду. Небавом буде також привернений рух для цивільних осіб. 