Російський наступ.

Львів, 23. червня 1916.
Рішенє великих боїв на волинськім фронтї, для посїданя Львова і Східної Галичини рішаючім, доси не наступило.
Що раз яснїйше виявляєть ся, що задля переведеня теперішного наступу Росія виставила нечувано великі маси війск. Коли з початком наступу на майже 400-кільометровім фронтї між Рафалівкою і ромунською границею обчислювано скількість російських війск на бодай два мілїони, то дальший розвиток подїй показує, що в дїйсности число се значно висше.
Перше обчисленє було основане на принятю, що Росіяни наступають у пяти рядах. Тимчасом зовсїм певні звістки показують, що в богатьох місцях виступають російські війска до наступу в десяти, а навіть в пятьнацяти рядах, та що навіть найбільші прогалини в людях і матеріялї вони швидко виповняють і йдуть до нових наступів. Накопиченє війск лїнїйних і резервових мусить по російськім боцї бути справдї надзвичайно велике.
І не можна сказати, щоб російська команда старала ся скоротити свій боєвий фронт і таким чином ощадити собі людський матеріял. Навпаки, вона дуже поспішно продовжує свій фронт на обох кризах: її віддїли перейшли вже поздовж майже цїлої Буковини, а правим своїм крилом вони наступають уже в области на північ від Пинска.
Що Росія спроможна кинути в поле таку масу людий, се зрозуміти легко.
Число людности Росії перевисшає людність обох осередних держав майже о половину. Відповідно до сього воєнні сили Австро-Угорщини й Нїмеччини разом мають ся до воєнних сил Росії як 2.3. Одначе коли Росія може майже всї свої сили виставити до бою проти нашого фронту (російські війска на Кавказї розмірно нечисленні), то Австро-Угорщина й Нїмеччина мусять значні части своїх війск держати проти Італїї і Франції, а крім того й на Балканї. З уваги на те можна без пересади сказати, що союзні сили на російськім фронтї мають проти себе бодай втроє більші сили ворога.
При тім слїд тямити, що російська перевага не розміщена рівномірно на цїлім просторі фронту, а що найбільший тягар її кинений імовірно на область волинську, на південь від Стира. В тім місци стала проти союзних сил бодай вчетверо більша сила Росіян.
Що се значить? Який змисл сього?
Не вперве протягом сеї війни приходить ся отсе австрійському фронтови видержувати найтяжший удар російської переваги. Таке було з початком війни, повторилось у Карпатах, виявлялось у частинних наступах на Волинї, над Стрипою і на буковинськім фронтї, а верх свій осягнуло в теперішнім "походї на Львів" ґенерала Брусілова. Цїла російська стратеґія від двох років побудована на плянах здобутя Східної Галичини і північної Буковини — земель історично і етноґрафічно українських. Се провідна ідея російської полїтики і стратеґії — також у теперішній офензиві. Не для гарних очий Ан ґлїйцїв і Французів російська команда встелює трупом волинські поля, а для здїйсненя фікції одного російського народу. Не для Сербів і Італїйцїв косить ся нинї житє і здоровлє многих тисяч людий, а для забезпеченя національної єдности всїх "руських" племен.
Ріжні причини, про які тепер говорити в українській пресї не можна, склались на те, що протягом останнїх десяти лїт перед війною розвиток української національної ідеї в Східній Галичинї мав перед собою занадто важкі, часто надмірні перепони; ті самі причини витворювали рівночасно перед російським націоналїстичним світом буцім-то реальну підставу для того полїтичного настрою, який згодом вилив ся в проголошених Сазоновим російських цїлях війни. Цїли сї, "визволенє Червоної Руси", силкуєть ся Росія осягнути тепер — на полях Волинї, Галичини, Буковини.
Рішенє ще не впало. Віримо, що впаде воно проти Росії — в сїй офензиві і в сїй війнї взагалї. Але пора розгляду причин російських апетитів на нашу країну вже тепер прийшла. Розглянути їх повинні мужі відповідальні за долю осередних держав. 