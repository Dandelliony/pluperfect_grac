◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з дня 18. лютого.
Війна на сходї. Бої на північ від долини Ойтош, про які донесено вчера, по полудни ослабли. Скрізь неприятеля відперто. На фронтї на північ від Карпат живійша вивідна дїяльність.
Війна з Італїєю і на Балканї. Не було зміни.
Воєнні комунїкати нїмецького ґенерального штабу з дня 18. лютого.
Західний терен війни. Ґрупа кн. Рупрехта: По сильнім огневім підготовленю пробували численні анґлїйські вивідні віддїли вдерти ся до наших ровів на північ від Армантієр, на південний захід від Лїль, як також на північ від каналу Ля Бассе коло Рансар. Відперто їх по части в боротьбі зблизька, підчас якої остали в наших руках полонені, по части огнем. По невдачі наступу на південь від Міромон 16 с. м. вечером неприятель через слїдуючу нїч скріпив дїяльність артилєрії і заатакував рано знов по обох берегах Анкри. По змінних боях, які йшли цїлий день і підчас яких полонили ми 130 жовнїрів і здобули 5 машинових карабінів, оставили ми опісля неприятелеви наші становища в лїйках перед позиціями. На південь від Пі відперто нагальний анґлїйський атак. Ми вдержали всї становища. Над Оазою коло Дрельнкур привели ми з виправи 14 полонених.
Ґрупа війск нїмецького наступника престола: В Шампанїї неприятель живо острілював з гармат і метавок мін наші становища на південь від Ріпон і на західнім березї Мозелї і наші рови в Священичім лїсї. Неприятельські наступи не вспіли розвинути ся з приводу нашого нищачого огню.
В ночи з 17. на 18. с. м. один з наших воздушних кораблїв обкинув видатно бомбами місто і пристань Бульонь.
Східний терен війни. Фронт кн. Баварського: Над Лавкессою на південний захід від Двинска, вдерли ся наші атакуючі війска до російських лїнїй і привели звідти коло 50 полонених.
На фронтї архикнязя Йосифа: В горах на північ від долини Ойтош Росіяни спинили свої наступи, бо перші наступаючи филї відкинув наш оборонний огонь.
Ґрупа війск Макензена: Нїчого нового.
Македонський фронт: На північ від озера Дойран відігнано огнем артилєрії анґлїйску компанію, яка посувала ся до наших становищ.
Воєнні комунїкати австро-угорсьного ґенерального штабу з дня 19. лютого.
Війна на сходї. Фронт князя баварського: На схід від Липицї Дол. над Нараївкою Росіяни висадили міновий підкіп під нашими найдальше вперед висуненими ровами і швидким нападом обсадили вирву. Протинаступом ми відзискали сю вирву. На південь від Бережан відперто пробу ворожого наступу, підняту по сильнім підготовленю з помічю метавок мін. На Волинї успішні виправи наших звідних віддїлів.
Війна з Італїєю. В останних днях виявила ся рухливість італ. артилєрії також у поодиноких відтинках фронту в горах. Знов острілювано Тарвіс. Нинї рано патрулї п. п. 73 привели 22 бранцїв з виправи на ворожі становища на схід від Монте Зебо, на північ від Асіаґо.
Воєнні комунїкати нїмецького ґенерального штабу з дня 19. лютого.
Західний терен війни. На більшій части фронту панувала густа мрака, котра обмежувала дїяльність артилєрії і летунів, а позваляла тільки на напади звідунів. Сторожкість залоги наших ровів ударемнила численні ворожі випади. Нашим звідунам вдало ся привести кільканайцять бранцїв.
Східний терен війни. Нїчого важного.
Македонський фронт: Сутички передних сторожий і де-не-де огонь артилєрії. Зістрілено два ворожі лїтаки. 