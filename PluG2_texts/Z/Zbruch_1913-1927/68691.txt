Вісти з Сибіри. 

Від директора "Народної Торговлї" прийшли в послїдних часах до панї О. К. три картки.
Перша з дати 21. падолиста 1916. У ній початок счеркнений російською цензурою. Пізнати лиш слова: "Дмитро Левицький" а дальше: "подайте адреси їх родинї. Ми тут жиємо. До морозів навикаємо. Бороди позарастали а у всїх старших сиві. Шухевич виглядає як Мелхисидей, я так до Арона подібний, лише Охримович підстригає, хоч білого волося і тим не закриє. Молодші чепурять ся, голять ся. Вас прошу пригадувати нас і про нас. Менї гроші виходять. Писав я до торговлї, але чи дістали моє письмо? Чому не писали менї про смерть Озаркевича? Чи здорові і як мають ся наші старші? Я писав до них, а вони анї словом! Здоровлю сердечно. Поздоровленя для знакомих. Микола Заячківський.
Друга картка з дати 21. сїчня 1917: Я і наші здорові. Морози головні перебули ми щасливо. Про заходи голови д-ра Костя писав д-р Федак і Охримович, вісти я мав від наших з Київа, але заки сонце зійде... Фотоґрафії не маю а щоби відфотоґрафувати ся, треба би зробити ту саму дорогу, що Вам до дому. Нехай Вам вистарчить, що ношу довгу сивіючу бороду, впрочім мало постарів ся я, на вазї не стратив. Де тепер Влодко Бачинський? Нїчого не пише. Цїлую Вас і Ваших. Всїх знакомих сердечно здоровлю, з осібна д-ра Костя, Фолиса, о. Войнаровського, д-ра Евгена Олесницького. Чи панї Ася Лев. тамже? З її Дмитром переписую ся. Гроші менї виходять. Микола Заячківський. Село Чадобець, ґубернія і уїзд Єнісейский.
Третя: Чадовець, почта в місци, 7. (20) лютого 1917. Ваші картки доходять до мене. Застали мене на місци із дня 13. падолиста. Пишіть дальше — на обітницї — не даю великої цїни. Від "Торговлї" гроші я дістав. У нас потеплїло, всего 10—20, соняшно. Д-р Шух., Охр. і всї другі ангарцї здорові. З близшиии сусїдами видаю ся. Де о. Тит Войн.? Чи здоровий д-р Олесн., о. Фолис? Д-ра Костя сердечно поздоровіть і передайте, що на нього найбільше надїємо ся. Тершаковець і Старух здорові. Ексцелєнція в Ярославі. Здоров, — пише до мене. Від сїчня у нас почтова філїя. Дістаємо почту що тижня. Взагалї більше видаємо на себе, але жиємо зносно. Цїлую Вас і дїти сердечно. Знакомим щире поздоровленє. Ваш М. Заячківський. 