◦ ◦ ◦ ◦ ◦ ◦ ◦ ◦ ◦ ◦

Відповідь Німеччини на ноту антанту.
БЕРЛЇН. (Ткб.) Нота, яку так само, як австро-угорське правительство, вислало нїмецьке правительство до невтральних правительств, в загальній части згідна з австро-угорською нотою.
Зокрема нота відказує державам антанту права жалїти ся на нїби-то нарушенє прав союзними державами, звертаючи при тім увагу на те, що Анґлїя виперла ся льондонської декларації, а також на нарушенє париської деклярації, наслїдком чого в веденю морської війни наступив стан безправства. Далї звертаєть ся увагу на голодову війну проти Нїмеччини, насильства над невтральними державами, суперечне з міжнародним правом і цивілїзацією уживаня війск барвних рас в Европі, внесенє війни до Африки, що підкопало повагу до білої раси, нелюдське поведенє з полоненими, особливо і Африцї й Росії, вивезенє цивільного населеня з Східної Прусії, Ельзасу і Льотаринґії, Галичини й Буковини.
Що-до Бельґії, то вона сама разом з державами, які намовили її до такого становища, є відповідальна за свою долю, бо вона відкинула кількакратне предложенє правительства Нїмеччини, щоби за повним порученєм її стану посїданя й незалежности і повною винагородою шкід згодила ся на перехід нїмецьких війск. Зрештою відомо, що анґлїйське правительство в 1887 р. було рішене не противити ся такому дороговому праву через Бельґію на тих умовах. В кінци нїмецьке правительство на ново рішуче застерігаєть ся проти клевет, киданих на нього неприятелями з приводу веденя війни Нїмеччиною з Бельґії і поробленя там в інтересї війскового безпеченства заряджень.
Російська кріза.
ВІДЕНЬ. (Вл. тел.) На скільки можна виснувати з наспівших рос. депеш, новим російським премієром є кн. Ґолїцин, земець, що дня 6. грудня виголосив був у державній Думі остру промову проти дотеперішного режіму. Його іменованє означало би зворот на лїво, а уступленє Ігнатієва означає усуненє з кабінету єдиного лїберала, що не був ворогом і Українцїв.
Воєнні комунїкати австро-угорського ґенерального штабу з дня 13. сїчня.
Війна на Сходї. Турецькі війска взяли приступом Мічаелю, на захід від Вадені. В руках наступаючих остало 400 жовнїрів і кілька машинових крісів. Одночасно взяли Болгари монастир на північ від Бузеула, положений недалеко від устя ріки, який був ще занятий Росіянами. По обох сторонах долини Ойтош відперли австро-угорські і нїмецькі війска сильні російські наступи, по части в рукопашнім бою. На північ від долини Сляніц нїмецькі віддїли наступом зискали на теренї. Полонено 4 офіцирів і 170 жовнїрів, та добуто 7 машинових карабінів і 7 метавок мін.
Війна з Італїєю і на Балканї. Положенє незмінене.
Воєнні комунїкати нїмецького ґенерального штабу з дня 13. сїчня.
Західний терен війни. На північ від Анкри рушили нинї Анґлїйцї до нових наступів на Serre. Їх відперто по більшій части кріваво. На переднім становищи усадовив ся неприятель: ми держимо головне становище.
Східний терен війни. Фронт Баварського князя: Боєва дїяльність була незначна.
Фронт архикнязя Йосифа: Нїмецькі війска успішним наступом зискали знова на теренї на північ від долини Сляніц. У видертих йому становищах неприятель полишив 7 машинових карабінів, 7 метавок мін, велику скількість карабінових набоїв і ручних ґранатів. Чотирох офіцирів і 170 жовнїрів полонено. По обох сторонах долини Ойтош були безуспішні сильні неприятельські наступи супроти хороброї оборони нїмецьких і австро-угорських війск. У завзятих боях з близька завдано неприятелеви великі втрати.
Ґрупа Макензена: Біля устя Бузея до Серету взяли Болгари монастир, в якім ще держали ся Росіяни. На північний захід від Браїли турецькі війска взяли приступом місцевість Мігалса. 3 російської залоги полонено 400 жовнїрів, прочі, що старали ся втечи, потопили ся в Серетї. Добуто 10 машинових карабінів. На боєвищах в Македонії була сильна мрака. На схід від Черни відкинено неприятельські кампанії, які йшли від Стревінї. 