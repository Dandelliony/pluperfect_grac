◦ ◦ ◦ ◦

Взаїмне відношеннє обох українських республик. Держ. Секр. Др. Цегельський і Др. Дмитро Левицький, члени президії Укр. Національного Союза в Київі, що їздили на Україну як делєґат Зах. Укр. Народньої Республіки, вернули вчера по десятидневнім побуті в головній станиці директорії Укр. Нар. Республіки і головного штабу укр. републ. армії до Тернополя. Разом з ними прибув делєґат Укр. Нар. Республіки п. Сидоренко, що їде в дипльоматичній місії в Західну Европу. Держ. Секр. Др. Цегельський здавав вчера Раді Держ. Секр. звіт з переговорів з Укр. Републ. правительством в справах політичних і господарських та військових, і дружних відносин обох Укр. Республік, а зокрема в питанню злуки обох Укр. Держав в одну. Заключено також договір що до товарообміну, вигідний для обох сторін. Ми маємо достарчити Україні нафти, бензини і зелізничих смаровил а Україна нам цукру, збіжа і омасти.   Львівська (польська) військова команда видала зарядження, щоби всі офіцери і жовніри нім. армії до 48 годин опустили місто і околицю.   Звіт начальної команди 6 і 7 грудня, 1918. По завзятім бою наші відділи здобули вчера ворожі становища коло Дублян і ціле село Дубляни. Ворог потерпів значні страти і оставив нам 3 скоростріли. Дальше ми заняли Ляшки муровані, присілок Френелівку і лісок на північ від Лисиниць. Двір в Ляшках мурованих, який був сильно укріплений, здобули наші сотні і взяли один скоростріл. Поляки мали великі страти в убитих. Нині по полудни наступали Поляки в силі двох сотень з помочю одної батерії на рейон Нижки — Винники. Наші передні стежі відперли ворога. На містечко Любачів в чесанівськім повіті наступив ворог більшою силою і заняв його. Начальна команда Українських Військ.   Український голос 