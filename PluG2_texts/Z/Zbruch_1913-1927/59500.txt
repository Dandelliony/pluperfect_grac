◦ ◦ ◦ ◦ ◦ ◦ ◦ ◦ ◦ ◦

З дїяльности У. П. Т. Дня 25. с. М. відбули ся два засїданя Головної Управи Українського Педаґоґічного Товариства. На першім надзвичайнім засїданю, присвяченім відданю почести бл. п. Цїсареви Францеви Йосифови І., виголосив торжественну промову о. сов. Т. Лежогубський. Члени Головної Управи вислухали промови стоячи і рішили однодушно подати повний текст її до відома Президії ц. к. Намісництва з просьбою переслати сей вираз кондолєнції, куди слїдує, від Управи Товариства і його членів. На другім засїданю обговорювано в першій мірі завданя У. П. Т. під сю хвилю. Цїнного матеріялу до дискусії в тім напрямі подав д-р Пачовський, що в характері гостя явив ся на засїданю. Основно розважана була справа скликаня загального зїзду Товариства, який за весь час воєнних подїй не міг відбути ся. Порішено одначе — з огляду на постанови статута, що в зїздї можуть брати участь з кождого кружка відпоручники, яким прибути до Львова через паспортові перепони булоб неможливе в вимаганій статутом скількости (найменше треба 50), щоби замість зїзду відбули ся звичайні сходини членів для поінформованя їх про дїяльність Товариства з часу по інвазії та засягненя від них вказівок що-до його роботи на будуче. Такі сходини скличеть ся на день 25. грудня в год. 10. рано. В дальшім ходї нарад обговорено справу ґімназії в Яворові і Долинї, та шкіл Товариства У Львові. У всїх школах провірено корисний розвій. Школа ім. Грінченка одержить небавом право прилюдности, а о таке право стараєть ся Управв й для школи ім. короля Данила. О право прилюдности для школи князя Льва (на личаківськім передмістю) і для школи ім. Шевченка (на стрийськім передмістю) Управа Тов-а ще старатись не може, бо обі ті школи мають поки що тільки по дві кляси; тимчасом право прилюдности по вимогам шкільного реґуляміну може отримати приватна школа що йно тодї, як має повне число кляс. Невідрадно представляєть ся касієрський начерк прелїмінаря на біжучий шкільний рік. Добровільні датки майже устали, субвенція з державних фондів на сей рік доси не вплинула, тому Управа є в немалім клопотї, звідки взяти гроша на сплату банкових рат від довгів, що тяжать на реальности, на удїлюванє підмог кружкам, удержанє своїх шкіл, та инші конечні інвестиційні видатки. Та Головну Управу кріпить надїя, що свідомі Українцї видячи, яку задачу сповняє Товариство і має ще сповнити для рідного шкільництва, поспішать з помічю в його скрутнім положеню. До сего буде нагода отсе по одержаню стїнного калєндаря, який разом з Чеками висилає сими днями канцелярія У. П. Т.
Чемні питаня. На письмо, яким Митрополичий Ординаріят запросив сенат львівського унїверситету імени цїсаря Франца І. до участи в торжественнім Богослуженю за упокій бл. п. Його Величности Цїсаря Франца Йосифа І., одержав рішучу відповідь, що сенат участи не возьме, бо бере участь в Богослуженю в латинській катедрі. Сміємо поставити чемні питаня: 1) Чи сенат львівського унїверситету ім. Цїсаря Франца І. не міг з поміж своїх членів виделєґувати нїкого і сим способом причинити ся до піднесеня, торжества за упокій бл. п. Цїсаря Франца Йосифа І.? 2) Чи між членами львівського сенату унїверситетського нема нї одного Українця, що відважив ся би запротестувати супроти такого поведеня і маловаженя заупокійного Богослуженя за бл. п. Цїсаря Франца Йосифа І. 3) Чи львівський сенат принайменше поставив на рівнї католицьке заупокійне Богослуженє по грецькому обряду з иншими не католицькими, або хочби із Богослуженєм в синагозї? 4) Що на се скаже ц. к. мінїстерство віроісповідань і просвіти.
Продовженє мораторії. В справі мораторії для Галичини відбула ся у Відни в мінїстерстві справедливости анкета, в якій між иншими взяв участь пос. д-р Кость Левицький. Згоджено ся на те, що приписи обовязуючої мораторії на основі розпорядку з 22 грудня 1915 остануть в силї, з другої сторони вірителеви буде облекшена можність зреалїзована претенсії. Рати обмеженя мораторії для західньої Галичини імовірно будуть означені на 20 проц., для середної Галичини на 10 процент за чверть року.
В справі евакуованих і втікачів. Дня 27. падолиста відбуло ся перше засїданє комісії "Української Парляментарної Репрезентації для виселенців і збігцїв". Комісія уконституувала ся вибираючи головою д-ра Петрушевича, заступником голови д-ра Перфецького, секретарем п. Темницького. Порішено поробити як найенерґічнїйші кроки у правительства, щоб як найскорше заняло ся долею евакуованих і збігцїв зі східних повітів Галичини. Сконстатовано, що найбільш важким і грізним є положенє звиш 60.000 виселенцїв Українцїв, розміщених в ріжних повітах західної Галичини, котрі остають без даху над головою та позбавлені всяких средств до житя, а навіть можности закупна потрібних средств поживи. Для улекшеня їх долї рішено предложити правительству ряд домагань, з осібна добити ся виплачуваня їм підмог по 1 К 20 с. денно, достави харчів, видаваня всяких споживчих марок, відповідного приміщеня і т. д. 