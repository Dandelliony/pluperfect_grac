◦ ◦ ◦ ◦ ◦ ◦ ◦ ◦

Перемиря з Польщею. Варшава, 9.XI.1919. Дня 9. ц. м. минув речинець перемиря між Польщею і Україною. В справі дальшого продовження перемиря ідуть якраз живі переговори. Є надія, що перемиря буде продовжене.   Українці не зрікаються Галичини. Париж, 9. XI. 1919. Українське Бюро оголосило ноту, в якій пригадує, що населення Східної Галичини є в 75 проц. українське, що Петлюра не годиться на оставлення Східної Галичини її судьбі і що неправдива вістка зірвання переговорів між Україною і Польщею. Вкінці пригадує, що українська република перша проклямувала охорону прав національних меншостей.   З українського театру. В четвер, дня 13. ц. м. виїзджає львівський український театр до Перемишля на чотири вистави.   Асиґнати на бараболі будуть продаватися мешканцям VI. дільниці з днем 10. ц. м. в міськім склепі при вул. Мурарській ч. 4. на купон ч. 18. по 50 кґ. на одну особу, в ціні 90 К. за 100 кґ. Закуплені асиґнати треба зреалізувати найдалі до трох днів на черновецькім двірци.   Кокс пропав! Університетські власти мають багато клопотів з добуттям опалу на зиму, щоби не перервати викладів. Справді замовлено й заплачено три ваґони коксу, але транспорт... пропав і військові власти роблять пошукування, щоби згубу віднайти.   Обниження цін лікарств. Міністерство публичного здоровля поробило нові замовлення на ліки. В наслідок цего ціни ліків значно знижаться.   Ціни хліба в Чернівцях. Хліб робочих з маркою "Молот" 800 ґрамів ваги, коштує поодиноко 3 К 40 сот., а для орґанізацій 3.20. Хліб дуже добрий, чисто житній а доставляє його робітнича пекарня.   Вперед!   