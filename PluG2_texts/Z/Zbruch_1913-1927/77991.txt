◦ ◦ ◦ ◦ ◦ ◦ ◦ ◦ ◦ ◦

За державну самостійність Білоруси.
ЛЬВІВ, 20. марта 1918. Як доносять з Берлїна, білоруський Народний Комітет у Минську видав відозву, в якій протестує против відступленя Минської ґуб. для Польщі і домагаєть ся самостійної білоруської держави.
В відозві між ин. сказано: "Ми радо повитали би зближенє до наших литовських і балтійських сусїдів, одначе рішучо протестуємо проти неоправданих претенсій на Вильну і Гродно. Всї претенсії Поляків на части сих ґубернїй відпираємо як анексійну жадобу".
Відозва кінчить ся: "Ми змагаємо до самостійної держави і бачимо здїйсненє її тільки в зближеню до західної культури і її представницї — могучої нїмецької держави".
Сю відозву вручено також канцлєрови.
В сїй справі одержує "Vossische Zeitung" з дипльоматичного жерела інформацію, що Нїмеччина не може дати Білорусинам помочи для утвореня держави. Мир з Росією обовязує Нїмеччину не підпирати нїяких змагань віддїленя від Росії. Того самого домагаєть ся Нїмеччина для себе.
Вшехполяки виступили з польського кола.
ЛЬВІВ, 20. марта 1918. Як доносить "Głos Narodu", вшехпольські посли на основі ухвали партійної управи виступили з польського кола, мотивуючи се тим, що їх дальше остане в колї "не дасть погодити ся з обовязком національної проґрами, яку приняло коло парляментарне і соймове в маєвих ухвалах минулого року".
Інтервенція Японїї в Сибіри.
БЕРЛЇН. (Ткб.) Як доносить "Vossische Ztg.", париські ґазети приносять телєґрафічну відомість з Ню Йорку, що Вільзон виготовив ноту до конґресу, в якій заявляє, що Злучені Держави не можуть допустити до інтервенції Японїї.
БЕРН. (Пр. тел. ) "Neue Korresp." доносить з Вашінґтону, що Троцький заявив американському амбасадорови в Росії, що обсадженє Сибіри державами антанти не є потрібне, бо він сам орґанізує армію, яка, сперта на російське правительство, була би здібна оперти ся Нїмеччинї.
БЕРЛЇН. (Пр. тел.) З Токіо доносять, що японське правительство дефінїтивно рішило інтервенцію на Сибіри і має намір прискорити воєнні операції. 