◦ ◦ ◦ ◦ ◦ ◦ ◦ ◦ ◦ ◦

Адреси мешканцїв Львова можна одержати — як оголошує львівська Дирекція поліції — почтою. В тій цїли завела Дирекція полїції подвійні картки кореспонденційні адресові в мовах: українській, польській і нїмецькій, які можна купити в мельдунковім бюрі Дирекції полїції по 20 сот. за штуку. Також можна їх купити в опасках по 100 штук за попередним надісланєм квоти 26 К.
Для Українцїв-жовнїрів в поли. З війскових кругів одержуємо отсей лист: В Грубешові засновуєть ся при помочи офіцирів товариський кружок "Soldatenhelm", що має заспокоювати духові потреби жовнїрів. Кружкови тому будуть передовсїм потрібні книжки і часописи. Щоби українські жовнїри не остали позаду инших народностий, відкликаємо ся до української суспільности, щоби не відказала їм своїх жертв в українських дневниках і книжках. Маємо надїю, що наше прошенє буде сповнене. Жертви просимо посилати на адресу: К. k. Gruppenkommando, "Soldatenheim", Etappenpost Hrubesziw, Врублєвський підполковник, Еммеріх Деляр полевий курат.
В справі вивозу засобів поживи зі Львова. Як відомо, команда міста видала заказ вивозу предметів поживи зі Львова, однак поручила Дирекції полїції, щоби в деяких случаях давала дозвіл на вивіз деяких продуктів в область ІІ. армії. Дотичне бюро містить ся в будинку Дирекції полїції від вул. Браєрівської бічної. Дирекція полїції видає дозвіл на вивіз тільки до отсих округів: Львів, Бібрка, Золочів, Жовква, Перемишляни, Городок ягайлонський, Мостиска. Дозвіл той може бути виданий тільки цивільним особам. До инших місцевостий може видати дозвіл тільки команда ІІ. армії. Безусловно не видає полїція дозволу на вивіз зі Львова: муки, цукру, товщу, каші, круп, кави, набілу, нафти, мила, вугля і дров. В дуже обмеженій скількости можна вивозити: мармоляду (найвисше 3 кґ.), чай, свічки, оселедцї (найбільше 30 штук), ярини, сири чужого виробу (2 кґ тільки). В більших скількостях можна вивозити за дозволом: цукорки, тїсточка, дріжджі, міґдали, родзинки, цикорію, оріхи, овочі, лїкери, рум; в необмеженій скількости: вино, шампан і мід. На вивіз пива треба одержати загальний дозвіл. Протягом одного тижня можна вивезти зі Львова 100 гектолїтрів пива. На вивіз спірту "Вongout" дозволяє найперше спіртова Централя, а опісля полїція. Подібне поступованє обовязує в справі вивозу нафти.
Для українських уланів. В одній дивізії уланів, яка стоїть на галицькім фронтї, в полку, який порівнуючи має найбільше відзначень за хоробрість, служать Українцї, які рекрутують ся з повітів, що від самого початку війни стоять під російським наїздом. Сї люди вже третий рік не мають від своїх рідних нїякої вісти, нїхто не присилає їм нї листів нї дарунків, — словом, нїчого, що такою розрадою служить для инших щасливійших. Тепер є особлива нагода передати сим людям дарунки, які сказала би їм, що хоч вони відрізані від своїх рідних, то українське громадянство — велика українська родина — тямить про них. Отже вертаємо ся до львівських Українцїв з горячим зазивом пожертвувати для них книжки (особливо калєндарі "Просвіти" й инші на сей рік), товариські забави і т. п. Для одиниць буде се невеликий видаток, а для людий, що третий рік стоять в поли, велика розрада. Жертвовані предмети просить ся складати в Ставропигійській книгарни від 9—12 рано і від 3—6 по пол. Хто має намір що жертвувати, просить ся не зволїкати, бо за пару днїв жертви мають відійти на місце призначеня.
Відзначенє працї бл. п. д-ра Ів. Франка. ВІДЕНЬ. (Вл. тел.) На святочних річних зборах Імператорської Академії Наук, що відбули ся в Петроградї 11. сїчня с. р. під проводом віцепрезидента академії М. А. Карпинського, предложив м. и. ак. Б. Перец звіт про дїяльність віддїлу російської мови й лїтератури, із якого виходить, що одну з премій імени О. Котляревського присуджено українській науковій працї д-ра Івана Франка п. з. "Студії над українськими народними піснями". Яр. В-ий. 