Полекша на фінансовім торзї.

Ґенеральна рада австро-угорського банку ухвалила на останнім засїданю нове обниженє процентової стопи з 5 на 4½ проц. Прискоренє сього кроку, заміреного управою державного банку вже від кількох тижнів, треба повитати з щирим вдоволенєм. Дотеперішне двократне обниженє банкової рати, з 6 на 5½ опісля на 5 прц., не мало бажаного і сподїваного впливу на торговельний і промисловий кредит в Австриї; кредит є й досї трудний і недоступний. Для тих що з увагою гляділи за розвоєм відносин, не становить се нїякої несподїванки, але широкі круги торговельні, котрі з дня на день вичікували полїпшеня, дізнали немилого розчарованя.
Та инакше не могло бути. Тяжка майже півторарічна кріза викликала відносини, котрих санация не дасть ся перевести в однім дни. На подорожінє гроша й утрудженє кредиту зложив ся цілий ряд причин, з котрих деякі дїлають ще нинї. Супроти грозячих воєнних заколотів банки обмежили на жаданє держави кредити, щоби на случай війни були рухомі капітали до диспозициї держави. З другої сторони воєнні примари робили обережними капіталїстів в нутрі держави і за її межами. Рухомий капітал шукав собі льокованя о скільки мога короткотермінового і безпечного; горнув ся отже до першорядних банків, де побіч доброго опроцентованя мав певність, що кождої хвилї може бути вицофаний. На сїй мандрівці капіталу потерпить передовсїм торг льокацийних вальорів. Кидано на ринок, часто з великими втратами, державні і гіпотечні вальори на те тільки, шоби майно вдержати в станї можливо найбільшої плинности. Торг на ренту попав в стаґнацию, торг на гіпотечні вальори також майже перестав істнувати. Відносини були уложили ся так анормально, що в цілій великій державі урухомленє нерухомого капіталу іпотечними позичками стало неможливе, а що до ренти, то на віденській біржі подача, хай лише 100 тисячів викликували шалеву знижку.
З двох причин, котрі викликали сей анормальний стан, то є збиранє готівки на війну і побоюваня полїтичних переворотів, перестає дїлати покищо тільки один. Держава вертає до рівноваги; воєнні видатки великі в правдї, але мають своє цифрове означенє; ринок знає державні потреби і стараєть ся їх заспокоїти.
Нове обниженє рати австро-угорського банку на 4½ проц. принесе без сумніву значнїйшу пільгу в обсягу гіпотечного кредиту, важною особливо для Галичини, як рільничої країни, котра без дешевого гіпотечного кредиту є засуджена на цілковиту стаґнацию.
Полїпшенє ситуациї на ринку вальорів вже дасть ся замітити. Ось краєвий банк позбув ся останними днями значної части величезного засобу своїх 4 процентових листів, а також оживив ся попит на заставні листи гіпотечного банку у Львові. Курс 4 проц. заставних листів піднїс ся останними часами о 1 до 2 проц. В сїм напрямі довершуєть ся так бажана полекша. 