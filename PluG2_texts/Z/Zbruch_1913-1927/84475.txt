◦ ◦ ◦ ◦ ◦ ◦ ◦ ◦ ◦ ◦

Бойовий звіт з дня 6. падолиста 1918. На всіх частинах фронту тривали завзяті бої цілий день і ніч. Всі наступи ворога відперто, завдаючи йому дуже значні втрати. Два рази звернений наступ на дворець Підзамче легко відперто. Зрештою ситуація незмінена. Позиції всі удержано без змін. Занятий полками млин Аксельрада по півгодинній боротьбі приступом відобрано. О год. 11 м. 15 пер. пол. появив ся ворожий літак, який на стріли крісів завернув скоро в сторону Головного двірця. О год. 3-тій в ночи завішено на 24 годин оружє. Шеф штабу.   Положення на бойовім фронті. Повідомлення Української Ґенеральної Команди з 6. падолиста. Дня 5. падолиста приступили Поляки до загального наступу в надії посунути назад наші лінїї. З надзвичайним геройством боронили наші війська зайнятих становищ. Всі наступи відперто, задаючи ворогови дуже значні втрати. Мужва бувшого 15-го полку піхоти, яка крім инших позицій держить до нині почту, дала докази правдивого геройства безмежної посвяти й високо патріотичного духа. На саме лише слово "почта" кождий мусить склонити голову з признанням перед геройством залоги почти, що твердо й непохитно держиться перед польською навалою. Командант цеї групи пор. Бабяк, котрий мусить боронитися не лише проти наступаючих ворогів, але й проти цивільного населення, яке з вікон улиці Словацького й сумежних допомагає своїм, заявив, що виключена річ, аби почта впала. Дня 3. падолиста вдерлися Поляки до Єзуїтського городу, окружила Сойм, зайняли площу Смольки й ул. 3-го мая. Відти сильним огнем опанували ул. Ягайлонську та стріляли на ул. Карла Людвика й Гетьманські Вали. Пор. д-р Цьокан зібравши на власну руку відділ, зложений з 18 людей, приступом дістався на ул. Костюшки, відси обсадив сойм, а потім з винницькими добровольцями зайняв площу Смольки й ул. Браєрівську. Дня 5. падолиста скріплено сили пор. д-ра Цьокана відділом УСС. і він став паном ситуації, опановуючи не лише цілий Єзуїтський город, але й лінію від св. Анни до почти. Підчас переведення цілої акції ранено чет. УСС. Никифорука. В цих боях відзначилися між иншими: ст. дес. УСС. Григорук, вістун 22. п. стр. Роман Головка і доброволець Евген Ляхович. Наші страти виносять: 1 убитий і 5 ранених. Подивляти треба відвагу, холодність і зручність пор. д-ра Цьокана, який не ждучи на формальний наказ, з власної ініціативи, бравурним приступом опанував ці важні становища. Найбільше визначився відділ львівської поліції, що стоїть під командою пор. Кречковського й пор. Огоновського. Так само всі инші полки, а головно УСС. в боротьбі за головний дворець та 19 і 41 п. п., доказали чудес хоробрости та золотими буквами записали своє імя в історії визволення українського народу. Українська Ґенеральна Команда.   Наказ з дня 5. Падолиста 1918. Обнявши начальну команду над усіма українськими військами в межах давньої австро-угорської держави, взиваю Вас, Товариші, до бодрого видержання на занятих становищах, окуплених дорогою кровю наших Товаришів. Ціла Україна клониться перед Вашими геройськими подвигами в пятьох останних днях. Стрільцеви Олексійови Василеви уділяю похвалу за те, що справно вивязується з тяжких поручень. Видано 5. падолиста о год. 11 в ночі. КОССАК, ґенеральний отаман.   Бравурний наступ пор. Цьокани. Серед многих прикладів незвичайної хоробрости наших поодиноких жовнірів, які вже шестий день ведуть завзяту боротьбу за удержаннє Львова, вибився своєю надзвичайною орієнтацією і відвагою пор. У.С.С. Д-р Ілько Цьокан. Через Єзуїтський город вдер ся дня 3. с. р. озброєний відділ Поляків на ул. 3. мая, площу Смольки, а навіть ул. Ягайлонську, так, що загрожені були Гетьманські вали. Тоді коли многі безцільно бігали, пор. Д-р Цьокан на власну руку зібрав відділ добровольців і кинувся з ними на ріг ул. 3. мая і Ягайлонську. Відси приступом взяв ул. 3. мая, Костюшка і площу Смольки, вдерся задними вікнами до Сойму, а з другим відділом через мури і паркани до одної камениці при ул. Словацького і сильним огнем держить дуже важний фронт від пл. Анни до почти по нинішній день, відбиваючи всі приступи неприятеля.   Польський народний комітет звернувся до Української Національної Ради з проханнєм перепустити через боєву лінію чотирьох Поляків-лікарів, на що одержав таку відповідь: До Високоповажаних панів Леонарда Шталя й Жигмонта Клілґера, яко представників Світлого Польського Народнього Комітету у Львові. У відповідь на лист Високоповажаних панів з дня 3. падолиста с. р. год. 2. пополудні в справі лікарської помочи для ранених по другім боці бойової лінії Українська Національна Рада заявляє, що з огаяду на достаточну скількість лікарів і санітарного персоналу по цім і по тім боці бойової лінії, а також з огляду на перешкоди військової натури не може згодитися на пропозицію Високоповажаних Панів. Львів, дня 5. падолиста 1918, год. 3. мін. 10 по пол. — За Українську Національну Раду д-р Лев Ганкевич.   Польська мобілізація. В середу о 4. год. пополудні львівська "начальна команда польських військ" видала мобілізаційний наказ, який закликує під оружя все цивільне населення мужеського полу в віці від 17 до 35 літ. Польські ґазети доносять, то на цей заклик зголосилося 400 польських зелізничників. На цей заклик стали перші польські зелізничники. До зібраних виголосив промову інжинір Гавзмер, котрий вернув з Кракова, а потім усі пішли на визначені їм позиції.   Польський горожанський комітет IV. дільниці Львова видав поклик, щоб усі здатні до ношеня оружя Поляки негайно вступили в ряди польських лєґіонів.   Справа водопроводів. На підставі інформацій, засягнених в бюрі мійських водопроводів, подається до загальної відомости, що водопроводи функціонують без перерви. Хвилева недостача води в місті дня 6. с. м. спричинена хвилевою неможливостю доступу до водопровідних запор в улицях, обнятих боротьбою. Ту перепону усунено вже в дорозі порозуміння. Водопроводи в цілім місті будуть замкнені від год. 5 увечері до год. 7 рано, а крім того в міру потреби будуть замикатись в дальших частях міста і в полудневих годинах. Одначе не зважаючи на це, взиваєть ся населеннє до як найбільшої ощадности води.   Діло 