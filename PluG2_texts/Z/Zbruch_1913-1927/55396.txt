На російськім фронтї.

В Карпатах і в области Перепельники-Пеняки. — Як бєть ся армія Лєшинського. — Ще один спізнений реченець занятя Львова. — Перед великими подїями.
З воєнної пресової кватири доносять 25. с. м.:
Також учера російські наступи обнимали тільки невеликий простір. Обмежали ся вони на південну Буковину й на область на північ від Татарського провалу. Після того, як Росіянам вдало ся безпосередним наступом на північ від Цапуля відзискати Маґуру, старали ся вони дістати знов у свої руки Стару Віпчину, щоби звідси мати операційну підставу проти нових становищ союзників на Маґурі. Одначе плян не вдав ся. Нїмецькі віддїли відперли наступ. Така сама доля зустріла пять разів повторюваний наступ проти гонведів на північ від Татарського провалу. З великими силами повторив тут неприятель свої дотеперішні даремні зусиля, щоб через хребет гір дістати ся на Угорщину. Замість успіху зустріла його тут важка невдача.
На фронтї армії ґен. Бема-Ермолї не повторили ся великі наступи в околици Перепельники-Пеняки. За те вдало ся віддїлам, які ставили там такий успішний опір, прогнати також останній неприятельський віддїл, який ще держав ся в одній части рова. Таким чином сей фронт вийшов очищений з важкого офензивного наступу.
З воєнної пресової кватири доносять:
В области східного фронту між Днїстром і Прутом, де наша армія здержувала страшні російські наступи, бють ся Росіяни найзавзятїйше. Армія Лєшицького стоїть проти нас з добрим жовнїрським матеріялом, який — з виїмком трьох одноцїльно у формованих заамурських дивізій, рекрутуєть ся з цїлої Росії. Заступлені тут всї ступні віку, від 19 до 37 і з новійшої рекрутації аж до 43. лїт. Піхота бєть ся все дуже добре, хоч можна все завважити познаки дуже швидкого вишколеня, що є зрештою зрозуміле по таких великих втратах. Що правда, про недостачу не можна ще говорити; полонені офіцири кажуть, що касарнї повні нових жовнїрів.
Російські наступи йдуть звичайно по одній схемі. Аж по великім артилєрійськім підготовленю наступають чотири баталїони; два в першій лїнїї, другі два як резерва. Мабуть з огляду на мале вишколенє війска наступи відбувають ся майже в день і рідко коли в ночи. Артилєрія є добра, лїпша нїж в перших днях. Можна завважити американську, японську і французьку мунїцію, хоч російські полонені кажуть, що також російські фабрики муніції можуть продукувати подостатком.
Російський жовнїр у поли є взірцевою колєкцією антанту: матерія унїформів з Анґлїї, черевики з Японїї, чоботи з Росії, мунїція з Франції, Америки й Японїї.
До Станіславова вмаширували Росіяни з голосною музикою, й тепер що дня пополудню грає на площи музика.
Про російську боєву методу треба ще згадати, що Росіяни мабуть перестають уряджувати наступи кінницї. Вже не видко величезних мас козаків, які дико і здавало ся, нестримно наступали проти укріплених становищ. В области на південь від Станиславова знов зроблено таку пробу. Кавказька дика кінниця хотїла через усї перешкоди взяти становище машинових карабінів. Наслїдок був такий, що з двох ескадрон не остав анї один чоловік.
БЕРЛЇН (Пр. тел.). З ц. і к. воєнної пресової кватири доносить кореспондент дневника "Berl. Tagbl.":
В наші руки дістав ся характеристичний денний приказ російського ґенерала Баґратова. В сїм приказї, який оголошено війскам відтинка армії Баґратова 2. с. м., між ин. говорить ся: "В найблизших днях має відвідати наш фронт царевич. Треба, щоби російська армія до тої хвилї осягнула свою стратеґічну цїль, тому взиваю всїх підчинених комендантів поінформувати свої віддїли, що найблизші операції мусять бути переведені з такою енерґією, щоби ми в часї відвідин нашого наступника престола були вже по зломаню опору неприятеля й могли святкувати святочний вїзд до Львова. Віддїлам треба пояснити, що з осягненєм сеї цїли недалеко вже конець теперішного походу.
БЕРЛЇН (Пр. тел.). "Berl. Tagbl." доносить про положенє на російськім фронтї: Загально відчуваєть ся, що стоїмо перед великими подїями, які можуть бути рішені тільки битвою в поли. З якою повагою Росіяни приготовляють ся на надходячі подїї, виходить з того, що вони тільки не роблять найбільші зусиля, щоби приготовити достаточні скріпленя, але також поступають так обережно, що постійні урядженя на експонованих місцях переносять на зад. 