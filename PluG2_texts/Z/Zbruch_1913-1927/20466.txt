◦ ◦ ◦ ◦ ◦ ◦ ◦ ◦ ◦ ◦

Вправи українських сїчових стрільців. Вчера рано переходив перший раз улицями Львова значнїйший віддїл українських стрільців (коло 120 осіб), з яких часть була умундурована. Похід вийшов з "Повітової Сїчи" і опинив ся на "Кайзервальдї", де відбули ся вправи. В походї і вправах брали участь делєґати всїх "Сїчий" львівського повіту (22 особи), які є тепер на пожарничо-ґімнастичнім і стрілецькім курсі. Вечером відбула ся для них і для численно зібраних стрільців безплатна вистава патріотичної драми Грінченка "За батька", яку відіграли аматори львівської "Сїчи". Курс кінчить ся нинї вечером.
Викликують тїнь Мазепи. Нова телєґрама до мін. Майданова. В недїлю 22. с. м. рада "київської філії всеросийського національного cоюза" післала на імя мінїстра внутрішних справ Н. Маклакова таку телєґраму:
"Загальне зібранє членів київського віддїлу всеросийського національного союза, вислухавши реферат А. В. Стороженка про мазепинську небезпеку і дебати з приводу нього, вважає в так званому мазепинському рухови чисто полїтичні тенденциї, з помочю яких повинні здїйснитись пляни наших західних сусїдїв — віддїлити від Росиї багатшу її країну. Урядова влада і національно-росийські громадські сили мусять невтомно боротись з загальним розвитком мазепинських полїтичних орґанїзаций, як-то: клюбів, ґазет, журналів, товариство допомога початковому розвиткови осьвіти, кооперативів, книгарень, музичних гуртків і т. инш., які нїби з метою етноґрафічно-культурних завдань, працюють над знищенєм в широких верствах росийського національного почутя і постепенно привчають народні маси до мрії про необхідність віддїленя Південної Росиї від Держави.
"Київський віддїл з сумом мусить признати, що таку велику державну небезпеку мало розуміють. На думку росийських киян необхідно вжити негайно цілу низку заходів до ослабленя і цілковито припиненя шкідливої дїяльности згаданих орґанїзаций".
З Краєвого Союза Кредитового у Львові. Загальні Збори Краєвого Союза Кредитого, що відбули ся 25. марта 1914, ухвалили 5% дивіденди від удїлів. Дивіденду за 1913 рік буде Каса Стоваришеня виплачувати, почавши від 1. цьвітня с. р., за предложенєм удїлової книжочки. Дивіденда, непіднята до кінця року, буде по мисли параграф 26 статута дописана до удїлу. — Дирекция.
Хто складає візити "ревізорам" з Петербурга. В Прик. Руси читаємо: "Вчера (дня 24. с. м.) около 12. год. передполуднем в Европейськім Готели явив ся особисто намісник краю Коритовський і передав свої візитівки для всїх послїв гостий.
Гонорарі Каруза. Славно-звісний італїйський тенор Енріко Карузо заключив з дирекциєю нюйорського театру "Metropolitan House" новий договір. На основі сего договору діставати буде Карузо за кождий свій виступ по 14.000 корон. Се найвисший гонорар, який колинебудь виплачувано співакам.  