Проти мінїстерства для Галичини. — Заходи росийських католиків. — В Академії ветеринариї. — Новий оперовий співак.

Проти мінїстерства для Галичини. На основі рішеня Народного Комітету з дня 20. б. м. переслано на руки президента мінїстрів ґр. Штірка телєґрафічний протест проти дальшого обсаджуваня мінїстерства для Галичини та домаганє внесеня сеї польської державної експозитури в радї корони.
Заходи росийських католиків. Рєч доносить, що росийські католики в Петербурзї рішили побудувати власну каплицю, яка відповідала би всїм технїчним вимогам. Тодї міністерство внутрішних справ буде приневолене або дозволити на відправу богослужень після східного обряду або заборонити їх. В тім останнім случаю звернуть ся росийські католики по оборону своїх прав до Ватикану і до думи.
В львівській Академії ветеринариї записало ся на сегорічний зимовий семестр б. р. загалом 256 стутентів.
Новий оперовий співак. П. Роман Любінецький, син о. Миколи Любінецького, пароха в Чесниках (пob. Рогатин) кінчить в сїм році свої студиї в консерваториї у Відни (k. к. Akademie für Musiк und darstellende Kunst). Про його квалїфікациї як оперового сьпівака (лїричний тенор) сьвідчить найкрасше те, що богато театрів старало ся його, ще як ученика консерваториї, заанґажувати для себе, та що п. Роман Любінецький заключив вже з директором міського театру в Ахен (Аквісґран) контракт, котрим заанґажовано його під дуже корисними услівями на три роки. Віденський сьвіт музичний знає вже п. Р. Любінецького з оперових вистав цк. Музичної Академії в серпни с. р. Рецензенти віденської преси оцінили незвичайно високо артистично-сьпівацькі дарованя нашого земляка. В сїчни 1914 р. брати-ме п. Любінецький участь в сьвяточнім отвореню нового будинку віденської консерваториї іменно у виставі опери Вердія "Масковий баль", в котрім буде сьпівати тенорову партию ґрафа Ришарда. Подаючи отсї вістки до відома нашого загалу — бажаємо п. Любінецькому найкрасших успіхів та сподіємо ся, що незабаром почуємо його і на естрадї в ріднім краю. 