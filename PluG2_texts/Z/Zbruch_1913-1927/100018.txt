◦ ◦ ◦ ◦

Нове признання міжнародного характеру східно-гал. справи. Східна Галичина у міжнароднім трактаті про остаточні границі Чехо-Словаччини. Дня 10-го серпня ц. р. підписала в містечку Севр біля Парижа турецька делєґація документ мирового трактату між Туреччиною і коаліцією. Акт підписання договору відбувся по принятому церемоніялу під проводом француського премієра Мільрана. Брали в нім участь представники всіх коаліційних держав. Одночасно підписано також документ, в якім є подані дефінітивні границі Чехо-Словаччини. В названім документі подані точні границі Чехо-Словаччини супроти Румунії і супроти Східної Галичини. (Инші границі визначені в попередних трактатах). Для нас має перворядне значіння факт, що чеська границя супроти Східної Галичини виразно подана як границя відрубна, як инші границі Чехо-Словаччини супроти Польщі. Тимсамим в цім міжнароднім трактаті знов стверджують всі держави коаліції у авторитативній формі, що під правно-державним оглядом вони визнають область Східної Галичини за окрему від Польщі правно-державну одиницю. Инакше не булоб в документі мови про східно-галицьку границю, тільки загально про польську границю.   Воєнне положення в Галичині. Виділ II. Штабу Д. О. Ґ. комунікує: 30. серпня в полудне: Акція ґен. Павленка розвивається успішно. Жидачів і Ходорів увільнені від неприятеля. На півночи зайняли ми Камінку струмилову. 30. серпня вечером: Ходорів вільний від неприятеля. Наші стежі відходять до Рогатина. Неприятель відступив на схід від Свиржа. На півночи акція проти кінної армії Буденного розвивається успішно. Численні ворожі обози впали в наші руки. 31. серпня: Акція армії ґен. Павленка в районі Підгаєць розвивається успішно. Сильні ворожі наступи на Камінку струмилову відперто. На середнім відтинку без зміни.   Ґен. Вранґель дякує Франції за визнання. Ґенерал Вранґель — як доносить аґ. Аваса з Парижа — вислав до Мілєрана телєґраму, в якій дякує за визнання Францією уряду "південної Росії".   Військова конвенція між Бельґією і Францією. "Matin" пишучи про заключення бельґійсько-француської військової конвенції додає, що ця конвенція є договором в справі союза між Бельґією і Францією, що має на меті оборону на випадок нарушення границь одної з цих держав. Франція і Бельґія зобовязуються взаїмно собі помагати та створити одностайний фронт.   Кабінетна кріза в Румунії. Радіо з Науен доносить про упадок румунського кабінету Авереску. Створення нового кабінету піднявся Йонеску, котрий має зложити чисто соціялістичний кабінет.   Перед всесвітною революцією Муаулман? Як доносять з Москви, в Баку начнеться дня 1. вересня велика всемагометанська конференція, на яку зїдуться делєґати з усіх частин музулманського світу, щоби враз з московськими делєґатами уложити плян революції цілого Ісляму. Московський III. Інтернаціонал задумує утворити свої аґенди по всіх найважнійших центрах музулманського світа.   Побіда комуністів в Сербії. З Білгороду доносять, що при виборах до міської ради комуністи здобули 3.526 голосів і 30 мандатів. Посадником міста стане наслідком виборів комуніст. Також і в других сімох містах комуністи дістали при виборах більшість голосів і мандатів.   Америка за III. Інтернаціоналом. Бюро Райтера доносить з Ню Йорку, що соціялістична партія Сполучених Держав Америки, загальним голосованням рішила приступити до III. Інтернаціоналу. Висловлено тільки бажання, щоби диктатура пролєтаріяту не вводилася так як і Росії.   Громадська думка   