◦ ◦ ◦ ◦ ◦ ◦ ◦ ◦ ◦ ◦

Справа митр. Шептицького в Думі. Відень, 11. сїчня 1917. "Русское Слово" доносить, що відповідати на інтерпеляцію в Державній Думі в справі митр. Шептицького буде з порученя мінїстра внутр. справ А. Д. Протопопова, директор департаменту духовних справ чужих віросповідань Харламов. Ф. К.
Зїзд українських Холмщан у Москві. Як доносить "Р. Слово" в половинї грудня м. р. відбув ся у ставропіґійськім Воскресенськім, званім Новий Єрусалим, монастирі у Москві зїзд членів холмського Свято-Богородичного братства. Проводив на зїздї управитель холмської епархії еписком Серафим більський. У зїздї у характері почесних членів взяли участь між ин. б. холмський ґубернатор, пізнїйший оберпрокурор Синода член Держ. Ради А. Н. Волжин, нинїшний холмський ґубернатор камергер Л. M. Cавелов й ин. Зїзд продовжав ся три днї. Він був посвячений головно нарадам над положенєм православних Холмщан, а також над умовами поновного повороту їх до рідної землї. Між ин. зїзд звернув увагу, що Холмщан неправильно називають утїкачами. Вони — не втїкачі, а виселенцї, бо виселили їх із Холмщини війскові власти ізза стратеґічних причин. На зїздї виявило ся прикре положенє холмських виселенцїв в загалї, й особливо у поволжських ґубернїях — казанській і самарській. Постановлено відкрити при братстві бюро працї для холмських виселенцїв. Ухвалено звернути ся до загалу з відозвою складати жертви на відбудову знищених храмів холмської епархії. (Ф. X.)
Українцї в комітетї півд.-зах. фронту Союза городів. У склад комітету півд.-зах. фронту Союза городів у характері повновластників покликані д. В. Леонтович і д. Ф. Матушевський. Першому поручено завідувати разом з д. А. Нїковським віддїлом апровізації, другому — фінансово-статистичним віддїлом. — (Ф. К.) 