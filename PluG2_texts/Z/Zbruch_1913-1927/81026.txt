◦ ◦ ◦ ◦ ◦ ◦ ◦ ◦ ◦ ◦

Коли-ж буде Холмщина прилучена до України?!   ЛЬВІВ, 21. червня 1918. Таке питанє ставить "Нова Рада" з 15. с. м. і пише:   Вже пять місяцїв, як заключила Україна з Австро-Угорщиною та Нїмеччиною мир. Здаєть ся вже давно час, щоб цей мир було ратифіковано. Але не тільки що не ратифіковано мирового договору, але навіть про цю справу й чуток не має. А тим часом, з часописів довідуємо ся, що наші західні сусїди не сплять. Польські шовінїсти напружують всї сили, уживають всїх заходів, щоб скористатись з такого ненормального становища та осягнути своєї мети, а саме — щоб українську Холмщину загарбати до своїх рук. З цією метою була польська делєґація у ґр. Буріяна, який обіцяв Полякам порушити холмську справу в Берлїнї. Трохи згодом в цій же холмській справі з Варшави виїхала друга делєґація до Берлїна... Які будуть наслїдки цих домагань, трудно щось певне сказати, але "хто стукає, тому відчиняють".   Крім цього з певних джерел маємо відомости, що в окупованій австро-угорським війском частинї Холмщини польські шовінїсти ведуть завзяту та енерґічну польонїзацію. Які будуть наслїдки цієї ганебної роботи, про це говорити не приходить ся. Але, як що ця праця "польських патріотів" ще на якийсь час продовжить ся, то я певний, — і кожний, хто мав нещастя познайомитись з тим, як уміють "працювати" Поляки, — зо мною згодить ся, що українське населення, яке залишилось на Холмщинї, безумовно стратить своє національне обличчя.   А тому мимо волї хочеть ся спитати наш уряд, а особливо пана мінїстра закордонних справ, що він робить, аби паралїжувати ці шкодливі для української держави домагання польських шовінїстів. Чого ждуть?.. Давно вже пора, щоб фактично та остаточно була приєднана Холмщина до України і таким чином припинена ганебна польонїзація українського населення на Холмщинї.   Українська Бесарабія для України.   КИЇВ, 20. червня 1918. Одеський співробітник дневника "Послѣднія Новости" довідуєть ся з певного жерела, що румунське правительство згодило ся на прилученє округів Аккерман і Хотин до України.   Вуличні заворушеня в Відни.   Комунїкат дирекції полїції.   ВІДЕНЬ, 19. червня 1918. Дирекція полїції у Відни видала вчера такий комунїкат:   З приводу оголошеного в понедїлок розпорядку в справі зниження рації хлїба прийшло на жаль в деяких округах до вуличних заворушень, в яких взяли участь головно молодечі елєменти, при чім вдержувано трамваї, бито шиби і нападано на вози з хлїбом.   Дирекція полїції остерігає перед подібними заворушенями і є рішена виступити рішучо, уживаючи навіть найострїйших средств.   Вкінци звертаєть ся комунїкат до родичів, опікунїв і майстрів, аби пильнували належито дїтий і осіб повірених їх опіцї.   Новий переворот на Сибіри.   МОСКВА, 20. червня (Райтер). Чесько-словацькі війска враз в козаками і Кіргізами заняли Омск і завдали совітським війскам дуже важкі втрати.   В західній Сибіри большевицьке панованє повалене. Чесько-словацькі війска заняли Омск. За Омском і під Екатеринобурґом і Уфою ведуть ся завзяті бої. Нове правительство, яке обняло власть в Сибіри, вислало до ради народнїх комісарів в Москві телєґраму, в якій заявляє, що обняло переходово власть над Сибірю, заки не скличеть ся конституанти, яка має рішити про будучу долю Сибіри і про її відносини до Росії. Сибірське правительство є готове достарчити Росії хлїб, але під умовою, що совітське правительство в Москві не виступить оружно проти Сибіру.   У відповідь на се предложенє нового сибірського правительства видав Лєнїн заклик "До всїх", в якім заявляє, по рада народніх комісарів не буде переговорювати з протиреволюцією, і що вислане вже війска проти Сибіри. Далї звертаєть ся Лєнїн проти Французів і впевняє, що француським, російським і чеським імперіялїстам не вдасть ся голодом повороти російської революції, Лєнїн признає, що протиреволюційні елєменти заняли Самару, Омск і Ново Николаївск, але потїшаєть ся тим, що їм все таки не вдаєть ся повалити уряд народніх комісарів, навіть при француській і анґлїйській грошевій і чеській оружній помочи.   Дїло   