◦ ◦ ◦ ◦ ◦ ◦ ◦ ◦ ◦ ◦

Якою мовою обовязані говорити з українським населенєм в ц. і к. етапній команді у Львові? Доносять нам з міста: Нинї, 16. с. м., маючи орудку в етапній командї, звертаю ся до урядуючої панни по українськи, на що та відповіла менї, що тут урядова мова є нїмецька і відвернула ся від мене. Звертаю ся до проходячого підофіцира, та той навіть не вислухав мене й пішов далї. Йду тодї до капітана Малїновського, який на моє зажаленє менї відповів: "Тут урядова мова нїмецька, а як я хочу, то можу говорити по польськи; по українськи нїхто тут говорити не обовязаний!" Значить, все українське населенє мусить уміти по нїмецьки або по польськи, коли мусить в урядних справах звертати ся до етапної команди. Чи так розуміють рівноправність української мови також висші війскові власти?
Свій власний концерт уладжує в перших днях мая с. р. муз. Тов-о ім. М. Лисенка у Львові, в якім возьмуть участь пп. Оксана Бірецька, Василь Барвінський, Богдан Бережницький, Роман Любинецький, Евген Перфецький і ин. Докладну програму обіцяно нам надіслати в найблизших днях. 