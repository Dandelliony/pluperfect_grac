◦ ◦ ◦ ◦ ◦ ◦ ◦ ◦ ◦ ◦

Українська конституанта.
ВІДЕНЬ, 16. вересня 1917. "Рѣчь" з дня 25. н. ст. серпня у телєґрамі з Київа повідомляє: Українська Центральна Рада приняла резолюцію про як найскорше скликанє Установчих Зборів етноґрафічної України.
Українські посли у мінїстра внутрішних справ.
ВІДЕНЬ (Ткб). Іменем Української Парляментарної Репрезентації і Українського Комітету ратункового посли Петрушевич і Колесса з дня 15. с. м. відбули конференцію з мінїстром внутрішних справ ґр. Тоґґенбурґом в справі виселенцїв та в справі полїтичних домагань Українцїв в Галичинї. Посли вручили мінїстрови меморіял, в якім висказані ті домаганя. Мінїстер обіцяв поробити відповідні зарядженя і заявив що в сих днях знова деякі повіти а саме тернопільський, теребовельський і чортківський будуть отворені для повороту виселенцїв, що в справі повороту мешканцїв Волинї будуть небавом видані окремі розпорядки та що мінїстерство зарядить, що слїд, проти дальших евакуацій та безправних реквізицій.
Українське війско. 
ВІДЕНЬ, 16 вересня 1917. З приводу статї "Czas-у" п. н. "Koniec armii ukraińskiej" (ч. 412 з 12. с. м.), в якій польський орґан з великою радістю описує напад на полк ім. Б. Хмельницького в Київі, — один з членів президії "Союза визволеня України" висловив ся до Вашого кореспондента:
Щоб заспокоїти польську пресу, яка так радїє з "розбитя українського війска", можете подати в "Дїлї", що крім трьох корпусів на фронтї, які українїзують ся під оглядом складу як салдатів, так і команди, Українцї мають цїлком самостійні полки, в части на фронтї, в части за фронтом: ім. Хмельницького, Полуботка, Ґонти, Сагайдачного, Грушевського.
Мирова нота папи і відповідь держав антанту.
ЛЬОНДОН. (Ткб.) Райтер довідуєть ся, що союзники не хочуть дати відповіди на мирову пропозицію папи, заки не буде вислана до Ватикану відповідь осередних держав. Зрештою анґлїйське становище згоджуєть ся зовсїм з відповідю Вільзона.
Після побіди Керенського.
ПЕТРОГРАД. (ПТА.) Ґенерал Калєдін уступив із становища атамана донських козаків.
АМСТЕРДАМ. (Ткб.) Райтер доносить з Петрограду під датою 17. с. м.:
Телєґрафують з Могилева, що Корнїлова і 23 ґенералів та офіцирів, увязнених шефом штабу Алексєєвом, інтерновано в готели і поставлено під сторожу. Нинї покінчить ся переслуханє Корнїлова. Могилевська залога заявила, що не брала участи в бунтї і просила о висланє жовнїрів на фронт, зглядно до Солуня.
АМСТЕРДАМ (Ткб). До "Handelsblad" доносять з Льондону: Керенський найшов ся в тяжкім положеню. Ходило о коалїцію партій. Промисловцї, запрошені до участи в правительстві, готові були до сього тільки в разї участи кадетів. Керенський доложив старань, щоби станути на добрій стопі з радою робітників і жовнїрів, яка в останній крізї зійшла на лїво і нинї остає під впливом большевиків. На засїданю петроградської Ради Р. Р. Ж. большевик Каменєв виголосив серед оплесків большевиків пристрастну промову. Жадав безпроволочного утвореня соціялїстичного кабінету, безпроволочного проголошеня републики, безпролочного скликаня конституанти та знесеня всяких гідностий і титулів.
Партія Чернова старала ся послужити большевиками, але бояла ся, що вони можуть за далеко посунутись. Внесеня большевиків принято значною більшістю. Тільки меншевики з ґрупи Церетелїя голосували проти них. Більшости депутатів жовнїрів не було на сали, бо брали участь в кампанїї проти Корнїлова. Через кілька годин було річю правдоподібною, що Керенський уступить, а до керми прийде соціялілїстичний кабінет. По довших переговорах Керенський найшов тимчасову розвязку через утворенє воєнного кабінету. Мінїстри, що в нїм засїдають, є виключно мінїстрами адмінїстраційними.
ПЕТРОГРАД. (ПТА.) В ночи з 16 на 17. с. м. президент мінїстрів Керенський і мінїстри: війни Верховський і маринарки Вердеровський виїхали до головної кватири.
Новий російський кабінет.
ПЕТРОГРАД. (Ткб.) Некрасов сказав співробітникови дневника "Ізвєстія", що після довгих переговорів удало ся Керенському утворити кабінет в такім складі: Керенський — премієр і головний командуючий, Терещенко заграничні справи і мабуть заступник премієра, Кишкин — внутрішні справи, Карташев — віроісповіданє, Бирнацький — скарб, Коновалов — торговля, Наянтович — справедливість, Арханґельський — просвіта, Аксентієв — рільництво, ґен. Верховський — війна, адмірал Вердеревський — маринарка, Буришкин — контроля держави, Скобелєв — праця, Єфремов — опіка над убогими, Нїкитин — почта й телєґраф.
Фінляндська депутація у Керенського.
ПЕТРОГРАД. (ПТА.) Депутація фінляндського сойму була у президента мінїстрів Керенського і подякувала правительству за розширенє прав автономії, признаної Фінляндії актом з 12. вересня. Депутація запевнила, що Фінляндцї в полїтичнім і господарськім житю підуть разом з російським народом.
В комісії воєнної господарки.
ВІДЕНЬ. (Ткб.) 18. вересня. На нинїшнім засїданю комісії воєнної господарки подав предсїдатель вислїд загальної розправи і ствердив, що бесїдники переважно висказали думку, що цїла господарка предметами поживи й сирівцями потрібними для війска мимо трудностей тяжких до оминеня, була конечна і що треба вдержати сю систему також на будуче як довго триває війна. Тільки один з бесїдників висказав бажанє спинити дїяльність централї. Кількох бесїдників жалїло ізза сього, що не можна було добути від Мадярів одностайности господарської области, що впливало відємно на успішність многих заряджень з области воєнної господарки.
Комісія приступила до подрібної розправи над першою ґрупою, яка обіймає збіже, пашу й бульбу.
Голова воєнного Уряду обороту збіжем Шонка представив устрій і дїяльність заведеня і представив короткий начерк фінансових вислїдів. Білянс за рік 1915/16 виказує надвишку 1.4 мілїона при обороті 1.4 мілїярда. Період 1916/16 не є ще замкнений, але після тимчасового вислїду доходи й видатки покривають ся.
Правительственний комісар секційний радник Ґертнер представив загальний образ внутрішної і звичайної орґанїзації заведеня.
Нїмеччина і Швеція.
БЕРЛЇН (Ткб.) "Vossische Ztg." доносить: Стокгольмський дневник "Nya Daglight Allehanda" оголошує заяву нїмецького правительства, в якім воно висказує жаль, що для шведського правительства повстали неприємности наслїдком посередництва в пересиланю телєґрамів одного з заграничних нїмецьких послів до уряду заграничних справ.
Проти шведського правительства.
СТОКГОЛЬМ. (Ткб.) Вчора відбула ся манїфестація соціялїстів, в якій взяло участь до 15.000 осіб. По промовах Брантінґа і 7 инших кандидатів до стокгольмських виборів принято резолюцію, в якій домагано ся уступленя правительства.
У воздусї.
БЕРЛЇН (Вольф). Наші неприятелї підняли дня 16. с. м. кілька злетів і кинули бомби на південну Нїмеччину. Наступили саме на Штутґарт, Тибінґен, Фрайденштадт, Оберндорф, Забрікен і Кольмар. Під Штутґартом зранено легко жовнїра. В Фрайденштадтї і Кольмар спричинено шкоди в будівлях. Решта наступів не спричинено нї втрати в людях нї шкід в матеріялї. 3 ворожі лїтаки скинено.
Сподіванє недалекого мира.
БЕРН. (Ткб.) На надзвичайній сесії Союзних Зборів, отвореній в понедїлок, президент національної Ради Білєр у вступній промові згадав про мирову ноту папи та висказав надїю, що недалекий мир покладе край вимираню народів.
Перед новим періодом війни підводними суднами.
БЕРН. (Ткб.) Париські дневники доносять урядово, що супроти нового способу дїяльности нїмецьких підводних суден, Які тепер оперують ескадрами, треба сподївати ся, що новий період війни підводними суднами буде мати незвичайно поважний характер.
Нїмецький національним Союз і кабінет Зайдлєра.
ВІДЕНЬ (Ткб.) 18 вересня. Дневники доносять, що на нинїшнім засїданю президії нїмецького національного Союза відбула ся дискусія над становищем Союза супроти нового кабінету д-ра Зайдлєра і загально висказано думку, що Союз повинен далї поводити ся вичікувано. Щодо намірів уступленє президента Добернїґа стверджено, що не мав він нїколи такого заміру, що отже нема президіяльної крізи. 