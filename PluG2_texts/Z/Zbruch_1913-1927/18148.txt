Телєґрами.

Санкціонованє фінансового пляну.
ВІДЕНЬ (Вл. тел.) Вчера було засїданє мінїстерської ради, на якій рішено предложити до цісарської санкциї фінансовий плян. Закон про фінансовий плян появить ся у Wiener Ztg. в недїлю.
Державна рада.
ВІДЕНЬ (ТКБ). По промовах кількох бесїдників дебату замкнено і приступлено до голосованя над законом про учительску прагматику.
Жертви русофільської пропаґанди.
МАРМАРОШСЬКИЙ СИГІТ (ТКБ). В дальшій части розправи за москвофільську аґітацию обжалований Рапинець на запит, чи обіцювано, які моральні або материяльні користи за перехід на православє відповідає, що якийсь Пирчак заявив був, що найдуть ся такі, котрі прийдуть з помочию, коли переходи на православіє збільшать ся, то можна буде числити на поміч Росиї. Область землї до Білої Тиси була, говорив Пирчак, вже в 1848 році призначена для Росиї. Ціле житє буде лїпше, коли козаки прийдуть до Карпат.
Революцийний страйковий рух серед росийських робітників.
ПЕТЕРБУРГ. (Вл. тел.) з нагоди роковин демонстраций в році 1905 вчера в усїх фабричних дільницях Петербурга вибух масовий страйк.
Як доносять з Риги застрайкували там робітники богато фабрик і тої самої причини.
ПЕТЕРБУРГ (Вл. тел.) До години 1. в полудне вчера зайстрайкувало 70.000 робітників, а загального числа 350.000. В кількох фабриках робітники кидаючи працю співали революцийні піснї і хотіли уладити демонстрацию, але полїция їх розігнала. Демонстрациї уладжено в двох місцях Невського проспекту і на улиці Садовая, де поліция ужила оружя, кількох демонстрантів арештовано.
МОСКВА (Пет. Тел. Аг.) Проба викликати тут загальний страйк з нагоди роковин демонстрациї в 1905 році не вдала ся; застрайкувло лише 5½ прц. усїх робітників в Москві.
ВАРШАВА (Пгт. Тел Аґ.) В 8 фабриках застрайкувало 2800 робітників.
ПЕТЕРБУРГ (ТКБ). Урядово доносять, що вчера в Петербурзї застрайкувало 110.604 робітників. Арештовано 134 робітників за відспіванє революцийних пісень і проступки при демонстрациї. При сїм страйкарі тричі безуспішно старали ся відбити арештованих. В однім випадку полїцай дав два вистріли, щоби відперти напираючу групу робітників, зложену з 40 людий, але нікого не зранив. 