◦ ◦ ◦ ◦ ◦ ◦ ◦ ◦ ◦ ◦

Вломанє до каси. Минулої ночи вломили ся злодїї до льокалю Тов. обезпечень на житє "Гізеля" при ул. Кілїнського, розбили вертгаймівку та забрали з неї поверх тисячу кор. готівки, 4 золоті перстенї, медалїон від годинника, бранзолєтку і пару брилянтових кульчиків, загальної вартости 2000 К. Злодїїв досї не спіймано.
Засуд кн. Мещерського. Кн. Мещерського засуджено на сїм днїв арешту на головнім одвасї за те, що в Гражданинї закинув провокацию в справі розрухів між балтийськими моряками.
Арештованє спільників Вільчена. Слїдство в справі крадежи 192.000 корон на краківській почтї, доконаної урядником Вільчеком, веде надкомісар краківської полїциї д-р Крупінський. Підозрілим виглядало, що асистент почтовий Станислав Жембінський дуже зацікавив ся справою крадежи, а навіть жертвував свої услуги полїциї нїбито для вишуканя Вільчека, і в сїй справі виїздив навіть з Кракова. Жембінський знав, що Вільчек удержував аж три мешканя, але в зізнаню затаїв се. Тому переведено в його мешканю ревізию, яка дала такий вислїд, що його арештовано. Материял найдений у Жембінського обтяжив ще иншого сьвідка, Фелїкса Містата, почтового адюнкта, котрого також арештовано. Арештовано й жінку Вільчека. Сконстатовано, що Вільчек разом зі спільниками укладав уже віддавна плян крадежи, і що в сїй ціли сходили ся в Кракові й у Львові. На основі материялів, найдених у Жембінського і Містата, впав надком. Крупінський на слїд ще одного спільника, Володимира Соколовського, почтового адюнкта у Львові. Вчера приїхав до Львова надком. Крупінський і в товаристві комісарів львівської полїциї й аґентів прибув до дому Соколовського при ул. Личаківській ч. 5. Застали його сплячого. Збудили Соколовського та заявивши, що він арештований, відвезли його на полїцию. Арештовано також у Львові в Литовськім готели Марію Гавришко, коханку Соколовського, яка часто сходила ся з Вільчеком. Соколовського відставлено до Кракова. Один з арештованих признав ся вже до вини і подав подробиці своїх відносин до Вільчека. Гавришківна випираєть ся всякої участи в дефравдациї, признає лише, що Вільчекови мала доручити лист від Соколовського, але лист сей вкинула до почтової скринки на двірци. Полїцийне слїдство виказало, що Вільчек мав фалшивий паспорт, доставлений йому зі Львова. Гавришківна каже, що лист, який вона вкинула на двірци, не міг містити паспорту, бо був дуже легкий. 