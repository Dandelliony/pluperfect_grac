Нові нафтові области в Галичинї. – Зміни віроісповідань у Львові. – Атоньскі монахи

Нові нафтові области в Галичинї. Недавно вивертіли кипячку в шибі "Седно" в Попелях коло Борислава. Ся вість викликала велике зацїкавленє в нафтярскім сьвітї. З оглядом на положенє "Седна", який є висунений найдальше в полуднево східнім напрямі від бориславскої лїнїї, нове жерело кипячки є подїєю великої ваги, бо наводить на здогад, що нафтова лїнїя обнимає також і ті области, про які нїхто не думав, щоби там була кипячка, тим більше, що переводжено вельми довгі і дорогі проби. Слїд кипячки в закопі "Седно", без огляду на єї число, має також і се важне значінє, що вказує, в якім напрямі тягне ся нафтова лїнїя, яка є продовженєм нафтових областий Тустанович і Борислава і зверне без сумнїву вертничий рух в сю сторону. "Седно" є власностю фірми: Монтан, Східницї і Зєлєнєвского, є на 1114 м. глубокий і має 6 рур. Недалеко "Седна" находить ся закоп "Манра. Сей закоп здержано ще в 1912. р., однак в наслїдок "Седна" почнуть єго тепер знова вертїти.
Зміни віроісповідань у Львові. В маю с. р. перейшло на римско-католицкий обряд тілько греко-католиків, як в нїоднім місяцї. Таких легковірів було в маю аж 35 (14 мужчин і 21 женщин). Були се майже самі молодші: люди вільного стану (32). Крім того перейшли на рим.-кат. 2 жидівки, 1 протестантка і по одному з безвіроісповідних, а 1 жид приняв протестантизм.
Атоньскі монахи. З Одеси почали уже розсилати партиями атоньских монахів до їх родичів. З парохода "Херсон" їх перевозять до берега, а відтак під сильним конвоєм відводять до полїциї для переслуханя і опісля розсилають в села районів — Голти, Балти, Кучургана, Дубно, Старокостятинівки, Могилева, Проскурова, Київщини та инших. Більшість з сих монахів уже дїди, які жили на Атонї по 30 40 лїт, спокутуючи свої гріхи. Гомонять, що они вислали в Петербург гуртову просьбу, з підписом 1.600 душ, щоб їх простили і відослали назад до монастиря на горі Атос. 