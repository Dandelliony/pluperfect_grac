◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з 17. серпня.
Війна з Росією. Фронт архикн. Карла: В области Капула взяли ми гору Стару Обчину. На південь від Молдави й над горішною Бистрицею розбили ся російські наступи. Зрештою на сїм фронтї після наступів, про які донесено вчера, не було нїяких особливих подїй.
Фронт Гінденбурґа: В армії Бема Ермолї прийшло вчера між Перепельниками і Пеняками до дуже завзятих боїв. Більше як 12 годин гнав неприятель без перестанку свої маси проти наших становищ. Більшість наступів зломила ся вже перед нашими становищами, а де неприятелеви, як коло Манаєва, хвилево вдало ся вдерти ся до наших ровів, там викинули його наші резерви. Побідне відпертє російського удару треба приписати так само знаменитому дїланю нїмецьких і австро-угорських батерій, як також хоробрости піхоти, а саме західно-угорських полків ч. 12 і 72. Наші втрати малі, неприятельські незвичайно важкі. Дальше на північ нїчого важного.
Війна з Італїєю. На фронтї між Плявою і Віппах обмежили Італїйцї вчера свою дїяльність на живий гарматнїй огонь. За те між Віппах і Опакіо Селля заатакували наші становища пятикратними рядами. Тільки в однім місци мусили наші війска викинути неприятеля аж в бою з близька; зрештою його наступи зломили а серед особливо важких втрат для нього вже в нашім огни. На Тирольськім фронтї не вдали ся менші неприятельські підпринятя на Монте Пяно і Віварон.
Війна на Балканї. Крім звичайної боєвої дїяльности над долїшною Воюзою нїчого важного.
Воєнні комунїкати нїмецького ґенерального штабу з 17. серпня
Західний терен війни. Неприятельський огонь осягнув часово велику нагальність на захід від Вічете і над каналом Лябассе й на південь від нього. Після того, як уже рано відперто сильні анґлїйські наступи, виконані з лїнії Овіллєр Позієр і на захід від лїса Фуро, вечером по найсильнїйшім підготовнім огни перейшли до приступу дуже значними силами Анґлїйцї між Позієр і лїсом Фуро і Французи між Ґільом і Соммою. Приступ розбив ся, подібно як кілька разів пятикратно повторювані нічні атаки Французів. По завзятім бою відперто знов на захід від лїса Фуро й на південь від Морепа части противника, які були там вдерли ся. Втрати неприятеля є великі. На південь від Сомми йшли бої в околици Беллєй. Французи вдерли ся тут до нашого найбільше висуненого рова в ширинї 500 м. На захід звідси і коло Естре відперто неприятеля.
По обох сторонах Мози зросла знов артилєрійська дїяльність. Пробу неприятельського наступу в лїсї Шапітр здавлено замикаючим огнем. На численних місцях фронту не вдали ся підпринятя француських патруль.
Східний терен війни. Фронт Гінденбурґа: Нагальні аж до ночи далї ведені атаки Росіян проти відтинка Батків-Гарбузів на захід від Залозець відперто до краю.
Фронт архикн. Карла: Наступи неприятеля на північ від Днїстра коло Товстобаб Кончаків остали також учера без успіху. Взято 154 полонених. В Карпатах здобуто гору Стара Обчина на північ від Капуль.
Балканський терен війни. На південний захід від озера Дойран слабі болгарські війска, які стояли на передї, відкинули неприятельські віддїли, які пробували посунути ся наперед з Дольдзелї. 