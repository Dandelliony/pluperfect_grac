◦ ◦ ◦ ◦ ◦ ◦ ◦ ◦ ◦ ◦

Українське війскове віче у Харкові.
Із федеративною республикою.
ВІДЕНЬ (Ф. К ) "День" з дня 12 (25.) цвітня в телєґрамі з Харкова повідомляє:
Відбуло ся віче українських офіцирів, війскових урядників і жовнїрів харківського ґарнізону. Принято резолюцію, що "добро і щастє Росії основуєть ся на заложеню федеративної демократичної республики, зложеної з автономних народів".
Димісія кабінету ґр. Тіси принята.
БУДАПЕШТ (Ткб). Урядовий вістник оповіщає найвисшу постанову датовану з Дєнґеш дня 23. с. м., якою Монарх приймає димісію цїлого угорського мінїстерства і взиває кабінет, щоби до дальшого рішеня провадив урядові дїла.
Конґрес кадетів.
ПЕТРОГРАД (П. А.) Зібрав ся конґрес партії кадетів. Головою з'їзду вибрано Мілюкова. Він зобразив полїтичне положенє і візвав партію, щоби попирала всякими способами нове правительство, бо добуту революцією свободу можна вдержати тільки при помочи сильного правительства.
Мінїстер війни Керенський виїхав на перегляд всїх фронтів.
Робітник Гвоздов приняв місце товариша мінїстра працї.
За боєву силу російської армії.
ПЕТРОГРАД (ПАТ.) Загальна конференція соціяльно-демократичної партії, званої меншевиками, ухвалила резолюцію, в якій сказано, що революційна демократія мусить причинити ся до скріпленя боєвої сили російської армії, щоби вона могла боронити вітчину перед зовнїшною небезпекою.
Лєґітимованє послів.
ВІДЕНЬ (Ткб.) Канцелярія палати послів отримала письмо від мінїстерства внутрішних справ з донесенєм, що в подорожах послїв до воєнного обшару посли з обох палат можуть лєґітимувати ся замість пашпортами — урядовими (зелїзничими) лєґітимаціями з фотоґрафіями і власноручними підписами властителїв. Хто не має такої лєґітимації, отримає лєґітимацію з канцелярії своєї палати. Ц. і к. начальна команда армії видала про все те поученє всїм дотичним командам війсковим.
Польська державна Рада перестає урядувати.
ВАРШАВА (Ткб). Секретаріят польської державної Ради доносить: Відомість, подана в дневниках з 19 с. м. про засїданє департаменту Ради для полїтичних справ невірна. Починаючи від дня 17 с. м. всяка урядова дїяльність державної Ради застановлена. 