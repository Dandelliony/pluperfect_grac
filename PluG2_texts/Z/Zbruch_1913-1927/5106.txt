Як трактуєть ся листарів греко-католиків у Львові.  — Пригода ґр. Пінїнського. — Московські звичаї.  — Цїсар і арендатор. — "Стрільниця" і Жиди. 

Як трактуєть ся листарів греко-католиків у Львові. Львівська дирекция почт і телеграфів шанує релігійні почуваня листарів, але тільки римо-католиків і Жидів. Вони у торжественні сьвята зовсїм свобідні. Инакше трактуєть ся тільки листарів греко-католицького обряду. Їх сьвят — торжественних зовсїм не узглядняєть ся. Може би дирекция почт і телєграфів подбала про зміну теперішного звичаю в тім напрямі, щоби наші торжественні сьвята для функціонарів греко-католицького обряду респектовано таксамо як як римо католицькі для римо католиків і жидівські для Жидів.
Пригода ґр. Пінїнського. Бувшого намісника ґр. Льва Пінїнського мало не арештував полїцай. В понедїлок, дня 31 м. м, був ґр. Пінїнський в Тернополи на зборах проти виборчої реформи. Сполудня вийшов на прохід, з фотоґрафічним апаратом на рамени. Сим апаратом зробив кілька знимок, м. и. відфотоґрафував ґрупу Жидів. Побачив се полїцай, приблизив ся до ексцеленциї і підозріваючи в нїм шпіона, певно росийського, та хотїв його арештувати. Наперед спитав ся про імя "фотоґрафа". Ґр. Пінїнський, не хотячи іти на полїцию, подав своє імя. Тодї здивований поліцай випростував ся, засалютував, перепросив ексцелєцию і відійшов.
Московські звичаї. В петербурській "сєтрорєцькій фабрицї оружя", у віддїлї, що підлягає специяльній контролї, вкрадено модель візиєра карабіна, який недавно заведено в армії. Спершу сподївали ся у фабрицї і на полїциї, що модель вкрадено для чужих держав. Але доходженя показали, що вкрали його фабричні робітники і продали фабрицї Айвазова, яка теж достарчує оружє для росийського війска, котра купила сей модель на те, щоби змусити війскові власти, аби у неї замовили також нові карабіни.
Цїсар і арендатор. Перед місяцем нїмецький цїсар на рільничій радї в Берїінї виголосив промову про свої земельні добра і між иншим згадав, що мусить викинути одного свого арендатора Зоста за те, що запустив господарство у фільварку цїсаря Реберґ. Та Зост опісля не хотів уступити ся перед часом, до якого була заключена умова, а в його оборонї станули його сусїди дїдичі, котрі вказували на те, що Зост є знаменитим господарем. Одначе цїсар Вільгельм хотів поставити на своїм і подав Зоста до суду, але в судї програв справу і його арендатор лишив ся дальше в цїсарськім фільварку. Та цїсар конче хотїв позбути ся Зоста, хоч вже тільки для збереженя своєї поваги. І пішов на мировий шлях. Цивільний кабінет цїсаря дав Зостови 120.000 марок відшкодованя і.. ордер IV кляси тай Зост уступив сяза цїсарського фільварку. Зост за "провину" одержав ордер, а директор цїсарських дібр фон-Ецдорф, котрий фалшиво поінформував цїсаря, одержить димісию.
"Стрільниця" і Жиди. Львівська "Стрільниця" доси гуртувала самих тільки міщан католиків. Перед останними виборами до міської ради притягнено богато впливових Жидів для зєдиненої лїсти в той спосіб, що обіцяно їм крім вибору 18 ти радних ще кілька "концесий", м.и., що споміж них виберуть 3 того віцепрезидента міста та змінять статут "Стрільниці" в той спо-сіб, що і Жиди могти муть до неї належати. Сї концесиї обіцяно головно заходами кандидата на президента міста Наймана. Але коли він вже став президентом, то не дуже журить ся Жидами, а навіть вмиває руки від всього. А між тим міщани зі "Стрільниці" навіть не хотять чути, щоби разом з ними стріляли і палестинські стрільцї. В останних днях відбули ся збори "Стрільницї" в тій справі. Збори були дуже бурливі і більшість заявила ся за тим, щоби Жидів не приймати до товариства. Вона пійшла ще дальше; заявила ся за тим, щоби змінено статут міста Львова в той спосіб, щоби знесено III в цепрезидентуру та, щоби вже Жиди не могли мати аспіраций на се становище. Ось-так то відплачують ся Поляки за прислуги і так додержують умови. 