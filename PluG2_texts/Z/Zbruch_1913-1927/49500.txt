◦ ◦ ◦ ◦ ◦ ◦ ◦ ◦ ◦ ◦

Комунїкат австро-угорського ґенерального штабу з 25. марта.
Війна з Росією. На північний схід від Бурканова над Стрипою відділи гонведів, відперши сильний російський атак, впали до ворожих ровів і знищили оборонні урядженя. Поза сим не стало нічого важного.
Комунїкат нїмецького ґенерального штабу з 25. марта 1916.
Західний терен війни. Положенє в порівнаню з вчерашним днем в основі не змінило ся. В области Мози вели ся особливо оживлені гарматні бої, серед яких стріли счинили пожежу в Верден.
Східний терен війни. На захід від Якобштадту Росіяни по сильнім огневім підготовленю, ввівши до бою свіжі сибірські війска, рушили до атаку. Атак зломано, при чім ворог поніс значні втрати. Малі наступи на південний захід від Якобштадту і на південний захід від Двинска без труду відперто. Так само всі зусиля ворога проти фронту на північ від Відзів, поновлювані також в ночи, остали зовсїм безуспішні. Дальше на південь в околици озера Нароч ворог обмежив ся вчера до гарматних боїв.
Балканський терен війни. В новім летничім атаку зістрілено в воздушнім бою ворожий самолет. Він упав між обома Лїнїями і там знищено його гарматним огнем.
На російськім фронтї
БУДАПЕШТ. (Пр. т) Воєнний співробітник "Pester Lloyd-y" Гуебер пише: Теперішний російський наступ перевисшає всї попередні й звертаєть ся — о скілько можна було доси знати — проти трох головних відтинків нашого цїлого східного фронту: проти армії Гінденбурґа від Риґи до Вілїї, далї проти армії архикн. Йосифа Фердинанда над рікою Кормин (на схід від Стиру), в кінцї проти армії Ботмера над Стрипою. Офензива є широко задумана, стягнено до неї всї війска, які вдало ся в останнїх місяцях вишколити. Дотеперішні досвіди можуть заручити те, що також і при сім ґенеральнім наступі царська управа не пожалує жертв із своїх мас так, що можемо дожидати довгих, завзятих, для Росіян незвичайно кревавих боїв. Чи вони принесуть противникови який успіх — дасть ся бачити. Колиб навіть був який успіх, то не буде він стояти у відповіднім відношеню до російських жертв і в нїякім випадку не змінить загального положеня.
ЛЮҐАНО. (Пр. т.) "Corriere della Sera" доносить, що Росіяни безнастанно висилають свіжо згромаджені в краю війска в напрямі Буковини. Се мабуть вказує на близьке піднятє нової російської офензиви.
Литовцї в оборонї своєї незалежности.
БЕРН. (Пр. тел.) В Бернї відбув ся з'їзд литовських дїячів як з Литви так і з Америки, які оголошують в швайцарських ґазетах свої ухвали в справі незалежности Литви. В тих ухвалах Литовцї протестують також проти того, що Поляки представляють Литву як польську провінцію в минувшости й будучности і видають за лєґальних заступників Литви. Супроти сього литовські дїячі заявляють, що унїя Литви з Польщею є упадком польської держави перестала істнувати і фактично і правно. Литовський нарід мусить стати господарем на своїй земли і енерґічно протестує проти польських претенсій до Литви. Далї литовські дїячі протестують проти польських заходів заволодїти давним унїверситетом у Вильнї.
Битва на Північнім мори.
БЕРЛЇН (Б. Вольфа). Після відомостей що наспіли з ріжних місць і знов дістали потверджені, зведено дня 29. лютого в північній части Північного моря боротьбу між нїмецькім помічним кружляком "Ґрайф" і трома анґлійськими кружляками й одним контрторпедовцем. В боротьбі затопив Ґрайф торпедовим стрілом великий анґлїйський кружляк 15.000 тон, а вкіици сам висадив себе у воздух. З залоги яких 150 людий попало в полон. Назвиска їх незвісні. Анґлїйцї, котрі про цїлу сю подїю мовчать, відтяли їх від решти світа. Пороблено кроки проти сього.
Російське нарушуванє міждержавного права?
БЕРН. (Пр. тел.) "Corriere della Sera" доносять з Риму: Сими днями від'їхало двіста сербських офіцирів через Париж і Льондон до Росії, щоби австрійських полонених сербської народности виобразувати війсково до спільної з російським війском боротьби проти Австро-Угорщини.
Страйк в російських фабриках мунїції.
СТОКГОЛЬМ. (Пр. тел.) Майже в усїх російських фабриках мунїції покинули робітники працю. В Петербурзї почав ся в усїх фабриках оружя страйк. Фабрики є зачинені Також робітники в Москві, Тулї і Саратові прилучили ся до сього. Мунїційне питанє є тим самим для Росії загрожене.
СТОКГОЛЬМ. (Пр. тел.) Праця в путилівських заводах зовсїм спинила ся. Після сього, що дієть ся, будуть заводи через кілька місяцїв зачинені. 