◦ ◦ ◦ ◦ ◦ ◦ ◦ ◦ ◦ ◦

Громадська Рада міста Коломиї порішила одноголосно на вечірнім засїданю дня 13. с. м. площу в ринку напроти дроґериї Турянського віддати під памятник Т. Шевченка, а цілу часть ринку, прилягаючу до улиці Арх. Рудольфа, рішила перемінити на город та назвати його "Сквер Тараса Шевченка".
Катедра істориї України в Київськім унїверситетї. Рѣчь доносить, що студенти-Українці в Києві роблять заходи коло креованя в київськім унїверситетї катедри істориї України.
Заборона подорожи на могилу Шевченка. Останні пять років що весни улаштовувулись подорожі пароходом на могилу Шевченка. — Сього-ж року київський ґубернатор на прошенє клюбу "Родина" дозволити таку подорож 25. мая, а також 29. іюня (ст. ст.) до Межигіря й 6. серпня на Жуків Остров повідомив, що дві останні дозволяють ся, а перша не дозволяєть ся.
Зловленє пачкарів сахарини. Скарбова сторожа в Самборі вже давно впала була на слїди, що хтось перепачковує сахарину, але самих пачкарів не могла прихопити при роботї. Аж ось перед кількома днями удало ся комісареви сторожі скарбової п. Ґарлїцькому прихопити Янкля Штерна з Мостів малих, що має свій склад в склепі Лєї Шахерової в Ринку ч. 14., де при ревізиї знайдено 18 пакетів кристалїчної сахарини. 