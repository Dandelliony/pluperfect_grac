◦ ◦ ◦ ◦

Як се назвати? Укінчений правник українець з Нового Санча вносить прошення о приняття його до судової служби. Власти судові в Кракові відмовляють та підчеркують в його актах wyznanie gr.-kat. — Надходить час побору до війська. Його річник покликано — мусить і він ставитись. В тім випадку wyznanie gr.-kat. не хоронить його перед бранкою. — Як то? податок крови він мусить дати, а місця в суді не може дістати, бо на перепоні стоїть йому wyznanie gr.-kat. Се не один випадок приноровлювання міри — "równi z równymi — wolni z wolnymi".   Для історика. Р. Б. 1920 львівський прокуратор сконфіскував у "Впереді" ч. 205 уривок з повісти знаменитого шведського письменника Стріддберґа "Neubau".   Милятинський Христос у Львові. Евакуаційні зарядження обняли і ікону Христа в Милятині, яку вважають чудотворною. На разі приміщено її в каплиці сестер Милосердя при Театинській вулиці у Львові.   Здержання руху поїзду на шляху Львів-Самбір. Дирекція залізниць у Львові подає до відома, що з днем 8. вересня ц. р. здержує на шляху Львів–Самбір рух особових поїздів ч. 2111 (виїзд зі Львова 9.05) і ч. 2116 (приїзд до Львова 20).   Жертви війни. В Фірлеївці золоч. пов. підчас боротьби ранено відломками шрапнеля в ночи 22-літню Зофію Рехт. В Альфредівці перемишлянського пов. ранено відломками ґранату в руки і правий бік Параню Микулишин. В Ляшках королівських ранено крісовою кулею Марію Синтович. В Задвірю перемишлянського пов. ранено ґранатом Катерину Карпень. В Полухові перемишлянського пов. ранено Анну Миськів і її дочку Катарину. Усіх їх привезено до загального шпиталя у Львові.   Дезерція в польському війську. Дня 31. серпня відбулися перед полевим судом для области Рави Руської в Ярославі три розправи о дезерцію. Обжалованого Б. Подковского засуджено на смерть, по чім присуд виконано, Франца Ґлоговского засуджено на 5 літ тюрми а вістуна Йосифа Ґащишина засуджено на три літа тюрми і деґрадацію.   Проскрипційна австрійська ліста. Австрійському правительству доручено лісту осіб, які мали допуститися надужить підчас війни, виготовлену італійським і югославянським правительством. Ліста обіймає горожан давної австрійської монархії, головно членів австрійської армії а також і цивільні особи.   Літаком з Австралії до Льондону. Поручник Перер, який перший поважився відбути воздушну подорож з Австралії до Льондону, прибув тими днями щасливо на місце призначення. Свою прогульку почав він 8. січня з міста Ганольов; трівала вона 7 місяців.   Громадська думка 