Дещо про задачі новочасної держави.

Два австрийські торговельники хотїли — доносять про се нїмецькі часописи — для торговельних цілий вправити ся в еспанській мові і для сього використати свою лїтну відпустку на побут на еспанськім побережу. Отже звернули ся до ц. к. австро-угорського конзуляту в Мадритї з просьбою о інформациї, на що дістали таку відповідь:
"В полагодженю Вашого поданя з 1. с. м. (яке зрештою на основі позициї II. 28. конзулярної тарифи належитостий підлягає належитости 4.50 кор. і порто 50 сот., разом 5 кор.) повідомляєть ся, що ц. і к. конзуляти зовсїм не є покликані до даваня відповідий на такі питаня чисто приватної натури. Є се радше річ якогось бюра подорожий або подібної інституциї. Управитель ц. і к. конзуляту".
Діставши таку "чемну" відповідь, австрийські торговельники рішили спробувати иншої дороги і звернули ся до одного свого знайомого, горожанина Нїмеччини, щоб він удав ся з такою самою просьбою до нїмецького конзуля в Мадритї. Той відповів:
"Як місцевости, які могли-б бути корисні для Ваших знакомих, вказую Валєнцию, Маляту, Сантандер і Сан Себастиян. В двох перших місцевостях клїмат є лагідний, але також теплїйший, і вони надають ся найлїпше на побут в маю. В Сантандер і Сан Севастиян клїмат холоднїйший і удар хвиль сильнїйший.
Властивий купелевий сезон в Еспанїї не зачинаєть ся перед половиною червня, при чім маю на думці купелеві місцевости на пінічнім побережу. Що до вишуканя учителя мови, то найлїпше буде оглянути ся за ними вже на місци. Може цісарські конзуляти, які б в усїх тих місцевостях, удїлять в сїй справі близших інформаций. Крім того раджу купити найновійше виданє провідника Бедекера по Еспанїї й Портуґалїї, звідки можна докладнїйше довідати ся про відносини в Еспанїї. Цісарський конзуль".
Отсї дві відповіди конзулїв двох держав у тій самій справі, — хоч сама справа яка дрібна, — дають дуже ярку ілюстрацию до характеристики розуміня задач новочасної держави двома державними функціонарями: австрийським і німецьким.
Прочитайте лист австро-угорського конзуля, і побачите, що се бюрократ абсолютистичного типу, який думає, що держава є на те, щоби панувати над своїми підданими, а він, функціонар держави, на те, щоб виконувати те панованє. А прочитайте лист нїмецького конзуля, і побачите, що він задачу держави розуміє зовсїм инакше, що держава є орґанїзациєю суспільности та що суспільність має право вимагати від неї як найбільшої помочи й охорони. Се розуміє нїмецький конзуль і дає інформациї навіть тодї, коли він по букві закона до сього необовязаний, бо знає, що се його моральний обовязок та що сповненє його причинить ся до добра держави, скріпить привязанє горожан до неї.
Словом, ріжниця між ніїмецьким і австрийським конзулем величезна. А підїм далї на схід, прим. до Росиї, то росийський конзуль навіть те, до чого по букві закона обовязаний, сповняє як акт ласки представника держави для підданого, викричить ся на нього (сьвідками таких кроків є нераз ті, що мають інтереси в львівськім росийськім конзулятї). А що-до відношеня горожан росийської держави до росийських конзулятів, то сьміло сказати можна, що порядний горожанин почуває себе щасливим, як не мусить іти до "свого" конзуля, і коли б він звернув ся до нього по інформациї в якій небудь приватній справі, то се кидало би дуже підозріле сьвітло на його полїтичну чесність.
Бо инакша є держава росийська, инакша австрийська, инакша нїмецька, инакша француська і т. д., — кожда з них побудована на инших основах і инакше розуміє й виконує свої задачі супроти горожан. Щоби подати як найяркійший примір, вистане вказати, що коли зовсїм спокійний росийський горожанин рад, як не має нїякого дїла з державою, в Франциї париська біржа праці, гніздо синдикалїстів, є державною інституциєю. Там робітнича орґанїзация, яка змагає до усуненя державної орґанїзациї взагалї, домагаєть ся від сучасної держави, щоб вона служила інтересам робітничої орґанїзациї і користуєть ся тою услугою, — а в Росиї?
Маючи се на увазї, зрозуміємо, чому прим. Рада так а не инакше ставить ся до нашої боротьби проти москвофільства. Ми домагаємо ся від держави, щоб вона охороняла наші національні інтереси, а се в Росиї, де мають перед очима такий тип держави, як росийська, розуміють як накликуванє орґанів власти проти москвофільства.
А тимчасом чим культурнїйша держава, тим більше домагань ставлять до неї горожани і ціла боротьба за реформи державного ладу є власне боротьбою за державу, за те, щоби держава не була володарем над підданими, тільки орґанїзациєю для сповнюваня певних задач потрібних для громадянства.
Се треба розуміти, що не всї держави такі як росийська, що вже навіть австрийська держава, хоч не може рівнати ся з Анґлїєю чи Франциєю, є державою зовсїм иншого типу та що її відношенє до горожан зовсїм инше. А тодї не було би й тих усїх непорозумінь, від яких з приводу москвофільського процесу аж кишить в Радї. 