◦ ◦ ◦ ◦

Ріжні вісти   Совітська Росія бере назад мирову пропозицію Польщі. З Варшави доносять до "Морґен Цайтунґ": Тому, що польське правительство на офіціяльну мирову пропозицію совітського правительства не дало ще жаданої відповіди, в радіотелєґрамі "До всіх" подало московське правительство до відома, що уважає пропозицію за неважну і грозить витягнути з сього дальші консеквенції.   Льойд Джордж за великим кредитом для Німеччини. "Westminster Gazette" доносить з Льондону: Льойд Джордж вернув з Парижа з новими політичними плянами. Він заявляє, що фінансові точки мирового договору не є до переведення та що в Німеччині треба піднести промисл. Отже треба подумати про більший кредит для Німеччини.   Франція побоюється банкротства Німеччини. Париська преса занепокоєна господарським положенням Німеччини. Перспективи державного банкротства Німеччини грозять необчислимими наслідками — і усувають на задній плян всякі инші політичні справи. Се й спричинює, що навіть націоналістична преса домагається ревізії версальського договору.   "Times" про знесення бльокади. "Times" з 17. с. м. пише: Треба великої дози легковірности, щоби повірити, що знесення бльокади не потягне за собою зміни в політиці супроти большевиків, як се запевнює Найвища Рада. Політика в квестії російській — чи супроти большевиків, чи инших Москалів — була хитка, було в ній багато похибок і сліпоти на факти. Як що внесення бльокади рівнається признанню совітів, так коаліція наче взиває всіх Москалів піддатися совітам, за посередництвом котрих можуть тільки вести переговори з антантою.   Сила большевицької армії. "Daily Telegraph" з 17. с. м. доносить на підставі справоздання військового знатока, що большевицька армія числить 3 міліони жовнірів.   Як поінформована француська преса. "Temps" з 20. с. м. пише: "Курс теперішної політики змагає до запевнення Польщі впливу на вирішення долі сусідних народів Росії. Доказом сього напрям офензиви на Двинськ і підпомагання Петлюри на Україні. Польща приймає мандат на Сході, одначе домагається від антанти ясної політики в користь незалежности народів Росії".   Так пишеться в кореспонденції з Варшави... Сензаційна вістка. До "N. Fr. Presse" доносять з Ротердаму: Льойд Джордж має намір запросити Вільгельма на засідання Союза Народів.   Домагання невтралізації Балтику. Віденське Kop. Бюро доносить з Гельсінґфорсу: Конференція балтійських держав і Польщі рішила жадати невтралізації балтійського моря. Квестія в подробицях має бути обговорена на найблищім засіданню.   Обвинувачення Черчіля. "Daily Herald" висловлює думку, що анґлійський воєнний міністер Черчіль повинен станути перед судом за те, що зробив заговір з метою пхнути Анґлію до війни з Росією. "Черчіль — пише "Daily Herald" — пхає малі европейські народи до ворожих виступів проти народа, з яким вони не є офіціяльно на воєнній стопі".   Югославія жадає воєнної фльоти. Париська преса пише, що Найвища Рада обіцяла Югославії 13 німецьких торпедовців. Ці кораблі перед виданням відмонтується, будуть мати тільки одну гармату. Відмонтовання має на ціли, щоби не дістався Югославії ні оден корабель, що надавався би для воєнних цілей. Торпедовці мають тільки служити для пильновання побережа. Жадання Югославії кораблів з воєнної фльоти Австро-Угорщини досі не признано конференцією. Югославянська преса заявляє, що се треба завдячувати інтриґам Італії, яка противиться утворенню сильної югославянської фльоти.   Приготовляються до торговельних зносин з Росією. Наслідком знесення бльокади анґлійські тред-уніони роблять заходи о дозвіл на вислання робітничої делєґації до Росії, щоби на місці розглянутися у відносинах в совітській Росії і приготовити відповідний матеріял.   Новий курс французької політики на Сході. "Ню-Йорк Геральд" подає, що зміна у француськім правительстві та зміна французьких представників на мировій конференції буде мати великий вплив на поставу Франції супроти совітської Росії. Мілєран є противником всякої інтервенції в Росії. Так само Палєольоґ.   Відхрещуються! Пресовий реферат Д.О.Ґ. доносить: Пресове бюро Начальної Команди польських військ стверджує, що з Денікіном не проваджено ніяких пертрактацій в справі якої небудь спільної військової акції.   Націоналістичний рух в Туреччині. Позиція Мустафи Кемаля кріпшає, націоналістичний рух в Анатолії зростає. В Туреччині робиться приготовання до оружного спротиву на випадок накинення антантою впокорюючих мирових умов.   Українські повстання на Волині. До "Н. Фр. Прессе" з дня 27. січня телєґрафують із Москви, що повстання українських селян в околицях Рівного, Дубна і Проскурова приймають що раз більші розміри. Зоружені селяне мають нищити звязкові лінії і маґазини Поляків, а в багатьох місцях творяться ради.   Громадська думка   