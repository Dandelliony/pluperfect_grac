Росия і подїя в Сараєві.

В полїтичних кругах викликала сензацию статя в Reichsposty, писана "з війскових кругів". В сій статї автор вказує на Росию, як моральну виновницю морду, доконаного на особі архикнязя. Пише він, що Сербія є жерелом отруї, яка затроює схід і полудне нашої монархії. Міродатні австрийські круги не вволили оправданому бажаню армії, висказаному нераз у відповідних хвилях, щоби врештї покласти кінець провокациям тої держави.
Тепер сповнила ся найстрашнїйша провокация, морд, доконаний на особі наслїдника престола і то убийниками, що "студиювали" і "працювали" в Білгородї. А й хвилю до того вибрано відповідну. Росия стоїть готова до війни, свою армію горячковим зброєнем саме в тім часї цілковито змобілїзувала і має ся вражінє, що там за границею монархії знали про те, що прийде до подїї, яка навіть терпеливій Австриї всуне нарештї оруже в руки. І нїяке оправдуванє відвічальних чинників у Росиї не захитає в армії того глибокого переконаня, що між росийською готовістю воєнною і між заповідженєм страшних подій в Сараєві, яке пішло з Білгороду до Росиї — є тісна причинова звязь. Атже маневри в Боснїї були вже давно заповіджені.
Коли прикра конечність буде вимагати від нас, щоби ми супроти лїпше приготовленого ворога поводились пасивно і не тягнули ще найдальших консеквенций, то на всякий случай армія домагає ся, щоби се була лише коротка проволока аж до найблизшої нагоди, яку повинні ми самі накликати, а до приходу її, позбувши ся всякої дотеперішної слабости, маємо приготовити ся цілою силою. Маємо відплатити тяжку неудачу. Маємо пімстити на укритих з заду виновниках поповнений в Сараєві морд. Морд довершений на особі архикнязя вказує нам, що вибила година дїл.
Так пише в Reichspost австрийський офіцир під безпосередним вражінєм страшного злочину. Незвичайно замітна річ, що тезу про звязь між Росиєю і сараєвською подїєю видвигнули рівночасно і самостійно також дуже поважні орґани; анґлїйської преси.
Загально звертає на себе увагу факт, що в Анґлїї вказують без обиняків на росийську аґітацию і полїтику, як таку, що остає в звязи з справою замаху.
Так приміром Standard оголошує розмову з кермуючим дипльоматом бувшого балканського союза, котрий заявив, що всї, котрі знають перебіг подїй на Балканї, знають добре, що убитє престолонаслїдника і його жінки не прийшло несподївано. Нема сумнїву, що цілий заговір був приготовлений в Сербії, що на Росию спадає часть відповідальности, коли навіть не ціла. Тому є питанє, які наслїдки потягне се за собою. Обуренє, яке було в Анґлїї по убитю Александра і Драги і тепер повторить ся, може вплинути на анґлїйську дипльоматию.
Другий великий анґлїйський дневник Daily Chronicle пише: Нема сумнїву, що основою злочину є росийська система усуваня із сьвіта скритовбийчим способом кождого невигідного противника на Балканї. Сараєвського злочину не можна відорвати від сеї підступної росийської полїтики. Певні високі сфери в Петербурзї вже шість місяців ранійше знали, що має доконатись атентат на австрийського престолонаслїдника... 