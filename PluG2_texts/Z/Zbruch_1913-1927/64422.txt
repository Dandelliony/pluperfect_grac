◦ ◦ ◦ ◦ ◦

До відома всїм полоненим в Австро-Угорщинї: 1. Адмінїстрація видань Союза прохає всїх полонених, що звертали ся до неї по книжки на протязї останніх 1½ місяця, вибачити, що книжок їм досї не вислано. Се тому, що висиланню книжок поставлені були знову цензурні перепони. Тепер цензура обіцює усунути сї перепони й маємо надїю, що в найближших днях вишлеть ся книжки всїм, хто замовляв, і що далї всї замовлення можна буде акуратно виповняти.
2. Всїх тих полонених, хто в останнїй час звертав ся до Союза з проханнєм облекшити їм переїзд до українського табору, сповіщаємо отсим, що воєнні власти нїкого тепер до таборів з робіт не вертають. Також не переводять з одного табору до другого, хто обовязаний до робіт. Отже прохань сих катеґорій полонених про перевід до українського табору не можна задоволити. Зрештою і з самого українського табору майже всї полонені виїздять тепер на роботи, через що більшість курсів припиняєть ся. Нехай же кожен свідомий Українець робить тепер просвітно-полїтичну роботу на тім місцї, де він перебуває, а Союз прийде з допомогою своєю газетою та книжками.
3. Подаємо до відома всїм, хто запитував про адресу часописї-полонених "Розвага", що адресувати листи до редакції сеї часописї треба так: Ukrainische Lagerzeitung, k. k. Kriegsgefan generlagen in Freistadt, Öber-Österreich. 