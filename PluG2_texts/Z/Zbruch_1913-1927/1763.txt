Як московські промисловцї помагали — Сеймова виборча реформа — Ряд дописий в Варшави  — Заборонені полоси для літаків — Канадийська хронїка — „Русскій“ з під Городка — Приказ цісаря — Брехливість москвофільської преси — Збір ц. к. консерваторів

Як московські промисловцї помагали полудневим Славянам. Московське славянофільство припечатало ся новим скандалом. Ось спілка росийських авіяторів а Василєвом на чолі продавала болгарському і сербському війску за добрі гроші — зовсїм лихі лїтаки. Лїтак системи Фарман, який Василєв купив за 2.500 рублів, продав він славянському комітетови за 9.000 рублїв, зібраних від наївних славянолюбцїв з цїлої Росиї. Сей лїтак був так нїкчемний, що авіятор Агафанов не хотїв його навіть приняти, бо був зложений зі старих частий і зовсїм не пригожий до лїтаня.
Сеймова виборча реформа. В середу відбудеть ся у ґр. Штірка конференция в справі виборчої реформи. Візьмуть в нїй участь крім нам. Бобжинського Лєо, Стапінський і ґр. Скарбек. Правительство під натиском Українців хоче — як пише Głos Narodu — цїлу справу взяти в свої руки і впливати на Поляків, аби її швидко полагодити. Правительство мало одержати від ковсерватистів запевненє, що вони не будуть противити ся рішеню виборчої реформи. Також і N. Fr. Pr. привязує велику вагу до завтрішної конференциї. Пленум ковсерватистів радити ме над виборчою реформою дня 30 лютого. Становище людовцїв і демократів є ясне, вони дуже напирають на приспішенє виборчої реформи. Правительство раде сфіналїзувати виборчу реформу, бо по сїм наступило би вирівванє противенств в унїверситетській справі.
Ряд дописий в Варшави від нашого постійного кореспондента розпочинаємо в нинїшнім числі Дїла. Наші читачі з задовленєм приймуть се збогаченє змісту нашої ґазети постійними відомостями з осередка польського житя, — відомостями, які ранїйше ми могли подавати тільки неправильно: вряди-годи.
Заборонені полоси для літаків. Ц. к. міністерство справ внутрішних розпорядженєм з дня 20. січня 1913 р. означило слідуючі сторони яко „заборонені полоси“ для воздушних суден або т. зв. літаків: 1) Королївство Галичина і Володимирия враз з Вел. Князївством Краківським. — 2) Князівство Буковина. — 3) Східна часть горішного і долїшного Шлеска. — 4) В Тироли, сторони межи границею Італії і Швайцариї а границею від сторони Каринтиї і кілька инших сторін. — 5) В Каринтиї сторони межи рікою Дравою від Ґрайфенберґа до Біллях а дорогою з Віллях до гірського проходу Вурцен аж до границї межи Каринтиєю і Країною та кілька инших сторін. 6) Кілька сторін в Горициї і Ґрадисцї. — 7) Місто Триєст і прибережні води, що стоять під верховною властию держави. 8) Кілька просторів в Істриї і наконець: 9) Дальматия зі всіма приналежними до неї островами і прибережними водами.
Канадийська хронїка. До Канади прибуло минувшого року 400 тисяч іміґрангів, або 90 тисяч більше чим 1911 Р. Самі лише іміґранти зі Злучених Держав привезли з собою до Канади 135 мілїонів в готівці і майнї. — В Едмонтоні (Альта) почала виходити нова українська часопись п. з. Новини. Річна переплата д. 2 — В. 3. Е. д. 2•50. В Австрії 12 К. В Росиї 5 руб.
„Русскій“ з під Городка робить кариєру. Д-р Димітрій Верґун не може жалувати ся, щоби він за свої „русскіе убіждєнія“ потерпів. З убогого студента загосподарював ся при редаґованю Славянск-ого Вєка, а там і забогатїв, бо дістав товсту посаду в Нов-ім Времен-и. Тепер усьміхаєть ся йому ще дальша кариєра. Ось мінїстер просьвіти Кассо має іменувати його і за... заслуги коло славянства професором славістики в Петербурзі, а теперішний проф. Ястребов має перейти до Варшави. А що д-р Димітрій не має нїяких наукових квалїфікаций, то став поспішно приготовляти ся до вимаганого іспиту, який має зробити в однім в провінціональвих унїверситетів, де еґзамінатори будуть мати належві згляди для „наукових студий" редактора Нов-ого Времени й защитника Славян. Д-р Верґун, незвичайно обурений на Русскую Молву, що вона передчасно опубликувала замисли мінїстра Кассо та впевнюе в останнім Нов-ім Времен-и, що він не має нїяких зносин з мінїстром просьвіти та що не стараєть ся о унїверситетську катедру Вже таки не може заперечити, що маґістерський іспит здає в провінціональнім унїверситетї, та виправдує се тим, що історично фільольоґічний факультет петербурського унїверситету не хоче його допустити до маґістерського іспиту.
Приказ цісаря для армії. Всемогучий Бог покликав до себе мойого свояка Й. Ц. і к. Високість Генерала піхоти архикнязя Райнера. Глубокий і щирий жаль переймає мене, мій дім, монархію і цїлу збройву силу. Дорогий небіщик котрий відзначав ся рівновагою ума, був сьвідомий обовязку і посьвяченя, та був обдарований богатим досьвідом і глубоким, горячим чутєм до всего, що добре і чесне, з’умів до послідних днів свого житя бути діяльним і помічним з найобильнїйшим вислїдом на усїх полях державного житя і публичного добра. Передовсїм моя австрийська краєва оборона, яка мала се щастє, що через 34 роки бачила його на своїм чолї як головного вожда, завдячує йому свої поступи з малого початку до сегоднїйшного розвитку. Не стало його уже між живими. Але се, шо він вчинив і осягнув, дає нам спадщину, яка не минеть ся; память його серця, що било для всего, що шляхотне, память його визначного характеру тревати буде у вітчинї, як цїнне добро. З вдячною памятю про помершого і приказую: Полк піхоти ч 59 має мати на вічні віки назву „Архикнязя Райнера“. Відень, 30 січня 1913. — Франц Йосиф в. р.
Брехливість москвофільської преси доходить уже до таких границь, що вона без сумніву на всесьвітнім ринку брехні не знайшла би конкурента. Ось так в недільнім числі Галичанинъ в окре мій, на виднім місци поміщеній статі п. н. „Радикально новокурсныи пренія“ найдокладнїше описав, як на останнім засїданю „Народнаго Совета“ пп. Курилович і Глушкевич „обмінялись пощечинами“. Знаючи, що такі „пренія“ між москвофілами не є нїчим незвичайним, переповіли ми коротко у вчерашнім числі той „гомерівський" опис Галичанина. А тимчасом Галичанинъ у вчерашнім числі заявляв, що все те, що він пописав, неправда, і просить „у невольно задѣтыхъ лицъ извиненія". Так виглядає „правдомовність“ москвофільської преси. А тепер питаємо: яку вартість мають її писаня про українські справи, коли вона про своїх людий здібна на таку брехливість ?
Збір ц. к. консерваторів східної Галичини ухвалив на сїчневім засїданю: Приступити при помочи державної і краєвої субвенциі до реставрациї деревляних церков в Кутах і Хлїбові і поручити се діло арх. Т. Мокловському; внести до сойму петицию о субвенцию на консервацию церкви в Долині і на покритє дахом части мурів замку в Збаражи; поперти поданє заряду синаґоґи в Ходорові о державну субвенцию на докінченє консервациї декорацийних стінних мальовил з XVII. в., що находять ся в тій синаґозі: поручити п. Мокловському розслїдженє призначених на розібранє деревляних церков в Берестинах (пов. Самбір), в Борусові (пов. Бібрка), в Добротворі (нов. Камінка стр.) і потребуючої консервациї деревляної церкви в Мостисках, заразом уложенє кошторису відновленя церкви в Семаківцях (пов. Городенка); предложити центральній комісиї до рішеня справу розібраня деревляної церкви в Городку; зложити ся на перенесенє тлінних останків мнимої Ґертруди Коморовської і її родичів з підземеля костела у Виткові новім до осібної каплиці і домовин уфундованих Стефаном ґр. Баденїєм. Відтак заявив ся Збір рішучо проти зовсїм непотрібного зі становища комунїкациї розширеня ул. сьв Миколая яку проектує магістрат м. Львова при нагоді будови нового унїверситетського будинку, бо через се пропав би характеристичний шкарп з підмурованєм один з нечисленних фраґментів старого Львова. 