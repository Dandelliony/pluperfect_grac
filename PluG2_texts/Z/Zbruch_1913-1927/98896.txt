◦ ◦ ◦ ◦

    Німеччина домагається Гор. Шлеська. "Matin" пише, що німецькі делєґати на конференцію заявили, що Німеччина пропонуватиме сплату зобовязань в річних ратах пропорціонально до поліпшення господарського положення в краю. Дальше зазначили вони, що будуть домагатися аби Горішний Шлеськ остався при Німеччині.   Мобілізація у Франції. П.А.Т. доносить з Відня, що у Франції оголошено покликання усіх річників від 1895 до 1902 включно і покликання усіх підофіцерів з рр. 1889 до 1894. Віденські часописи припускають, що Франція має намір вислати більшу скількість війська до Малої Аза, або до Польщі.   Німецькі делєґати в Спа. З Парижа доносять: Німецькі делєґати в числі 60 прибули до Спа. Перше засідання має бути присвячене справдженню повновластей. Конференція звернеться в першій мірі до представників Німеччини з запитом, чому не дали відповіди на питання аліянтів, сформовані по конференції в Бульонь. Відтак предметом нарад має бути справа поділу вугля, імовірно справа ґданська та турецьке питання. Панує переконання, що справа процентового приділу німецьких відшкодовань є в засаді рішена.   Справа границь між Латвією і Естонією. З Риґи доносять: На доручення розємного судді в справі границі між Латвією і Естонією, лотишський міністер для закордонних справ подався до димісії враз з цілим кабінетом. Суддя анґлійський полковник Таллєт присудив Валє Естонії.   Виселення чужинців з Латвії. По донесенням з Риґи лотишський кабінет міністрів рішив виселити в Латвії усіх чужинців, що не мають там місця постійного осідку перед роком 1915.   Альбанці заняли Вальону. "Petit Рarisien" доносить з Білгороду: Потверджується відомість, що Альбанці заняли Вальону.   Д-р Бенеш на конференції в Спа. Чеське пресове Бюро доносить: "Міністерство для закордонних справ одержало таку телєґраму: Конференція в Спа буде займатися справами, яких полагодженням чесько-словацький уряд буде особливо заінтересований, тому представники союзних держав, зібрані дня 21. червня в Бульоні, рішили запросити чесько-словацькнй уряд, вислати делєґата на конференцію в Спа. З огляду на це безпосередне запрошення і з огляду на інформації про програму нарад в Спа, рішено вислати до Спа міністра для закордонних справ Бенеша.   14 кандидатів. Американські часописи доносять, що досі зголошено 14 кандидатів на президента Зєдинених Держав.   В річницю вбивства кн. Фердинанда. В річницю вбивства кн. Фердинанда і його жінки відбулася в Терезієнштадті урочиста ексгумація шістьох учасників сараєвського морду. Тіла померших в тюрмі перевезено до Бєлгороду, де будуть зложені в гробах заслужених мужів.   Ірляндія і Льойд Джордж. При кінці червня явилася депутація залізничників Анґлії у Льойда Джорджа й домагалася вдержання висилки війська й муніції проти Ірлядців, бо в противному випадку, вони в числі 20.000 застрайкують. Депутація дістала відповідь: Анґлійська влада не відхилиться від своєї політики супроти Ірляндії — а незалежна ірська република моглаб щойно тоді бути встановлена, колиб Анґлію цілковито розгромлено. Після виказу уряду в Дубліні поповнено в Ірляндії за час від 1. січня до 30. квітня 1920 отсі революційні вчинки: убийств 47, — 72 атентатів на орґани уряду, підпалено в 343 випадках, а того згоріло 258 поліційно-жандармських станиць.   Громадська думка 