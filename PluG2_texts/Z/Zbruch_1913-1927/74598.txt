◦ ◦ ◦ ◦ ◦ ◦ ◦ ◦ ◦ ◦

Полїтика Української Републики
Всї відомости, які в сих днях наспівають з Київа, говорять, що цїле житє української републики виповнене тепер боротьбою Ґенерального Секретаріяту проти домагань большевиків скликати "всеукраїнський з'їзд робітничо-салдатських рад". Домаганє се має на цїли відобрати власть Українській Центральній Радї і Ґенеральному Секретаріятови, а перенести її на ті суспільно-полїтичні елєменти, на яких опираєть ся вплив большевиків, себто на робітничо-жовнїрські "совєти" — в данім разї на такі-ж "совєти" українські",— від котрих большевики надїють ся, що вони підуть по лїнїї внутрішної й заграничної полїтики Лєнїна і Троцького. Головний закид, який большевики видвигають проти Ґен. Секретаріяту, містить ся в тім, що Рада і Секретаріят держать — мовляв — з "протиреволюцією", себто з Корнїловом і Кадіном, котрі обсадили донський басейн і проти котрих українські власти не схотїли позволити війскам Криленка перейти область української републики.
Як поясненє причини сеї відмови рознесла ся по Росії дуже характеристична чутка, що Українцї тому відмовили ся помагати петроградському правительству проти Калєдіна, що "нам (себто Українцям) близший Дон нїж Петроград". У сїм вислові справдї містить ся одна з головних провідних думок української полїтики з усїми її консеквенціями для української внутрішної і заграничної полїтики, — як в справі тих українських областий, котрі вже підлягають власти української републики, так і що-до тих українських областий, котрі доси остають поза межами власти українського правительства. Инакшу вагу і цїну приписує сим землям петроградське, московсько-інтернаціональне правительство, яке не має нїяких чутєвих відносин до українських окраїн, а инакшу вагу з усїми її полїтичними наслїдками, приписує сим землям правительство української републики.
Становище сеї републики до начільного питаня мира і війни пояснить ся не чим иншим, як саме оглядами на окраїнні области українських земель, які ще не підлягають власти української держави. Sapienti sat!
Як сказано, через територію України не пущено нїяких війск Криленка. Козаків Калєдіна відправлено над Дон, а Калєдін відпустив на Україну всї українські части. В Кубань відправлено з ріжних оглядів майже всїх українських юнкрів. Кубанське козацтво утворило своє правительство і управляєть ся "по запорожському звичаю", себто по традиціям і в дусї українського козацтва. Значить: Дон і Кубань для України!
Се могучість, яка зараз же впадає в очі кождому; безпроволочно підхопили сей факт посольства антанту і нараз страшно "розлюбились" в українськім народї. Цїкаво, що коли з Петербурга забирають ся всї чужі заступництва, то з Київа нїкому про се і не снить ся. Вони за порядок безпечні. Зачувати, що японський відпоручник має приїхати до Київа, де сидять війскові місії антанту.
Коротко можна схарактеризувати полїтику української републики в заграничній области — по перше: журою за цїлість українських земель з усїми її окраїнами, по друге: прихильною невтральністю супроти Росії. Що-до останної, знаменна була відповідь Винниченка, дана Криленкови на його прошенє позволити перевезти через Україну большевицькі війска проти Калєдіна. На предложенє се український премієр відповів чемною та рішучою відмовою: бо Україна "не хоче вмішувати ся в російські внутрішні партійні справи тай навіть пасивно не хоче брати сторони одної партії проти другої".
Погром в Бродах?
СТОКГОЛЬМ (Ткб.) Жидівське пресове Бюро доносить про нові погроми в ґубернїях могилівській, київській і волинській при особлившій участи жовнїрїв червоної ґвардії. Особливо страшний погром був в галицькім пограничнім містї Броди.
Мирові переговори.
ВІДЕНЬ. (Ткб.) Правительства Австро-Угорщини, Нїмеччини, Болгарії, Туреччини і Росії зачнуть тепер по заключеню перемиря як найскорше мирові переговори. Приготовляєть ся вибір і висланє повновласників на ті переговори. Аж до зібраня повновласників представники згаданих правительств, які перебувають вже від початку переговорів за перемирє в Берестю литовськім, будуть вести необовязуючі передвступні наради в справі мирових переговорів. Ті передвступні наради розпочато нинї.
БЕРЛЇН. (Ткб,) Державний секретар д-р Кільман удасть ся в протягу cего тижня на мирові переговори до Берестя литовського.
"Федерація чорноморських країв."
СТОКГОЛЬМ (Телєґрама польської пресової Аґенції). Київські дневники доносять таке: Представники Криму і Молдавії піднесли думку утвореня фадерації чорноморських країв. До федерації будуть належати: Україна, Крим, Молдавія і Кавказ, також козацькі области, донські і кубанські.
Офіціяльне виповідженє війни.
ВІДЕНЬ. (Ткб.) Нинї надійшло тут урядове повідомленє, що правительство Злучених Держав виповіло дня 7. с. м. Австро-Угорщинї війну.
Анґлїйська офензива в Палестинї.
ЛЬОНДОН (ТКБ). Анґлїйський комунїкат з Палестини з дня 16. с. м. доносить: Лїве крило і центр посунули ся на північний схід від Люд на ширинї 5 миль, лїве крило до найвисшої глибини на півтора милї, не стрічаючи більшого опору. Обсаджено Егіббраг, Кгібеннег і Ель Борнет, також терен вистаючий на правім крилї по Ельбраг. Наші летуни кинули 56 бомб на моторові судна, будинки і війска на горах Йордану і осягнули 24 влучних стрілів. 