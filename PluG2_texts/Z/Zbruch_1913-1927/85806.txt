◦ ◦ ◦ ◦

Вісти із занятого Львова. Українець, якому вдало ся виїхати зі Львова, оповідає слідуюче: Опянілі Пирговою побідою польські "лицарі" устроїли під колюмною Міцкевича велику маніфестацію зі співами патріотичних пісень. Далі переймали власть у всіх урядах і іменували Роя командантом "армії", що має здобути "wschodnie kresy". В місті страшний террор. Чимало українських іституцій разграблено. Против Жидів узброєні банди ідуть розбоєм. Для цілого населення, без згляду на національність витворились невиносимі умови. Українці, зазнавши цей коротенький час польської влади "wolnych z wolnymi", висказують ся, що підуть радше в россійське ярмо ніж малиб користати з польських "свобод".   Приїзд козацтва з Наддніпрянської України. Сьогодня о г. 11. пер. обідом приїхала до нашого міста підмога з Наддніпрянської України в числі 850 козаків. Цей відділ їде з цілим обозом і має на ціли враз з нашими війсками йти на відсіч столиці. Серед козацтва панує бадьорий дух завзяття.   Після обіду п. президент секретаріяту Др. К. Левицький привитав гостів на площі Собіского, а звідси рушили прегарно впорядковані відділи з грімкими піснями на дворець, наїженою від штиків лавою. Вражіннє походу було величезне.   Поміч іде! Кожної години напливають до нашого міста нові відділи сільских дружин в повнім узброєнню. Перетягають вулицями під проводом своїх командантів з патріотичними піснями на устах і тисячами заповнюють касарні, дожидаючи дальшого відтранспортовання. Сама Збаращина має доставити пять-тисячну армію. Честь патріотичним громадам, що відчули свій горожанський обовязок, найпачеж завзятущим Збаражцям!   Студентська сотня. Зорґанізовалась як боєва одиниця Студентська Сотня в котрої склад входять старші ученики і академіки. Кватира сотні містить ся в українській ґімназії. Взиває ся всіх учеників і академиків, котрі досі не вступили в сю орґанізацію, зголоситись в канцелярії сотні. На удержаннє боєвоі орґанізації просимо слати жертви в готівці (на руки команданта проф. Галущинського), а жертви в харчах, одязі і обуві до маґазину сотні в ґімназії.   Єкзекуція на лєґіоністах. В Збаражи свіжо наспівші відділи зі сіл розправили ся в понеділок з трома польськими лєґіоністами, розстрілявши їх за містом.   В справі тютюнового листя. Державний Секретаріят подає до відома, що тютюнове листє з сьогорічних жнив мусить бути збережене аж до дальшого зарядження і нікому його продавати не вільно. Куплене листє без дозволу власти буде сконфісковане. Небавком буде висланий в околиці, що управляють тютюн, комісар з окремими зарядженями.   Український голос 