◦ ◦ ◦ ◦ ◦ ◦ ◦ ◦ ◦ ◦

Російська Дума.
БЕРН. (Ткб.) Петербурський кореспондент париського дневника "Temps" телєграфує про програму Штірмера, що з доброго жерела довідав ся, що скликанє Думи буде приспішене. Першою точкою програми нового президента ради міністрів є доведенє до згоди між правительством і парлямєнтом.
Мирові переговори з Чорногорою не можуть розпочати ся.
ВІДЕНЬ (Пр. тел.). "N. Fr. Fresse" доносить з поінформованих кругів:
Мирові переговори з Чорногорою ще не розпочали ся і могли б тільки тодї розпочати ся, як би ті члени правительства, що остали в Чорногорі, могли виказати ся вповнї безсумнївними повновластями, що вони управнені до веденя переговорів Анї кн. Мірко, анї три чорногорські мінїстри, які остали в краю і з якими наша команда остає зрештою в добрих зносинах, не мають таких повновластий, отже покищо про мирові переговори не може бути мови.
Російський комунїкат.
ВІДЕНЬ. (Ткб.) Російський комунїкат з 4. лютого: Віддїли неприятельських військ старали ся коло острова Ґлявдон (24 км. від Двинська в долину ріки) зблизити ся до наших ровів, але наш огонь відпер їх. Велике число нїмецьких лїтаків перелетїло над околицею Двинське, появили ся рівнож цеппелїни. На теренї ґен. Іванова донесено попередного дня по кілька успішних кроків наших вивідників. В околици Понтови (7 км. на полуднє від Ново-Олексинця) наші звідники дійшли аж до дротяних перепон, в яких перше протягом дня наша артилєрія зробила дорогу і вдерли ся до відступу між першою і другою перепоною. Там заатакували неприятельський віддїл і в більшій части розбили його. В околици середної Стрипи й на полудневий захід від Залїщик розбили ми кілька неприятельських полевих сторожий.
Наші лїтаки на Ґорицькім фронтї.
ВІДЕНЬ (Ткб.). Воєнна прасова кватира, заперечуючи побрехеньку італїйського дневника "Corriere della Sera" про видуманого австро-угорського летуна, який, висланий на інструктора до Софії, здезертирував до Ромунїї і там оповідав ріжні "дива", між ин. про великі втрати австро-угорського летництва в Ґориції, стверджує, що доси не вдало ся Італїйцям анї знищити якогось австро-угорського самолету на Ґорицькім фронтї анї вбити летуна.
Провід Франції над союзниками.
ПАРИЖ (Ткб.) Сенатор Шарль Імбер домагаєть ся в однім з дневників для Франції начального проводу над операціями союзників. Нині не є дїлом Франції робити зусиля що до доповненя числа війск, але що для неї неможливе, те можуть ще зробити Росія, Анґлїя й Італїя. Франція з огляду на довге веденє війни, високий рівень своєї технїчної працї і своєї інтелїґенції повинна стати душею й мозком союзників. Дати раду страшному ворогови, се задача, яка сама не сповнить ся. Нехай союзники перестануть вкінци вести кождий свою власну війну.
Вільзон про становище Америки в війнї.
НЮ ЙОРК (Ткб.). В промові, виголошеній в Сен Люі, президент Вільзон схарактеризував поступованє Злучених Держав, що вони живуть в мирі з цїлим світом і так бажають жити, бо виросли з цїлого світа і цїлий світ розуміють. Ту приязнь можуть вони лїпше виказати світови, держачи ся здалека від війни, ніж вмішую їй ся до неї. Небезпека такого вмішаня є не в краю, але в зовнїшних відносинах. Поведенє командантів підводних човнів відповідало по найбільшій части законам краю, але хочби одно схибленє коменданта може підпалити цїлий світ. По мори йдуть великі ладунки пшеницї, бавовни й фабрикатів, а кождий з них може стати причиною великих трудностий, бо пливуть вони в полосу огню. Америка не завела якихсь особливих гачків анї навіть нових інтерпретацій до своїх міждержавних відносин, але остала при ясній основі між державних документів. Державні мужі старого світа не все хотїли признати, що на вівтари Америки оберігаєть ся поломінь права, коли над всїми иншими вівтарями шалїє буря пристрасти. Президент хоче виявити терпеливість і вирозумілість для тих, що їх уми війна вивела з рівноваги і признати їм усе, що не наражує на шкоду житєвих інтересів краю. Він сам в часах небезпеки для Злучених Держав відсунув би на бік всї надмірні скрупули. Сю уступку зробив би президент для обох сторін. Далї зазначив, що нїяка з воюючих сторін не є так відрізана від решти світа, щоби Злучені Держави не могли перед нею заявити ся так, як хотять. Америка є правдиво невтральна. Мир світа з Америкою залежить від решти світа, а не від Америки.
Нїмеччина і Злучені Держави.
НЮЙОРК (Ткб). Аґенція "Assosiated Presse" оголошує розмову з державним підсекретарем Ціммерманом, який висловив надїю, що нові пропозиції Нїмеччини будуть підставою дефінїтивного порозуміня з Америкою, хоч здає собі справу з того, що положенє є поважне. Нїмеччина не може робити дальших уступок, не може признати нелєґальности веденя війни підводними човнами. Є границї, де кінчить ся навіть приязнь. Америка в справі підводних човнів і "Люзитанїї" виступила з новими домаганями, яких Нїмеччина не може сповнити. Не можна жадати за богато і пробувати упокорити Нїмеччину. Такого оружя, як підводні човни, Нїмеччина не може випустити з рук. Коли-б Америка хотїла довести до зірваня, Нїмеччина не могла би вже нїчого більше зробити, щоб запобігти тому.
Західний терен війни.
Сильні бої артелєрії вели ся між каналом Ля Бассе і Арра, а також на південь від Сом. В останних днях ворог знов сильно острілював місто Лєн. В Арґонах Французи урядили вибух і обсадили на узгірю 285 на північний схід від Ля Шалид лїйку, витворену вибухом, одначе наш протинаступ зараз їх випер з тої лїйки.
Східний терен війни.
Ворог даром атакував заняте нами в ночи на 6. с. м. становище російської полевої сторожі на східнім березї Шари, над зелїзничою лїнїєю Барановичі-Ляховичі. Мусїв відступити, понїсши значні втрати. На північний захід від Відзи впав у наші руки російський самолет, якого керманич заблудив. 