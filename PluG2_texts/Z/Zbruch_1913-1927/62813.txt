◦ ◦ ◦ ◦ ◦ ◦ ◦ ◦ ◦ ◦

Евакуаційні лєґітимації для Львова. Маґістрат м. Львова подає до відома, що ц. к. намісництво в порозуміню з нач. командою армії зарядило, щоб лєґітимації для оставаня у Львові на випадок евент. евакуації були видавані властивим ц. к. віддїлом кватирмайстерським. Без його візи лєґітимація не буде мати стійности. Тому належить видані лєґітимації звернути Департаментови IV, двері 107, маґістрату найдальше до 26. с. м. По заосмотреню візою будуть вони знов звернені.
Відзначенє Рутовського. Цїсар надав б. першому віцепрезидентови м. Львова д-рови Тадеєви Рутовському в признаню незвичайно патріотичного і жертвенного поведеня перед неприятелем командорський хрест ордеру Франца Йосифа з звіздою з воєнною декорацією.
Длячого "Народна Торговля" не продає цукру? Як довідуємо ся, львівський маґістрат, покликуючися на рескрипт ц. к. Уряду прокормленя людности заказав гуртівникам цукровим, а також і "Народній Торговли" подрібну продаж цукру. Се зарядженє цїкаве, а то тим більше, що "Народна Торговля" яко один з найбільших склепів у Львові була в можности продати денно понад 2000 кґ. на карти цукрові.
Дальша дискусія над відокремленєм Галичини вела ся — як доносять з Відня — в "Österr. Polit. Gesellschaft" в четвер 22. с. м. За відокремленєм Галичини промовляв пос. Лєвенштайн. В дискусії промовляли нїмецькі посли Фрідман і Гаґер. Останний промовляв пос. Гальбан. На дискусії були присутні посли д-р Кость Левицький і Василько, два мінїстри і богато висших урядників з мінїстерств.
Занятє клямок на воєнні цїли. Розпорядок мінїстерства краєвої оборони з 23. с. м. зараджує занятє на воєнні цїли окутя дверий. Окутєм треба вважати клямки, ґузики, розети при замках і т. п. Також мосяжне, бронзове, мідяне окутє при брамах всякого рода буде заняте на воєнні цїли. Окуте, що має вартість історичну або артистичну може бути полишене на основі ореченя полїтичної власти. Властителї домів і віднаємники будуть обовязані віддати окутє представникам підприємств, яких означить мінїстерство публичних робіт. Мінїстерство торговлї орече на основі опінії знавцїв, яке окутє має заступити заняті предмети.
Радіоактивні жерела на Українї? "День" доносить із Катеринослава: Експедиція для дослїдів радіоактивних жерел намітила для дослїдів сільні озера в Маріупольськім повітї і сільні води й болота в містї Бахмутї і в Ново-Московськім повітї.
З Наукового Товариства ім. Шевченка. Засїданє історичної секції, що відбуло ся 10 лютого, було присвячене питаням з історії штуки. Зреферовано працю Василя Карповина "Інвентаризація деревляних церков Галичини", яка обіймає опис старих деревляних церков після місцевостей і повітів з виказом лїтератури про кожду будову. По довшій дискусії секція рішила оснувати Комісію для історії штуки і видавати як окрему публїкацію "Матеріяли для історії штуки". — Нова комісія уконституувала ся, вибираючи головою д-ра Василя Щурата, містоголовою д-ра Йосифа Пеленського, секретарем д-ра Богдана Барвінського. — Засїданє комісії для історії штуки відбудеть ся в понедїлок 26 лютого о год. 6 вечором в канцелярії Наук. Товариства, з таким порядком: 1) Програма праць комісії. 2) Д-р В. Щурат Матеріяли до Історії українського малярства 17. і 18. в. 3) Комунїкати. 