◦ ◦ ◦ ◦ ◦ ◦ ◦ ◦ ◦ ◦

Проголошенє Литви великим князївством.
Бюро Вольфа доносить: Начальний вожд сходу дозволив на утворенє литовської Ради довіря, яка має складати ся з найвизначнїйших дїячів Литви.
В звязку з тим доносить "Naprzod", що утворенє литовської Ради є вступом до проголошеня Литви великим князївством.
Цїсар Вільгельм до армії.
БЕРЛЇН (Ткб). Бюро Вольфа доносить: Цїсар Вільгельм виголосив з нагоди представленя нової оборонної методи на заходї промову до бранденбурського полку піхоти в якій сказав:
Неприятель шукає рішеня. Ждемо на се рішенє. При помочи Бога, яка доси так ласкаво нас ослонювала, нехай прийде се рішенє. Неприятель так довго буде мусїти кидати людий на шанцї, аж їх більше не буде мати, але вичерпаний покине оружє. О се маєте постарати ся. Коли надїйде ся хвиля, коли надїйде осягненє для нїмецького народу становища, яке йому належить ся, тодї подиктуєте мир.
Керенський на північним фронтї.
ПЕТРОГРАД (П. А.) Мінїстер Керенський відбув перегляд північного фронту. Він відвідав цїлу лїнїю передних ровів стрілецьких, віддалених о 200 кроків від неприятеля, удав ся також на обсерваційне становище, не оглядаючи ся на небезпеку, що неприятельські кулї можуть його досягнути. Війска з захватом витали його. Того дня мінїстер відбув перегляд війск фльоти Балтійської, які зладили йому великі овації.
Оголошенє Італїєю независимости Альбанїї і Франції.
БЕРЛЇН (Ткб). Оголошенє Італїєю независимости Альбанїї є повною несподїванкою для Франції. Здаєть ся, що француська цензура незізволила через якийсь час на оголошенє сеї відомости. Тепер появили ся у француській пресї старші відомости про те, які звучать, що оголошенє независимости Альбанїї має тільки провізоричне значінє тому, що остаточне управильненє сеї справи наступить підчас мирових переговорів.
Конференція президента мінїстрів з польським колом.
ВІДЕНЬ (Ткб). Вчера по полудни була конференція президента мінїстрів ґр. Клям Міртінїца з президією польського кола, яку заступали: презеc Лазарський і віцепрезес Діяманд (в заступстві Дашинського), Ґломбінський, бар. Ґец, Кендзьор і Лєо. В польських кругах говорять, що на нарадї, яка вела се 2½ години, обговорено ухвали польського кола з 16. і 28. мая. Конференція буде мабуть незабаром ведена далї.
Болгарія й осередні держави.
ВІДЕНЬ (Ткб.) Вчера вечером був у цїсарської пари в Ляксенбурзї родинний обід, на який були прошені болгарський цар, наступник престола Борис і кн. Кирило.
БЕРЛЇН (Ткб.) Прибув сюди болгарський презитент мінїстрів Радославов.
БЕРЛЇН (Ткб). Довідують ся, що болгарський президент мінїстрів Радославов, який вчора вечером прибув до Берлїна, скористає з нагоди й обговорить з нїмецькими державними мужами подрібно питаня, важні для обох країв.
Представник ц. к. коресп. Бюра довідуєть ся, що президент мінїстрів Радославов в поворотї з Берлїна задержать ся у Відни і буде конферувати з мінїстром заграничних справ Чернїном.
Між союзниками.
БЕРН (Ткб.) "Journal de Peuple" доносить, що в Франції заборонено кілька російських соціялїстичних ґазет, між ними "Ізвєстія" і "Правда". 