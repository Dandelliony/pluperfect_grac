◦ ◦ ◦ ◦ ◦ ◦ ◦ ◦ ◦ ◦

Повстанє в Ірляндії.
Повстанцї піддали ся. — Недовірє до адмінїстрації в Ірляндії.
ЛЬОНДОН (Райтер). Урядово. Всї провідники повстанцїв в Дублїнї піддали ся, коли повстанцїв виперто з почтового уряду, який стояв в огни. Війско перестало стріляти, а провідники наблизили ся з хоругвою парляментариста. Спершу заключено завішенє оружя, опісля Pearce, президент провізоричного републиканського правительства, підписав формальну безумовну здачу. Всї коменданти оружних сил повстанцїв дістали приказ зложити оружє. Відпис протоколу здачі оголошено плякатами в цїлім краю.
ФРАНКФУРТ н. м. (Ткб). "Frankf. Ztg." доносить з Льондону: Ві второк має бути поставлена в палатї громад отся резолюція: Палата відносить ся з великим недовірєм до адмінїстрації Ірляндії і є переконана, що теперішна адмінїстрація спричинила вже такі великі небезпеки для загального добробуту, що при дальшій подібній полїтиці положенє стане ще небезпечнїйше. Отже палата звертаєть ся до короля з просьбою, щоби усунув теперішного льорда поручника для Ірляндії і державного секретаря для Ірляндії з їх становищ.
Крім того має бути назначена комісія, яка розслїдила би справу і предложила вислїд свого розслїду.
Ювилей Зальцбурґа.
ЗАЛЬЦБУРҐ. (Ткб.) Роковини 100-лїтної приналежности Зальцбурґа до Австрії святковано нинї торжественно. Іменем правительства приїхали сюди ґр. Штірк і мінїстри внутрішних справ і просвіти.
Економічне зближенє між Австро-Угорщиною й Нїмеччиною.
ВІДЕНЬ. (Ткб.) Переговори з представниками нїмецького правительства, що прибули недавно сюди з Берлїна, що до кількох цлових і господарських справ, відбули ся в останнїх днях в мінїстерстві заграничних справ при участи австрійських і угорських функціонарів. Переговори випали зовсїм вдоволяючо. Технїчні подробицї тих справ будуть предметом спільних конференцій фахових делєґатів, які розпічнуть ся на другий тиждень в Берлїнї.
Американський амбасадор у нїмецького цїсаря.
БЕРЛЇН (Бюро Вольфа). Амбасадор Злучених Держав був принятий у цїсаря на авдієнції в великіЙ головній кватирі. Він вертає знов до Берлїна.
Делєґація болгарського парляменту в Будапештї.
БУДАПЕШТ (Ткб.) Сюди прибули делєґати болгарського парляменту. Угорський президент мінїстрів дав у її честь обід, на якім виголосив промову. Йому відповів президент болгарського парляменту Момчилов.
Репресії в Італїї на маєтках горожан неприятельських держав.
ЛЮҐАНО (Ткб). Згідно з заявою мінїстра заграничних справ Соннїно, яка містилася в його останній промові, виголошеній в палатї послів, появив ся розпорядок королївського намісника в справі репресій на маєтках горожан неприятельських держав та інституцій, які мають осїдок в неприятельських краях. 