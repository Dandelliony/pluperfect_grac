◦ ◦ ◦ ◦ ◦ ◦ ◦ ◦ ◦ ◦

Виїзд цісаря до Ішлю.
ВІДЕНЬ (Ткб.) Цісар нинї рано о год. 8. виїхав на літний побут до Ішлю. Улиці, котрими монарх переїздив, були прикрашені. Шкільна молодїж творила шпалїри. Прибули також численні стоваришеня з музичними капелями і тисячі публики. Цісар їхав в отворенім повозі і дякував за овациї. На двірци промовив до цісаря посадник Вайскірхнер. Висловив надїю, що цісар в певнім здоровлю верне в осени до Відня. Цісар подякував за сї слова і за участь населеня, виявлену підчас недуги цісаря, та за нинїшні ознаки привязаня. Опісля монарх всїв до поїзду і ще з ваґону уклонами дякував за овацию.
Берхтольд у цісаря.
ВІДЕНЬ. (Пр. т.) Цісар прйняв учера мін. Берхтольда на авдиєнциї.
Новий президент угорської палати вельмож.
БУДАПЕШТ. (Прив. тел.) Як доносять бувший австрийсько-угорський посол в Берлїнї бар. Сеґенї буде іменований президентом угорської палати вельмож на місце бар. Йошіки.
За підложенє бомби.
РЄКА (Ткб.) Робітника Белелї, котрий в мартї с. р. в огородї ґубернатора підложив бомбу, засуджено на рік і 30 днїв вязниці.
Ціли француської фльоти.
ПАРИЖ. (Ткб.) В сенатї, в дискусиї над етатом маринарки, справоздавець Шотемп заявив:
Головною цілию нашої фльотової полїтики є забезпеченє за всяку ціну нам і нашим союзникам опанованя Середземного моря. Не лише мусимо мати спромогу свобідної комунїкациї з північною Африкою і нашими подальшими посїлостями, але мусимо також могти перешкодити, щоби Нїмеччина бльокована з півночи росийською й анґлїйською фльотою, могла заосмотрювати ся в засоби поживи і сирі материяли дорогою через австрийські й італїйські пристани. Чи ж маємо рішучу перевагу над злученими фльотами Італїї й Австро-Угорщини. Нинї є рівність щодо корабельного материялу, але в 1920 р. мусимо будувати 4 наддреноти, щоби бодай сю рівновагу удержати. Отже є річию конечною побільшити нашу воєнну фльоту з 28 панцирників на 33 себто на 4 ескадри кожда з 8 кораблїв з одним адміральським кораблем.
Проти замкненя Дарданелїв.
БУКАРЕШТ (Ткб.) Півурядова Independancе Roumaitie потверджує, що Росия і Румунїя інтервенїювали в Царгородї проти евентуального замкненя Дарданелїв. Відповідь великого везира ще не звісна.
Інтервенцию Румунїї мотивує ся часопись економічними інтересами, котрі дізнали би великої шкоди на випадок замкненя Дарданелїв.
Маневри грецької фльоти.
АТЕНИ. (Ткб.) З причини побільшеня фльоти і великих маневрів на мори, на найблизші тижнї покликано 7 кляс резерви маринарки.
Пожежі.
САЛЄМ (Ткб.). Половина міста знищена. Шкода 20 мілїонів долярів, 10.000 людий без даху. Збірники ропи, котрі експльодували, знищили 13 домів.
НЮ ЙОРК (Пр. тел.). В містї Салєм (в стейтї Месечузетс) впало жертвою пожежі 2.000 домів і 20 фабрик. Пожежу зльокалїзовано.
ЛЬОНДОН (Ткб.). Пожежа знищила маґазини збіжа, вовни і яєць в Ґрінбі. Шкода виносить около 50.000 фунтів. До полудня пожежа не була ще зльокалїзована.
Землетрясенє на Суматрі.
 ГАҐА (Ткб.). Урядово доносять, що Суматру навістило землетрясенє. 11 убитих, богато домів знищених. 