Державно-правне застереженє про право українського народу.

Львів, 31. мая 1917.
На вчерашнім отвореню сесії Державної Ради репрезентація українського клюбу Австрії зложила в палатї послів устами заступника голови У. П. Р д-ра Евгена Петрушевича державно-правне застереженє про право українського народу бути господарем на своїй землї.
Відносини, в яких живе український нарід в Австрії, як також інтернаціональна полїтика астро-угорської монархії в сїй війнї спричинили, що українське державно-правне застереженє звертаєть ся передовсїм проти польських претенсій до українських земель, як також проти того полїтичного курсу Австрії в польській справі, який дає тим польським претенсіям реальну підставу.
Чи Поляки підносили б тепер свої претенсії до Східної Галичини, коли б Австрія ті українські области, які одержала при подїлах польської держави, була згідно з історично-національним принципом зорґанїзувала як українське королївство Галичини й Володимирії?
І чи підносили б вони свої претенсії до розширеня границь Польського Королївства на схід, коли б знали, що Австро-Угорщина і Нїмеччина стоять рішучо на тім, що Польща зачинаєть ся й кінчить ся так, де зачинаєть ся й кінчить ся польська етноґрафічна територія?
Склало ся так, що українське державно-правне застереженє стало безпосередною відповідю на польську ухвалу в Кракові, в якій парляментарні представники австрійських Поляків в присутности представників Польського Королївства піднесли потребу відбудованя незалежної Польщі з доступом до моря.
Один з лїдерів того нового курсу польської полїтики в Австрії, якого висловом є згадана ухвала, п. Дашинський, пояснив, як її розуміти. Заявляючи, що в Польщі нема нїмецької партії крім запроданцїв, п. Дашинський дав пізнати, що новий польський полїтичний курс ставить себе у рішуче противенство до Нїмеччини як до держави, яка, бажаючи вберегти своє дотеперішнє володїнє над тою частю Польщі, яку дістала при подїлах польської держави, самим стоїть перешкодою на шляху до тої цїли, яку проголошено в Кракові. Що-до двох других держав, які взяли участь в подїлах польської держави, п. Дашинський вказав на те, що Росія признала в принципі незалежність Польщі, а становище Австрії в польській справі квалїфікує її дати інїціятиву в справі відбудованя польської держави. З Австрією лучить Польщу те, — говорив п. Дашинський — що обі є католицькі, обі є континентальними державами і обі ведуть експанзію на схід. Словами про експанзію на схід п. Дашинський знов пояснив краківську ухвалу: що відбудована польська держава має обнимати також ті українські землї, які колись належали до неї.
Коли ходить о особу п. Дашинського, то він свою теперішну полїтику експанзії на схід сам полїтично схарактеризував, заявляючи перед 18 роками на з'їздї австрійської соціяльної демократії в Бернї (1899), що "через утворенє провінції Галичини 3½ Українцїв зіпхнено на ступінь безнадійної меншости", та що "3½ мілїонів Українцїв оплачують цїлу польську культуру Східної Галичини". Тепер п. Дашинський хотїв щоби через відбудованє історичної Польщі бодай десять мілїонів українського народу зробити безнадїйною меншістю і казати їм оплачувати польську культуру на своїй землї.
Як се собі уладять Австро-Угорщина й Нїмеччина, що Поляки хотять оперти справу відбудованя Польщі о Австро-Угорщину, захвачуючи рівночасно непримиримість сього свого змаганя з Нїмеччиною, — се річ обох осередних держав.
Нас обходить в сїй справі те, що в Кракові проголошено польську експанзію на схід, на українські землї під протекторатом Австрії. Відповідь на сю польську енунціяцію дало українське державно-правне застереженє, зложене на вчерашнім засїданю палати послїв. Говорить воно кождому, кого се обходить, що український нарід рішений всїми силами боронити кождий ступінь української землї перед польською експанзією — і перед кождим, хто тій експанзії як-небудь сприяє.
А що се є становище не тільки австрійських Українцїв, але цїлої України, про се говорить ухвала Українського Національного З'їзду в Київі у відповідь на піднесені варшавською Державною Радою претенсії до українських земель, як також такі самі ухвали инших українських орґанїзацій по тім боцї кордону, між ин. орґанїзацій військових, які говорять про потребу визволеня українських земель з під польського панованя.
Нехай же і Поляки і всї ті, хто їм давати-ме своє підпертє, знають, що на сторожі своєї західної границї стане весь український нарід, вважаючи своїм ворогом кождого, хто хоче переступити сю границю для своїх завойовницьких цїлий. 