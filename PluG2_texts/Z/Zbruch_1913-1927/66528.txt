З Союза Українок.

Дня 20. мая 1917 відбули ся в салї "Бесїди" загальні збори Товариства "Союз Українок" при численній участи членів. Збори отворила предсїдателька панї Макарушкова. На предсїдательку зборів упрошено паню Шухевичеву, на секретарку панну Шміґельську. Панї Вергановська зложила звіт з дїяльности філїй. Всїх філїй має Товариство 14, а кружків 12, з того 6 філїй і 7 кружків є під російською інвазією. Видїл вислав письма і статути в цїли заложеня нових філїй і кружків, а з істнуючими порозумів ся в справі їх дїяльности. Звіт з дїяльности релїґійно-гуманїтарної секції зложила панї Лицинякова. Секція виєднала в ректоратї духовного семинара дозвіл збирати в церкві датки на бідних і з того удїлила 6 підмог. Секція наміряє заснувати "Братство христіянської любови". "Товариство для слуг" і бюро кореспонденційне для полагоджуваня переписки з полоненими. Звіт з дїяльности просвітної секції зложила панї Коренцева. Члени Секції устроюють по львівських читальнях що недїлї реферати і підготовляють членів читальнї до уладжуваня народних, святочних вечерів. Панна Шашкевичівна веде в читальнї при площи св. Юра курс нїмецької мови. Заходом секції відбув ся в сали Лисенка відчит п. Труша про Ів. Франка. Секція устроїла в салї "Бесїди" вечір казок для дїтий, а 28. мая устроює в салї "Сокола" дїточу виставу з даровим підвечірком для українських дїтий з польських шкіл; упорядкувала біблїотеку і вижичає книжки, уладила мандрівну біблїотеку і запренумерувала "Шляхи", орґан жіночий "Die Frau" і орґан нїмецьких робітниць "Die Gleichheft". Секція почала підготовляючі працї в цїли заснованя фреблївського огородця, помістила в "Свободї" дві популярні статї і задумує видавати власну часопись. На поклик Товариства педаґоґічного, яке уладило приготовляючий курс до учительської семинарії, панї Навроцька і панна Шміґельська приняли на себе обовязок ученя на тім курсї. Звіт з дїяльности промислової секції зложила панї Будзиновська. Секція устроїла курс шитя і рішила утворити пантофлярську робітню. В плянї має ще устроїти курс моднярства, трикотарства, штучних цвітів і пер. Звіт з дїяльности економічно-торговельної секції зложила панї Грозикова. За почином секції повстав консум, а з днем 1. червня має бути відчинена чайня і молочарня. Орґанїзацію господарських і торговельних курсів розпочато тим, що п. Ломінська голосила два відчити про годівлю крільків і в Городку з рамени "Сїльського Господаря" веде господарський курс для виселенцїв. Панї Баранова зложила звіт касовий. Прихід від 1. марта до 19. мая був 605 К. 20 с. Розхід 591 К. 95 с. В склад нового Видїлу входять: предсїдателька панї Макарушкова, видїлові пп.: Верґановська, Лицинякова, Коренцева, Стернюкова, Баранова. Ґвоздикова, п-на Саломончуківна, Заступницї видїлових пп.: Лїтинська, Трушева, Гвоздецька. Контрольна комісія пп.: Львова, Олесницька, Бандрівська. Загальні збори ухвалили вислати привіт до орґанїзації жінок в Київі через Союз визволеня України. Що місяця, кождої середи по першій, рішено відбувати сходини членів. Засїданя Головного Видїлу будуть відбувати ся кождої пятницї, засїданя першої секції що четверга, другої що середи, третої що понедїлка, четвертої що вівтірка. Книжки випозичають ся що середи від год. 4—5 попол. (вул. Косцюшка ч. 1a). Збори закінчили ся покликом до українського жіноцтва, щоби як найбільше членів вписувало ся до Товариства та взяло дїяльну участь в Його працї. 