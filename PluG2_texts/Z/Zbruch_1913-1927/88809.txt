◦ ◦ ◦ ◦

Війна за визволення України. (УПБ) Офіціяльне звідомлення з Галицького фронту з дня 22. IV. 1919. Західний і східний фронт: Крім перестрілки артилєрії і стеж — ситуація без змін. Начальник штабу Галицької армії.   Заперечення непрадивих вістей. УПБ. Станиславів, 22. IV. Урядово звідомляють: Мимо заперечень поширювані вістки про мирове предложення президента Д. С. дра Голубовича за посередництвом Антанти в справі порішення спірних питань з Поляками дорогою плєбісциту, є зовсім безосновні.   Француська місія у Станиславові. УПБ. Станиславів, 22. IV. — Вчора приїхала з Букарешту француська місія, в якої склад входять: д. Cottavoz, делєґат міністерства закордонних справ, сотник Courson та д. Du Bochet. Урядово звідомляють: Сьогодня приняв місію през. Д. С. др. Голубович в одногодинній авдієнції.   Република 