Ватикан і справи української церкви. — В справі забираня коний. — З поворотом до Львова.

Ватикан і справи української церкви
З Репрезентації українського духовенства нам подають:
Підносились кілька разів в українських кругах жалї чи докори, що — мовляв — Ватикан забув про Українцїв, чи навіть є проти них. Сї закиди безосновні.
Ходить передовсїм о те, що Бельґїйцї і Поляки одержали запомоги з Ватикану, а Українці нї. Правда, одержали, але як? Просили. Треба знати, що як Бельґїйцї так і Поляки потворили собі інтернаціональні комітети для збираня запомог, і виступали зі своїми просьбами. Такі їх комітети були й у Римі і вони старали ся о запомоги й у Ватиканї. Українцї сього не зробили. Чиж диво, що вони нїчого не дістали? Хто тут винен — Ватикан, чи ми самі?
Далї ходить о те, що нїби то Венедикт XV. в полїтичнім інтервю з Ляпатіє, кореспондентом француської часописи "Лїберте", не згадав про Українцїв. Чи згадав папа, чи не згадав, про се не мож певно знати. Зовсїм імовірне, що папа таки говорив і про переслїдуваних Українців, бо "Reichspost" подає, що папа з жалем згадував про переслїдуванє католиків в Галичинї Росиєю. А цїлий сьвіт знає, що лише одні Українцї-католики настрадались в часї росийскоі інвазиї. Треба зазначити, що на те інтервю опісля появило ся dementi в урядовій ватиканській часописи, де сказано, що кореспондент помістив богато неправдивого. Було ще й друге dementi в тій часописи, в якім росийський амбасадор при Ватиканї, Нелїдов, впевняє, що се неправда, мовби то Москалї арештували гр.-кат. сьвящеників в Галичинї за віру. Чи не ясно виходить з того, що Ватикан займав ся нашими переслїдуваними сьвящениками, коли аж треба на се амбасадорських заперечень?
Що-до Митрополита і еп. Чеховича, то на основі зовсїм достовірних інформаций заявляємо, що папа Венедикт XV. робив заходи у росийського правительства за Митрополитом, при чім була порушена і справа нашої церкви в Галичинї, але що з сього нічого не вийшло, сьому не Ватикан винен. В справі забираня коний, куплених селянами від неприятеля в Галичинї.
В справі забираня військовими властями коний, куплених галицькими селянами від Росиян, прийшло у відповіди на представленє "Сїльського Господаря" за посередництвом ц. к. мінїстерства рільництва повідомленє ц. і к. начальної команди армії, якого зміст тут подаємо.
Команда третої армії зарядила в справі коний, полишених нашою армією та ворогом отсе: Конї, полишені нашими і неприятельськими військами, належить збирати за заплатою коштів прокормленя тому, хто ті конї передає. Конї збідовані або нездібні до воєнної служби належить лишити хвилево селянам до робіт в поли, але они остають власностию військової управи. Тим цивільним особам, що набули конї від неприятеля в дорозі купна, і можуть виказати ся в тій справі лєґітимациєю, належить виказану квоту виплатити. До населеня треба відносити ся зі зрозумінєм і уникати строгости.
В наслїдок сих заряджень аґносковано в повітах Ліско, Сянік, Добромиль, Березів і Перемишль разом 3.500 коний, які в части були полишені нашими військами в осени, а в части походять від ворога. З тих коний задержано до ужитку третої армії лише 1.500, а 2.000 полишено населеню.
Коли в дальшій офензиві потреба було покривати убутки в конях на місци, то команда армії була управнена реквірувати не лише конї власні і полишені ворогом, але також і понадто потрібні конї на основі §27. закона про воєнні чинитьби. Длятого є зовсїм байдужим, чи конї, зареквіровані на основі закона про воєнні сьвідченя, первісний правний властитель купив від Росиян чи набув в який инший спосіб.
Забиранє коний, полишених власною армією або Росиянами є вправдї надзвичайним зарядженєм, накиненим воєнними подїями, однак зовсїм не є нарушенєм приватного права. Вкінци замічає ся, що мимо того всї жалоби населеня в тій справі будуть розглянені, та шкоди, спричинені воєнними подїями, будуть по можности злагіднені. —
З того виходить, що армія задля воєнних зглядів мусїла часами забирати конї, куплені селянами від Росиян, та конї, полишені нашою армією, але військові власти завше будуть виплачувати цїну купна, коли хто викаже ся відповідною лєґітимациєю, що дїйсно тілько заплатив, та будуть звертати за кошти годованя і триманя коний, не набутих в дорозі купна. Се подаємо до відома наших господарів. З поворотом до Львова.
З сим числом замикаємо наше віденське видавництво, щоб перенести його до Львова, де "Дїло" знов буде виходити як дневник.
Перше числа віденського "Дїла" появило ся 19. вересня 1914 р. В 1914 р. вийшло 16 чисел, в сїм роцї виходить отсе 30. число, — значить, разом видали ми в Відни 46 чисел. Перших 9 чисел мало тільки по 4 сторони; від ч. 10. з 21. падолиста 1914 р. збільшили ми обєм на 8 сторін; від ч. 21. з 29. мая с. р. почали додавати також "Вісти з Сїльського Господаря".
Замикаємо період працї, яку довело ся нам розпочати й вести серед дуже важких обставин. Викинені ворожою інвазиєю з рідної землї, відрізані від усяких звязків з нею, мусїли ми нести прапор української національної думки в часї, коли на всїй українській землї ворог здавив усе українське житє, в хвилях такої безнадїйности, спричинюваної не тільки воєнними подїями, що треба було — говорячи словами поета — contra spem sperare, надїяти ся проти надїї!
Ми знаємо, що наша праця не все стрічалась з розумінєм і признанєм серед громади. Не входячи близше в аналїзу того явища, хочемо вказати на обставини, які не давали нам вести нашу працю так, як того й нам бажало ся би.
Вже сам факт, що наша часопись з дневника стала тижневником, богато причинив ся до того, що ми не могли вдоволити громади. Біжучих справ, які тепер головно інтересують інтелїґентного читача і які займають що найменше 9/10 частий кождого теперішного дневника, ми не могли подавати і тим самим не могли надати нашій часописи сьвіжої актуальности. При тім технічні (видаванє в чужій друкарни, де нашу часопись складали люди, що не знають нашої мови, отже працюють дуже поволи) й цензурні (подвійна цензура: військова й цівільна, при тім характер нашої мови в Відни як чужої) обставини спричиняли, що ми не могли собі позволити навіть на таку актуальність, яку серед нормальних відносин може мати тнжневник; число, яке діставало ся до рук читачів в суботу по полудни або аж в недїлю рано, мусїло бути майже в цїлости замкнене вже в середу.
Оставала нам тільки область нашої полїтики і нашого житя; яку ми мали свободу руху в сїй обласги, про се проречисто говорять білі шпальти нашої часописи.
Інформаций від української громади про житє і стан наших еміґрантів (кажемо: справдїшних інформаций про їх житє і стан, а не всїлякого рода панеґіриків) діставали ми мало; дописий з краю після випертя росийської інвазиї ще менше.
Говоримо се не в докір кому-небудь, тільки хочемо дати наші поміченя під розвагу громадї. Адже часопись живе соками, які їй дає громада.
Про лїнїю, якої ми держали ся в нашій національній полїтицї, скажемо ось-що: Часи, які ми переживали від початку війни, особливо від опущеня Львова й аж до нинїшнього дня, не давали, й доси ще не дають причини до занадто рожевих настроїв. В таких часах — абстрагуючи від пасивности або розпуки — є дві дороги: або вколисувати громаду клекотом великих слів, вести її від гіркого реального житя в країну мрій, або сталити її духа супокійною, позбавленою пози, тверезою аналїзою положеня, в якім вона знаходить ся.
Ми вибрали сю другу дорогу. На нашу думку на "добру новину" нїколи не за пізно, натомість поворот з країни ілюзий до твердого реального житя дуже важкий і може принести громадї богато шкоди. І тому ми говорили до громади так, як думали, що можемо й повинні промовляти до зрілої суспільности. Переконані про невмирущу силу многомілїонової української нациї, ми в хвилях журби і трівоги проповідували думку, що велика нация, коли в нїй буде воля житя, зуміє й серед найгірших обставин зберегти себе від загину й вибороти собі право свобідного розвитку, а в хвилях, коли змінчиве щастє перехиляло ся на нашу сторону, ми, оцінюючи всю складність відносин, як на інтернаціональній аренї так і в области внутрішної полїтики, від яких залежить наше полїтичне положенє, старали ся не піддавати ся надмірним ілюзиям, тямлячи про трудности, які стоять нам на шляху до нашого національного ідеалу. Не хвилевий під'єм духа, який під впливом реальних відносин через ніч переміняєть ся в свою антитезу, тільки духову рівновагу, супокійну певність і сильну волю жити і здобувати — хоч би найтяжшю працею цїлих поколінь — що-раз лїпші умови житя — хотїли-б ми бачити в нашій суспільности.
Се наша девіза, під якою працювали ми тут, на вигнаню, — до якої ми достроювали тон наших статий і оглядів, і під якою хочемо й далї працювати — в рідній країнї. 