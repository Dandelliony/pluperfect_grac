◦ ◦ ◦ ◦ ◦ ◦ ◦ ◦ ◦ ◦

Вражінє австро-угорської ноти.
ВІДЕНЬ. (Вл. т.) Про врученє ноти в Білгороді довідав ся Відень пізним вечером, а зміст ноти став відомий о 11. год. в ночи. Нота зробила в містї велике вражінє.
ВІДЕНЬ. (Ткб.) Преса згідно стверджує, що нота Австро-Угорщини до Сербії є початком оборони, а не атаку, а також, що є вона доказом сильної волї монархії. Далї зазначує преса, що від Сербії не вимагаєть ся нїчого більше крім того, що вона вже давно повинна була зробити в інтересї вдержаня своєї поваги в Европі. Вся преса висловляє надїю, що Сербія швидким принятєм домагань Австро-Угорщини відіпхне від себе всякі підозріня спільности з убийниками і мати-ме досить розваги, щоби вибрати мир, а не війну.
Мін. Гайнольд в Ішли.
ІШЛЬ. (Ткб.) Прибув сюди мінїстер внутрішних справ Гайнольд.
Заходи наших єрархів церковних.
ВІДЕНЬ (Вл. тел.) До столиці прибув митрополит ексц. ґр. А. Шептицький і американський гр. кат. епископ преосьв. Сотер Ортинський та роблять в мінїстерстві справ заграничних і мінїстерстві справ внутрішних заходи в справі запевненя красшої опіки над українською заморською еміґрациєю та в справі забезпеченя управильненя їх грошевих посилок до старого краю. З Відня виїздять оба єрархи до Будапешту, щоб увійти в контакт з угорським правительством. В пляни входять також конференциї з угорськими гр. кат. епископами.
Престолонаслїдник.
ВІДЕНЬ (Вл. тел.) Цісар іменував престолонаслїдника Кароля Франца Йосифа полковником гузарського полку ч. 1. Оголошенє іменованя слїдує позавтра. Познакомленє престолонаслїдника в питанями біжучої полїтики пічнеть ся вже в найблизших днях. Здаєть ся, що справа ся буде поручена особам, які не беруть безпосередної участи в активній полїтиці. (Вчера подали ми сю вістку за Kop. Бюром неясно. — Ред.)
Нам. Коритовський у Відни.
ВІДЕНЬ (Ткб.) Намісник Коритовський прибув сюди рано з Марієнбаду.
Поворот Пашіча.
Білгород (Прес. Бюро) Президент мінїстрів перервав свою подорож і нинї о 5 рано вернув до Білгороду. 