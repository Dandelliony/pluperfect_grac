◦ ◦ ◦ ◦

Слїдство проти митр. Шептицького. Мінїстер внутрішніх справ Б. Штюрмер розпорядпв, — як доносить "Рѣчь", — щоб при департаментї полїції утворено окрему мінїстеріяльну комісію для розбору й розглядк архиву митрополита гр. А. Шептицького, який добуто з замурованої скритки в святоюрських мурах у Львові. На чолї комісії стоїть ґенерал Клїмович. Сам митрополит — як відомо — живе завжди в Курську під незвичайно строгим режімом. Не може заходити нї до латинського костела нї до церкви. Офіціяльно не признають його духовного чину. Проходжувати ся може тільки ранками й то під строгим доглядом у межах подвіря.
Виклад кн. Олександра Стурдзи в Льозаннї про Україну. "Gazette de Lausanne" принесла у 116 ч. з 10 мая таку вістку п. з. "Країна, про яку світ мильно поінформований": "Князь Олександер Стурдза, що зробив собі імя своїми викладами в Сорбонї в Парижі, говорить сьогоднї ввечері в "Народнім Домі" (Maison du Peuple) про Україну, "край, про який світ мильно поінформований", як говорить оповіщеннє. Дїйсно можна-б справедливійше сказати "невідомий край" з уваги на наше незнаннє майже всього того, що торкаєть ся сеї дуже цїкавої й гарної области нашої части світа.
А Україна се край козаків, народу вольних лицарів, котрі своїми грудьми заслонювали культуру заходу перед нападами азійських варварів. На довго перед повстаннєм Москви став Київ, столиця України, спадкоємцем і розсадником византійської цивілїзації та грає визначну ролю на сходї Европи на полї лїтератури та штуки, як також і в історії.
Майже від двох столїть не змогла Україна, попавши в круговорот полїтичних комбінацій, задержати сеї провідної ролї, з виїмкою на економічнім полї. Але так само, як Чехи, Поляки, Литовцї й Фіни, прийшли також Українцї до ясної свідомости свого значіння та змагають до того, щоб прилучити ся до народів, котрі можуть свобідно рішати про свою національну долю. Українцї тужать за великим вільним союзом на сходї Европи, котрий став би запорукою рівноваги й миру поміж поєднаними братами.
Референт супроводжатиме свої виводи світляними картинами. З окремим притиском запрошуємо льозанську публику не змарнувати доброї нагоди збагатити своє знаннє про славянську Европу поза Карпатами. Чистий дохід призначений на зменшеннє нужди жертв війни в Росії." 