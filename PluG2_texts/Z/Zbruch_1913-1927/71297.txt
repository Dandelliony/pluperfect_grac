◦ ◦ ◦ ◦ ◦ ◦ ◦ ◦ ◦ ◦

Плякота з погрудєм митрополита Шептицького, різблена в сріблї в артистичній робітнї Тірка у Відни, є твором артиста В. Пшедвоєвського, проф. промислової школи в Яворові. Сю плякету вручив митрополитови Комітет для привитаня митрополита 12. с. м. Сама плякета виконана під артистичним оглядом прегарно. Артистови позував митрополит в 1913 р. Щоби ся плякета могла знайти ся не то в кожній хатї, але у кождого свідомого Українця, Комітет подбав про відзнаки до пришпилюваня в цинку, томбаку і сріблї по 1, 2 і 3 кор. Срібні відзнаки можна завішувати при коралях та всякого рода нашийниках. Лице митрополита повне спокою, вглядаєть ся в церкву св. Юра. Під погрудєм містить ся напись: "Андреєви Шептицькому — Україна." Відзнаки надають ся до розповсюдненя при всяких святах або богослуженях, уладжуваних з нагоди щасливого повороту митрополита. Їх можна замовляти в Комітетї для привитаня митрополита — секція живого памятника, Львів вул. Домінїканська ч. 11, І поверх. Весь дохід з відзнак призначений на фонд ім. митрополита Андрея Шептицького для укр. сиріт.
Підвисшенє цїн за їзду трамваєм і елєктричну струю. З огляду на значне подорожінє цїн матеріялів і робітника міське елєктричне заведенє у Львові підвисшить з днем 1. падолиста с. р. цїни їзди трамваєм елєктричним. Рівночасно будуть підвисшені цїни елєктричного світла для державних і війскових інституцій, та для кінотеатрів.
Підвисшенє цїни сїна і соломи. ВІДЕНЬ (Ткб.) Розпорядженє Уряду виживленя, яке завтра появить ся, підвисшує цїну закупна сїна і соломи з огляду на некорисні результати зборів.
Висилка бараболь в дрібних скількостях є допускаєма в найбільшій вазї по 50 кґ. найпізнїйше до 15. жовтня с. р. Після того реченця висилка бараболь в дрібних скількостях буде управильнена окремим розпорядком. Дозвіл на висилку бараболь до 50 кґ до дня 15. жовтня дають ц. к. староства, з округа яких мають бути вивезені бараболї. З того дозволу можуть скористати тільки ті продуценти, яких хотять вивезти бараболю для членів своєї родини, остаючих на їх удержаню. Вношенє прошень до збіжевого заведеня о дозвіл на висилку бараболь є безцїльне.
У відбитім Бучачи. Свого часу доносили ми про урядованє бурмістра Українця в Бучачи, яким вибрано підчас російської інвазії п. Рогозинського. Після приходу австро-угорських війск до міста довело ся п. Рогозинському вже недовго оставати на своїм становищи. Як доносить кореспондент "Kuryer-a Lwowsk-ого" ц. к. власти віддали управу міста правительственному комісареви Кефферміллєрови, Полякови, який "завів знова польську мову в маґістратї". Як доносить згаданий кореспондент, цїлий бучацький повіт вкритий сїтю польських економічних орґанїзацій, особливо орґанів краківського епископського комітету. Львівська делєґація згаданого комітету доставляє тим органїзаціям припасів поживи, які роздїлюєть ся між населенє повіта. Зі сторони Українцїв — пише кореспондент — не видно досї ратункової акції. 