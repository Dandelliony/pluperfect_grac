Український театр. — Нові методи в російщеню Східної Галичини.

Український театр
виставив вчера драму Стрімдберґа "Батько". Вибором штуки не можна особливо одушевляти ся. Стріндберґа треба грати перед добірною, лїтературною публикою; публицї, де великий процент творять ученики й ученицї в віцї від 10 лїт, треба давати инакші штуки. Грали штуку добре. П. Єльський в ролї рітмайстра Адольфа, головної особи в штуцї, був занадто молодо ухарактеризований; та побіч сього закиду треба зазначити його старанну, добре вистудіовану гру. П-нї Щигель в ролї його жінки Ляври, на загал беручи, вміла побороти трудности своєї ролї; добре було би, як би лїпше поборола трудности вивченя ролї і трудности лїтературної мови. П-нї Наталя Левицька в ролї їх дочки Берти мала задачу, яка їй мабуть не зовсїм підходить, але вивязала ся з неї добре. Признанє належить ся грі п. Антоновича в ролї пастора Йоан. За те п. Садовський в ролї лїкаря не грав, але деклямував. П-нї Ольга Левицька, одинока з давної дружини нашого театру, грала ролю старої пістунки Марґарети розумієть ся знаменито. Ще увага про характеризацію, а саме можна характеризувати ся естетичнїйше; не кожний старший мущина мусить мати лисину, яка в пастора й лїкаря так разила своєю неприродною неестетичністю. Про загальне вражінє зазначимо, що в театрі виступають нові люди, які ще тільки виробляють ся, але вчерашне представленє зробило вражінє, що вони поважно старають ся сповнити свою задачу. Ще одна увага: треба більше вважати на лїтературність мови. — М. Л. Нові методи в російщеню Східної Галичини.
Недавно появила ся в російській пресї звістка, що російські власти не дозволяли ґрупі д-ра Дудикевича перенести своє полїтичне підприємство, себто орґанїзацію "Народний Савєт" і ґазету "Прікарпатскую Русь", до Тернополя. Що ся міра супроти галицьких москвофілів не означає занеханя а навіть ослабленя русифікаторського режіму, свідчать вигоди реакційного петербурзького дневника "Колокола", де між ин. читаємо: "В часї першої окупації наша власть знаходила ся в цїлости під впливом галицьких "москвофілів": д-ра Дудикевича і його приятелїв. Наша окупація до закінченя війни не повинна вязати нашої власти полїтикою маловпливової, крайної галицької партії. Грозить се злими наслїдками: не будемо мати опертя. Найлїпші інтелїґентні сили відсунуть ся від нас, як се було в Польщі й по части на Кавказї. Наша домашна міра не надаєть ся до ужитку в Галичинї. Унїя й українофільство в Галичинї мають за собою історичну минувшість, отже боротьба проти них повинна бути ведена способом обдуманим, обчисленим на складні полїтичні відносини в Галичинї. Особливо остра є справа унїї; до викорінювана її підчас попередної окупації знайшло ся богато аматорів. З сею імпрезою треба рішуче скінчити. Нехай внутрішне житє Галичини пливе давним руслом. Не будемо вмішувати ся, аж відродить ся супокій в Галичинї". — Сказано ясно і зрозуміло. Методи російщеня Східної Галичини були занадто грубі і не принесли користи, отже треба обдумати инші, успішнїйші. Та сподїваємо ся, що по війнї не буде їх — де примінювати. 