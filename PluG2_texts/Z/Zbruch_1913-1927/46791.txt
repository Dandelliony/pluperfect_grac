◦ ◦ ◦ ◦ ◦ ◦ ◦ ◦ ◦ ◦

Знаменні недуги. "Gazeta Polska" пише з нагоди уступленя директора державних зелїзниць, Станїслава Рибіцького, з огляду на лихий стан здоровля: "Знаменні ті недуги, що приневолюють цїлий ряд галицьких достойників покидати свої становища. Наперед занедужав б. намісник Коритовський, потім радник краєвого видїлу Кендзьор, потім віцепрезидент Ради шкільної краєвої д. Дембовський, тепер п. Рибіцький. Цїкаве, хто дальше буде діткнений тою недугою". "Ill. Kuryer Codzienny" доносить, що краєвий маршалок Нєзабітовський "zapadł па zdrowiu" через перепрацьованє.
Представленє в користь українських Сїчових Стрільцїв. Дня 19. сїчня с. р. відбуло ся в кіно при Порцеляновій вулици у Відни представленє на дохід Українських Сїчових Стрільцїв, на якім показувано й образки з стрілецького житя. Саля була щільно виповнена численно зібраною публикою, — зк.
Закритє захисту для дїтий-Галичан у Москві. Дня 29. грудня м. р. відбули ся загальні збори московського прикарпатського комітету, на якім видїл комітету подав до відома, що безпосередно перед зборами замкнув захист для дїтий Галичан, який містив ся в домі С. і М. Кедрових при вул. Міщанській. Видїл зробив се за порадою уповновласнених "головного народного совіта Прикарпатської Руси", що умисне приїздили до Москви для полагодженя справи захисту. Вони заявили, що захист треба перенести до Ростова над Доном і Бердянска, де правительство отворило окремі школи й ґімназії для дїтий-втїкачів із Галичини, щоби дїти були разом з родинами і не терпіли шкоди від острого московського клїмату. Супроти того видїл комітету вислав дїти до Ростова й Бердянска і замкнув свій власний захист, порішивши урядженє захисту передати жовнїрам-калїкам. — зк.
Жінки для інвалїдів. Про ориґінальну американську лїгу оповідає одна американська ґазета. Повстала вона з Брістолю в цїли доставлюваня жінок для анґлїйських воєнних інвалїдів. До неї мало зголосити ся вже звиш 100.000 вдовиць і дївчат, не лиш старших, але й зовсїм молоденьких і гарних, а навіть з більшими посагами. Кожда з них радаб осолодити житє якомусь інвалїдови.
Податок від тютюну. В Нїмеччинї мають з кінцем марта завести новий податок від тютюну, який принесе 80 до 100 мілїонів марок в роцї. Папіроси мають бути заосмотрені в водинний стемпель, вартости 20 прц. цїни папіроса.
Заборона вивозу масла з Норвеґії. Норвежське правительство розпорядком, важним від 25. с. м., заборонило вивозити масло за границї. 