Проти українства в Холмщинї. —  Зобовязаня правительства.

Проти українства в Холмщинї.
З польської преси
"Nowa Reforma", обговорюючи статю нашого дневника про потребу приверненя унїї в Холмщинї пише:
"Дїйсно ся справа важна не тільки для Поляків. Заходи Українцїв в тім напрямі вимагають як найбільшої чуйности. Їх успішність могла би для населеня Холмщини, яке стільки витерпіло саме для тої католицької віри, витворити в релїґійнім житю нові трудности і до загальних відносин, які вже там після уступленя царського правительства уложили ся, внести зародок нових ворожнеч. Пробі Українцїв вступити на ту область з їх "великою полїтикою" по думцї їх міжнародних меморіялів треба рішучо протиставити ся, поки ще пора".
Як доносить "Kurjer Lw.", новозаложений "Glos ziemi chelmskiej" містить в ч. 1. статю п. н. "Improwizowany ukrainizm", в якій пише:
"В деякий час по оголошеню відомої відповіди 200 горожан холмської землї на львівські ухвали Українцїв зложено до ц. к. окружної команди в Холмі поданє, заосмотрене "аж 16 підписами з домаганєм отвореня української школи в Холмі".
"Glos" — як подає "Kurier Iw." — розглядає підписи під петицію і вказує, що той холмський українїзм є імпортований і штучний і не має нїяких дїйсних підстав у Холмі. Свої уваги "Glos" кінчить:
"3 русїнським народом не бажаємо боротьби; навпаки, думаємо, що є великі справи, які могли би в будучности витворити спільність інтересїв і взаїмне порозумінє. Але всї безправні замахи здемаскуємо й відіпремо безоглядно, хоч би роблений вами галас ще стократно зріс".
Знамениті собі ті польські уваги про "спільність інтересїв і взаїмне порозумінє" в будучности рівночасно з проґрамою "винищити" в теперішности.
Та не о се нам ходить. Хочемо з вдоволенєм ствердити, що серед таких відносин, які істнують тепер для Українцїв в Холмщинї, все-таки знайшло ся в Холмі 16 горожан, які мали відвагу упімнути ся за українську мову.
А на слова польського дневника, що є се "українїзм імпортований", відповімо словами иншого польського дневника. "Glos-y Narod-y", який з приводу нашої культурної працї в занятих тих областях написав:
"Не можемо так само обнижати завязків українського руху марним викрутом, що се робота "імпортована зовнї", бо така сама метода дїяльности стрічала ся з прізвищем "великопольської аґітації" у нас на Шлеску або на протестантськім Мазовши, де місцева польська людність могла бути тільки впливами зовнї пробуджена з національного лєтарґу до житя". Зобовязаня правительства супроти польського кола.
Львів, 27. цвітня 1917.
Віденські дневники приносять автентичний текст зобовязаня правительства супроти польського кола. Та часть, яка відноситься до відокремленя Галичини в дословнім перекладї звучить:
"Правительство хоче з цїлою повагою постояти за здїйсненєм цїсарського письма з 4. падолиста 1916. В тій цїли має воно намір безпроволочно порозуміти ся з польським колом і взяти під увагу проґраму, яку воно має виставити, й по змозї як найбільше її узгляднити. Самозрозуміло буде правительство притім старати ся осягнути зближенє обох заселюючих королївство Галичину народів."
У відповідь на се зобовязанє правительства супроти польського кола вважаємо за обовязок означити лїнїю, якої в сїй справі буде держати ся українська полїтика. Отже є виключене, щоб на основі польського розуміня акту з 4. падолиста 1916 і виробленої для здїйсненя його проґрами польського кола було можливе осягненє порозуміня між Поляками й нами. Се нехай собі правительство раз на все вибє з голови! нехай прийме до відомости, що тут є тільки дві можливости. Або раз на все понехати проґраму відокремленя Галичини і приступити до полагодженя національного спору в Галичинї на основі подїлу краю на два національні мрії, — або, коли правительство думає здїйснити цїсарське письмо з 4. падолиста 1916 по думцї польської проґрами, вияснити собі, що таке здїйсненє зможе воно перевести над українським народом, який нїяк і нїколи на се своєї згоди не дасть.
Коли правительство думає сповнити польське домаганє в конституційній дорозї, отже внести проєкт закона в парляментї, то не лиш заздалегідь буде приготовлене на українську обструкцію, яка не зжахнеть ся нїяких способів.
Чи серед таких відносин проєкт правительства мав би вигляди на успіх, — сумнїваємо ся.
А коли би правительство мало сповнити польське домаганя шляхом поза конституційним, який був також шляхом протиконституційним, — то по перше прийде пора на санкціонованє сього акту в парляментї і тодї українське представництво зуміє знайти на такий акт.
А по друге — і се нехай і правительство і Поляки візьмуть під особливу розвагу — невже ж вони думають, що сойм відокремленої Галичини міг би істнувати бодай один день, що українське заступництво позволило би на його істнованє?!
Так виглядала би "національна ідиля" в Галичинї на випадок відокремленя її проти волї цїлого українського народу.
А який був би ефект в Европі і цїлім культурнім світї, сього чейже не треба аж виявляти. Власне теперішна війна показала, що значить публична опінїя культурного світа і як правительства найсильнїйших держав мусять старати ся бути в нїй добре записаними. І коли-б український нарід у Галичинї мав бути відданий під панованє польської державности, — ми певні сього — публична опінїя цїлого культурного світа буде за нами.
Адже голосить ся цїлому світови, що Австрія власне длятого має рацію істнованя, бо вона є державою народів і хоче розвивати ся в тім напрамі, щоби бути державою свобідних, вдоволених народів. Якже з сим погодити, що цїлий український нарід держави віддасть ся під панованє твореної ad hoc польської державности, що цїлий український нарід на своїй історично-національній території має бути як полїтична меншість під панованєм польської меншости? 