◦ ◦ ◦ ◦ ◦ ◦ ◦ ◦ ◦ ◦

Цісар.
ВІДЕНЬ. (Ткб) Цісар маєть ся вже зовсїм добре. Цісар — як доносить Correspondenz Wilhelm — в признаню, васлуг положених підчас його недуги піднїс прибічного лїкаря д-ра Керцля до шляхотського стану, д-рови Ортнерови надав командаторський хрест ордеру Лєопольда, економічному директорови двору Каролеви Прілєцькому поручив висловити найвисше признанє, а директорови двірської аптики Келєрови надав ордер зелїзної корони 3. кляси.
ВІДЕНЬ. (Пр. тел.) Сего року цісар виїде до Ішлю з кінцем червня, куди також прибудуть архикняжні Ґізеля і Марія. На уродини цісаря прибудуть до Ішлю й инші члени цісарського дому. З огляду на реконвалєсценцию цісаря не буде сего року нїяких офіцияльних принять.
Берхтольд у цісаря.
ВІДЕНЬ. (Пр. тел.) Гр. Берхтольд був учера у цісаря на авдиєнциї, що тривала годину.
Депутация учителів середних шкіл.
ВІДЕНЬ. (Пр. тел.) Під проводом посла до державної ради Кеметера пійшла вчера депутация державного союза професорів середних шкіл до бар. Енґля, управителя мінїстерства скарбу і до президента мінїстрів ґр. Штірка, щобу урґувати справу учителїв середних шкіл в службовій прагматиці учительства. Принятє обох мінїстрів було щире. Ґр. Штірк зазначив, що яко б. мінїстер просьвіти бажає жаданя учительства зовсїм узгляднити.
Управитель болгарського посольства у Відни.
СОФІЯ (Ткб.). Болгарська Аґенция доносить: Лєґацийний радник д-р Станцьов іменований управителем болгарського посольства і Відни.
Полїтика угорських Румунів.
БУДАПЕШТ (Ткб.) В Нодь Ільонда відбули ся народні збори румунського національного сторонництва. Принято однодушно резолюцию, на котрій висловлено солїдарність з програмою сторонницва. Запротестовано проти закиду іредентистичних стремлїнь, зажадано признаня полїтичної індівідуальности Румунів в рамах угорського королївства і монархії, висловлено жаль з чини розбитя переговорів між провідником сторонництва і премієром. Румунським послам висловлено повне довірє.
Шведський король в подорожи.
КАРЛЬСБАД (Ткб.) Маршалківський уряд шведського короля оголошує, що неправдиві є чутки, начеби король мав їхати до Конопішту, щоби там бачити ся з цісарем Вільгельмом.
Король Густав виїздить в суботу дня 13. с. м. просто до Баден-Баден, де стрінеть ся з жінкою, потім відїде до Швециї.
Злочини суфражеток.
ЛЬОНДОН (Пр. тел.). В Бермінґем знищила суфражетка в міській ґалериї образів образ Ромнея, що представляв молодого хлопця. Сей великий образ галерия була закупила за 80.000.
Страйк інжинїрів маринарки.
ЛЬОНДОН (Ткб.). Інжинїри маринарки ухвалили проклямувати страйк в ціли полїпшеня материяльного становища. Реченця вибуху страйку не усталено.
Кріза в Сербії.
БІЛГОРОД. (Ткб.) Очікуване рішенє короля в справі кабінетової крізи ще не наступило.
Смерть в огни.
НЮ-ЙОРК. (Ткб.) Підчас пожежі в однім домі згоріло 7 осіб, в сїм 4 жінки, 28 осіб є ранених.
З Мексика.
ТОКІО. (Ткб.) Заперечено вістку про арештованє японського посла в Мексику повстанцями. Поворот посла опізнив ся наслїдком зніщеня зелїзниці. 