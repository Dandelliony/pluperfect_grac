Американська фантазия.  — Голод на Гуцульщинї.  — Смерть винахідника бездротного телєґрафу.  — Веремя в Скільщинї. — Вертає зима. 

Американська фантазия. 3 нагоди 100-лїтного ювілею уродин Ріхарда Ваґнера внесла престолонаслїдниця і сини нїмецького цїсаря петицию до парляменту, щоби продовжити трийцятьлїтний термін власности авторства "Парсіваля" для родини Ваґнера, бо як відомо, по трийцятьох лїтах "Парсіваль" мав стати власностию не родини а публики. Ту вістку подали нїмецькі часописи і сею дорогою дійшла вона аж до Чілє до редакциї часописи Mercurio. Ту одначе її добре не зрозуміли, але се ще не зашкодило Американцям, щоби її не перекрутити і подати хибно в часописи. Редактори Mercuri-я перевели її в сей спосіб: Берлїн, 23. лютого. Сини і синові нїмецького цїсаря Вільгельма внесли до парляменту просьбу за продовженєм охоронного терміну на патент винаходу нового бальона "Парсіваль".
Голод на Гуцульщинї. Нам пишуть: Вісти, які в Дїлї находимо про положенє Гуцулів, зовсїм не пересаджені. Вони навіть не малюють нам цїлої грози положеня сеї частини нашого народу ! Наочний сьвідок панї О. О., котра що тільки приїхала з наших гір, розповідає про се такі річи, що просто кров в жилах стигне. Нарід, і то не тільки правдиві бідаки, але сї, котрі числили ся колись до заможнїйших, ходять вихудїлі, чорні, голодні. Роботи жадної, продати нема що, наслїдком воєнної крізи на нїщо й купця не найде... В хатах печі стоять порожні, вигаслі, бо варити нема що, не тільки муки нема, а то й ґрису не стало. У інтелїґенциї, де сподіють ся хоч якої хвилевої помочи, двері не замикають ся. Дїти, жінки, навіть ґазди апатичні, півсонні з голоду, мов старцї дожидають кусника сухого хліба. А годїж одній двом родинам всьо накормити.
Смерть винахідника бездротного телєґрафу. В Берлїнї умер винахідник бездротного телєґрафу проф. Генрих Сляби в 64 роцї житя. Покійний був професором фізики зпершу в берлїнській промисловій академії, опісля на полїтехнїцї в Шарльотенбурзї, а вкінцї в берлїнськім унїверситетї. Віддавна займав ся він дослїдом електричних филь і брав в 1892 роцї участь в досьвідчених Марконїя в Анґлії. Опісля майже рівночасно з Бравном сотворив Сляби систему іскрового телєґрафу і працював за сїм коли разом з асистентом бр. Юрієм Арко. В 1903 р. телеґрафічні системи Сляби-Арко получено з системою проф. Бравна, котрого патент дістала фірма Сіменс і Гальске. 3 сего полученя повстали опісля розширені всюди стациї іскрового телєґрафу.
Веремя в Скільщинї. Від місяця була у нас красна погода, що доходила навіть до 18° тепла в тїни. Зворот наступив на Благовіщенє, коли зачав падати дощ, а потім снїг з вітром. Снїговиця з малими перестанками тривала до пятницї вечер, коли то впав обильний снїг і при тім — дивне явище — чотири рази загреміло. В суботу в наслїдок вистудженя землї потиснуло 6о морозу.
Вертає зима. По теплих, весняних днях марта вертає знова зима. З Брукселї доносять, що в ночи в 11 на 12 с. м. шалїла там снїжна заметїль. В Берлїнї обнизила ся температура до —З степенїв Цельзия і упав снїг з градом. У Львові від кількох днїв також обнизила ся температура, а нинї падає обильний снїг немов в зимі. 