◦ ◦ ◦ ◦

Большевицька аґітація в Туреччині. "Echo de Paris" доносить зі Стокгольму, що большевицькі часописи признаються до комуністичної пропаґанди в Туреччині. Турецькі полонені, які перебували в Росії створили в Константинополі комуністичну партію. Вони мають також філію в Малій Азії. Партія має до розпорядимости численні відділи, зложені з російських комуністів, і веде акцію проти антантських залог та проти турецьких військ.   Поворот дра Бенеша до Праги. Радіо з Ліону доносить, що чеський міністер для закордонних справ др Бенеш відїхав з Парижа до Праги, де має представити чеській комісії для закордонних справ вислід переговорів в Парижі і Льондоні в Тешинській справі з представниками держав антанти та польським міністром Патеком. Польські часописи подають, що др Бенеш вернув до Праги по повновласти в справі полюбовного полагодження спору о Тешинську землю і додають, що Чехи виступають проти такого полагодження справи, бажаючи використати положення Польщі на східнім фронті.   Грецько-турецькі бої. "N. R. Courant" подає з Константинополя, що Греків підчас спроби перейти ріку Маршу побили турецькі війська, причім Турки мали осадитися на заднім березі ріки.   Анґлійці евакуують Батум. "Times" доносить з Константинополя, що анґлійський уряд має намір евакуувати в найблищім часі Батум. В Батумі, — як доносить радіо з Москви, — арештують Анґлійці усі особи, підозрілі о большевизм. Двох комуністів перевезено до Константинополя й там розстріляно.   По вбийстві Ессада Паші. Француська преса підносить заслуги і льояльність ґенерала Ессада Паші котрого убив в неділю Рустем. "Figaro" пише, що цей інтеліґентний і справедливий ґенерал віддав справі мира знамениті прислуги, та що він при відбудові свойого краю був би відіграв визначну ролю.   Туреччина просить о проволоку. Радіо з Ліону. Турецький уряд має намір просити о нову проволоку реченця для вручення відповіди на мирові умови.   Анґлійсько-російські торговельні зносини. Совітський уряд оголошує урядово, що по двох роках скінчилася бльокада совітської Росії. В останніх днях наспіло з Анґлії 115 ваґонів з рільничими машинами.   Здержання транспортів муніції для Польщі. Польські часописи доносять, що до Варшави наспіли з ріжних місць відомости про здержання транспортів муніції до Польщі. Польські часописі приписують це аґітації большевиків між робітниками ріжних европейських держав.   Не було перевороту в Росії. Радіо з Науен доносить, що представники совітського уряду в Берліні одержали радіотелєґраму з Москви, в якій нема згадки про контрреволюцію в Росії. Також німецькі радикальні ґрупи, що мають контакт з Москвою заявляють, що відомість про контреволюцію є неправдива.   З конференції амбасадорів. Радіо з Ліону. Конференція амбасадорів розслідила в суботу домагання грецького уряду в справі допущення грецького уряду до "Дунаєво Комісії".   Окремий мир Америки з Німеччиною. З Вашінґтону доносять, що республиканський конвент в Чікаґо проклямував в своїй програмі заключення окремого мира з Німеччиною.   Представник совітського уряду в Китаю. "Temps" пише, що переговори, які відбувалися при помочи радіотелєґрам і посередників між совітським і китайським урядами довели до того, що до Китаю вислано представника совітського уряду. Цей представник прибув до Кіяткі і поїде відтак до Пекіну.   Большевики в Персії. З Константинополя доносять: Большевики зайняли Астерабаз, перське місто, положене на південно-східнім березі Каспійського моря.   Звідомлення ґен. шт. з 16 ц. м. Варшава. На північнім відтинку вдовж ріки Аути по невдалих наступах неприятеля панує спокій. Боротьби на східнім березі горішньої Березини, які вивязалися підчас нашої акції дня 14. і 15. ц. м., були дуже завзяті. Наші відділи кілька разів мусіли поборювати опір неприятеля при помочі білого оружя і ручних ґранатів. 15-та і 86-та бриґада неприятельсккої піхоти цілком розбиті. На відтинку Бобруйська відперто большевицький наступ на Доманівщину. На Полісю наші відділи розбили колюмни неприятеля, що посувався в напрямі Чорнобиля і Черевача. Відділи армії ґен. Ридза-Сміґлиго відперли сильну ґрупу противника на лінії Тетерева. На Поділі спокій.   Німецька оружна сила. Париж. Радіо. У відповіди на інтерпеляцію заявив Льойд Джордж, що міжнародня контрольна комісія оцінила німецьку оружну силу в дни 10. мая на 270.000 люда. Німецькі військові власти заявили місяць пізнійше, себто 10. червня, що оружну силу зменшено до 200 тисяч люда а стан війська в невтральній стрефі виносив 10 баталіонів, 5 швадронів і 1 батерію. Контрольна комісія не покінчила своїх праць, але вже видно поважну редукцію німецької армії, яку переведено протягом останніх місяців.   Покінчення кабінетної крізи в Австрії. Науен. Радіо. Австрійська кабінетна кріза покінчилася. Давне правительство остає при власти. Дотеперішні правительственні сторонництва працюють дальше спільно.   Німеччина обіймає власть в Шлєзвіґу. Науен. Радіо. Міжнародня плєбісцитова шлєзвітсько-гольштинська комісія виїхала з Шлєзвіґа в середу. Власть над другою стрефою Шлєзвіґа переходить у німецькі руки.   Французи покидають Флєнсбурґ. Берлін. Француська залога покидає завтра Флєнсбурґ. Німеччина війде в суверенні права, льокуючи в Флєнсбурзі баталіон Райхсверу. До Флєнсбурґа приїде міністер Кестер і пруський міністер внутрішних справ.   Заборона вивозу цукру з Америки. Вашінґтон. Авас. Правительство задумує оголосити заборону вивозу цукру, щоби недопустити до грозячого Зєд. Державам цукрового голоду.   Громадська думка   