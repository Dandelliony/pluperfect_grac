Телєґрами

Canadian Pacific.
ВІДЕНЬ. (Вл. тел.). Спиненє дїяльности тов. "Canad. Pacific" викликало у Відни сильне вражінє. Нема найменшого сумнїву, що се товариство стояло у змові з лондонським правительством і з його підмогою мало масово висилати пописових і приналежних до армії до Америки, щоби в той спосіб ослабити мілїтарну силу Австриї. Вчера був у цісаря на авдиєнциї мінїстер торговлї Шустер, аби зложити монархови звіт з дїяльности сього товариства. Цісар висловив своє найвисше негодованє з приводу дїяльности сього товариства. Перед тим був у цісаря мінїстер війни Кробатін, який поінформував монарха докладно про справу з "Кан. Паціфіком". Нинїшна Zeit атакує п. Петрицького за його справки в ролї аґента "Кан. Паціфік", та висловлює переконанє, що український парляментарний клюб полагодить остаточно сю справу посла, який скомпромітував цілий клюб.
(Від редакциї. Зазначуємо, що наша преса і українські посли виступили рішучо проти аґентської дїяльности п. Петрицького, заки ще власти розпочали акцию проти Сап. Рас.).
КРАКІВ. (Ткб.) Ревізия в бюрі "Canadian Pacific" тревала вчера дві години, потім забрано знайдені материяли, всї книги і кореспонденцию. Бюро опечатано а управителеви д-рови Ґартосови доручено ореченє власти, заряджуючої замкненє бюра на необмежений час.
Війна неминуча.
ЛЬОНДОН (Пр. тел.). В тутешних дипльоматичних кругах говорять, що війна між Грециєю і Туреччиною неминуча. З обох сторін ведуть ся горячкові зоруженя і приготованя. Конфлїкту належить сподівати ся в найблизших днях. 