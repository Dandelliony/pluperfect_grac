◦ ◦ ◦ ◦ ◦ ◦ ◦ ◦ ◦ ◦

Арештованє Пілсудського. 
Як ми вже доносили, більша часть польських лєґіонерів відмовила зложеня війскової присяги. В звязку з тим остають арештованя, які переводять тепер нїмецькі власти окупаційні у Варшаві. В тій справі доносить "Naprzód": Від приїзжих з Варшави довідуємо ся, що в недїлю рано арештованє команданта Йосифа Пілсудського і референта війскової комісії тимчасової державної Ради Казиміра Соснковського. На. провінції арештовано між иншими: в Лукові д-ра Хенцїнсього, Мовінську, Лопуських, Пшедпольського, Здановича і інших, загалом 12 осіб. Також відбули ся арештованя в Калїши, Колї і Влоцлавку.
"Страшенна катастрофа."
ВІДЕНЬ (Ткб). "Korr. Wilhelm" подає отсей комунїкат, висланий російським виконуючим комітетом армії південно західного фронту до мінїстра війни і до начального вожда війск в поли:
"Нїмецька офензива, яка дня 19. с. м. почала ся перед фронтом 11 армії, перетворюєть ся в страшенну катастрофу, яка в данім случаю може спричинити упадок революційної Росії. В настрою, який недавно піднїс ся наслїдком геройських зусиль визначної меншости, наступив небезпечний зворот. Охота до наступу скоро вичерпала ся. Більша часть війск є в станї зростаючого розкладу. Нема вже бесїди про признанє зверхників і субординацію. Намови і науки є безуспішні. На них відповідають погрозами, а навіть застрілюванєм.
"Деякі формації виходять із стрілецьких ровів, не чекаючи прибутя неприятеля. В кількох случаях прикази піти в поміч для тих, що бють ся, через кілька годин були обговорювані на зборах. Наслїдком того була спізнена поміч о 24 годин. Кількакратно війска за першим стрілом кидали становища.
"За фронтом цїлими кільометрами посувають ся ряди дезертирів з карабінами і без них, здорових і жвавих, без всякого стиду, в почутю повної безкарности. Хвилями цїлї части війск віддаляють ся. Члени комітету фронту армії признають, що положенє вимагає крайних способів і зусиль, що не вільно здержатися перед нїчим, щоби ратувати резолюцію перед руїною.
"Нинї начальний вожд південно західного фронту і командант 11 армії згідно з комісарями і комітетами видали приказ стріляти до втїкаючих. Нехай цїлий край дізнаєть ся про повну правду, про подїї, які відбувають ся, нехай задріжить і знайде в собі самім рішучість, щоби кинути ся на тих, які малодушно нищать революцію".
Послїдні вісті про воєнне положенє.
БЕРЛЇН. (Б. Вольфа), д. 24. липня вечером. У Фляндрії сильна огнева боротьба. У східній Галичинї поступаємо на широкім фронтї між Серетом і Карпатами за уступаючим ворогом. В Карпатах в долинах Сушіти і Путни ішли боротьби, які принесли ворогови місцеві користи.
З воєнної пресової кватири.
ВІДЕНЬ, 24. липня 1917. Союзні війска, поступаючи вперед між Золотою Липою і Серетом на південь в напрямі до Днїстра, стоять у відладеню одного денного маршу від зелїзної лїнїї Монастириска—Бучач. Наші давні становища близько на заходї Станїславова знов у наших руках. Також російській фронт у Лїсних Карпатах, що межує із станиславівською долиною починає хитати ся. Натомість перейшли Росіяни і Ромуни до наступу — але безуспішного — на пол. сходї від лїсних Карпат, в кутї трьох країв на сїдлї Тельдєш і між Путною і Кашіну. В Ромунїї огонь нашої артилєрії здавив уже рос. ром. наступи.
БЕРЛЇН (Б. Вольфа). В східній Галичинї наші війска 23. липня ішли нїчим не здержувані за ворогом, подібно як попередних днїв. Російський відворот прибирає що раз більші розміри. Уступаючі Росіяни не здобули ся навіть на загальнїйший опір здовж Серету на полудне від Тернополя. Аж на схід від Серету зачинають збирати ся. На дорозї з Теребовлї до Микулинець 20 верств на полудне від Тернополя відперто масові наступи численних російських сил, яким помагали панцирні автомобілї. При тім понїс ворог великі втрати. Рівнож зломано ворожий опір на дорозї з Бурканова до Підгаєць 15 км. на полудне від зелїзничої лїнії Козова—Тернопіль.
По полудни дня 23. липня наші війска на полудне від Днїстра широким фронтом перейшли Лукву і вечером дійшли до наших давних становищ над Бистрицею. Ми взяли знов важну вузлову зелїзничу стацію Галич і перейшли Солотвинську Бистрицю. В ночи на 23. і вдень падав зливний дощ, наче з урваної хмари, але наші війска так само жваво, як попередних днїв, гнали за ворогом. Не мож ще перечислити добичі в гарматах, машинових крісах, метавках мін, панцирних возах, амунїції і иншім воєннім матеріялї. На зелїзничім двірци в Козовій здобуто 15 гармат, в лїсї Милятинї 6 гармат калїбру 28 до 30 та одну зелїзничу гармату найтяжшого калїбру. Крім великих запасів середників поживи дістали ся в руки побідних війск богаті збори жнива на освободженім просторі та велика скількість худоби.
В часї, коли російські армії на полуднево-східнім фронтї цофають ся, то під Сморґонем і коло Крева на полудневий захід від Динабурґа і коло Якобштаду проливають в безнадїйній борбі кров.
На ромунськім фронтї оживлена дїяльність ворожої артилєрії в Добруджі і на схід від Дунаю прибрала характер безнастанного огня. Рос. наступи стлумив наш оборонний огонь. Від 5. год. ворожий барабанний огонь звертаєть ся на становища коло устя ріки Рімнїкул.
Нїмцї в Тернополи. Російські війска в розтїчи.
ЛЬОНДОН. Б. Райтер дізнаєть ся, що нїмецькі війска обсадили Тернопіль.
ВІДЕНЬ (Ткб). З воєнної кватирн доносять: Війска вели далї погоню за уступаючим ворогом і мають вже передмістє Тернополя в своїх руках. Наші летуни причиняють ся до збільшеня замішаня серед Росіян, котрі перед ними кидають ся в розтїч. Кинено богато бомб на тернопільський дворець, де Росіяни поспішно ладують у вози воєнний матеріял.
Російські офіцири раз у раз силкують ся спинити утечу своїх жовнїрів, даючи їм приклад посвяти і геройства, чим пояснюєть ся тяжкі втрати Росіян в офіцирах. Після пораженя під Зборовом формації російської 11-ої армії розсипують ся щораз більше. Подїями сими втягнена вже й у вир погрому також сумежна від півдня часть 7-ої армії. 