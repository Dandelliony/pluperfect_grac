◦ ◦ ◦ ◦

Український нарід і варшавський договір. Президія Делєґації Української Національної Ради у Львові пересилає нам отсей комунікат: В змаганнях до реалізації варшавської деклярації з 2. грудня 1919. Уряд У.Н.Р. тайним договором з 22. квітня 1920, заключеним з Польською Річипосполитою, погодився на установлення границь між У.Н.Р. і Польщею по ріці Збруч та на відступлення Польській Речіпосполитій західно-українських земель: Холмщини, Підляша, частини Полісся і західної Волині. Делєґація Української Національної Ради у Львові стверджує, що цей акт заключено в супереч волі українського народу, виявленої постановами Української Центральної Ради в Київі, Української Національної Ради Західної Области У.Н.Р. і Трудового Конґресу в Київі, та численними та однодушними заявами всенародніх і частинних зїздів, зборів, віч, як також оружною боротьбою задля зєдинення всіх українських земель в одну соборну і суверенну українську державу. Делєґація Української Національної Ради заявляє, що згаданий договір, о скілько він відноситься до території Східної Галичини є актом безправним і неважним, бо його заключено проти волі західно-українського правительства і Української Hац. Ради як національного парляменту. Проти такого безправного акту Делєґація Української Нац. Ради підносить свій протест, зазначуючи зокрема, що Східна Галичина творить окремий предмет міжнароднього права. Одночасно протестує Делєґація Української Нац. Ради в імя Права Нації проти виключення з державного звязку і відступлення Польській Річипосполитій українських земель: Холмщини, Підляша, частини Полісся і західної Волині. З огляду на те Делєґація Української Нац. Ради заявляє перед цілим світом, що цей акт не буде вязати українського народу в його змаганню до національно-державної єдности, а тим самим не вирішить вікового конфлікту між українським і польським народом.   Жидачівський староста урядує. В Бережници королівській, п. Жидачів, в царстві о. Корнила Сеника, рішив гурток свідомих селян заложити у себе читальню Тов. "Просвіта". Внесли статут до галицького Намісництва після обовязуючих австрійськими законами приписів, а по упливі приписаного терміну повідомили місцеве староство про отворення читальні "Просвіти". Свято отворення читальні було назначене на 2. мая с. р. Були пороблені всякі приготовання та день перед тим прислало жидачівське староство урядово заборону, заслонюючися пятнистим тифом, хотяй в селі нема вже ні одного случаю хороби на тиф. Письмо старости звучало: Starostwo w Żydaczowie 1. 5793/Zal. Żydaczów, dnia 30/4. 20. Do Tow. "Proswita" w Bereżnicy król. Z uwagi na szerzącą się w gminie tamtejszej epidemię tyfusu plamistego zakazuje się do dalszego zarządzenia otwarcia czytelni dnia 2/V. 1920. Kierownfk Starostwa (підпис нечиткий).   Воєнні відшковання. Місцеві оціночні комісії в Чорткові, Городку Ягайлонськім, Городенці, Калуші, Підгайцях і Тарнобжеґу, для державного усталення і оцінки воєнних шкід (шкід і незаплачених воєнних чинитьб), понесених громадянами згаданих повітів в часі світової і українсько-польської війни, розпочали вже урядування. Блищі подробиці поміщені в оголошеннях, в інтересованих громадах.   Нові арештовання. Двічі невинно арештованого і випущеного на волю о. Іванчука з Товстого арештовано знов дня 28. квітня і відставлено до вязниці в Тернополі. Загальна опінія є, що арештував о. Іванчука на власну руку місцевий командант жандармерії в порозумінню з місцевим латинським адміністратором кс. Балікевичем. О. Іванчук був для обох невигідний. Командант жандармерії занимає більшу часть приходства на поміщення жандармерії. Латинський ксьондз аґітує всею силою за переходом на латинський обряд. Відси мабуть і конфлікт, якого жертвою впав невинно греко-кат. священик. Чи буде вже коли край надужиттям жандармів і аґітаторів в реверендах?   На шляху Тернопіль-Збараж привернено залізничий рух з днем 30. квітня.   Гривні й карбованці йдуть в гору. Гривні й карбованці, які в послідних часах вже навіть не нотовано на львівській біржі, йдуть постійно в гору. І так в четвер 29. ц. м. нотовано карбованці по 14—21 марок, гривні по 10.50—17.50 марок.   Особисті вісти. В переїзді з Варшави до Камянця задержався був у Львові через кілька годин посол українського уряду в Царгороді, визначний член партії соц.-федералістів О. Лотоцький.   Відчит п. В. Целевича про "Громадську працю українського жіноцтва в часі світової війни" відбудеться заходом Тов. "Союз Українок" в суботу 8. V. о 4 год. попол. в малій салі тов. ім. Лисенка. О численну участь просить — Виділ.   Земельний Банк Гіпотечний, спілка акційна у Львові ул. Підвалє 7 на основі рішення загальних зборів спілки з 30 квітня ц. р., виплачує дивіденду від акцій за р. 1918 і 1919 у висоті 12 проц., т. є. по 6 прц. за кождий рік отже по 48 корон від кождої акції за оба роки з днем 1 мая ц. р.   Громадська думка   