◦ ◦ ◦ ◦

Арештування виновника замаху на Клємансо.   ПАРИЖ, 21. II. (Гавас). Чоловік, що виконав атентат на Клємансо, зараз при доставленню до вязниці зістав переслуханий. Він є родовитий Француз; при поборах не взяли його до війська, як фізично нездатного до військової служби. Він заявляє, що є анархістом і хоче понести виключну одвічальність за свій вчинок, який мав на меті усунути людину, що приготовляла нову війну. Я анархіст — говорив він — і приятель братерства народів, не виключаючи Німців. Перед около 6-ти місяцями постановив я убити Клємансо, котрого уважав найбільшим ворогом людства. Тепер подав Коттен докладний опис замаху. Як наблизилося авто презідента міністрів, вискочив Коттен з укриття і випалив з револьвера. Перші кулі пробили обі шиби акта, що поїхало дальше. Тоді він побіг за ним і вистріляв цілий маґазин револьвера. Тоді вискочив жовнір, що сидів побіч шофера, щоби і зловити винуватця; а що він без перестанку стріляв, ужив також жовнір збруї, але не вцілив. Якогось Драйфуса, що впав на нещасливу думку звертати увагу осіб, які кинулися на Коттена, на їх крівавий чин, тимчасово увязнено.   Відїзд франц. фльоти зі шведських вод.   ШТОКГОЛЬМ, Радіо з 21. лютого. З нагоди від'їзду французької фльоти уряджено маніфестації і заявлено приязнь для Франції, так само, як і підчас цілого побуту їх на шведських водах.   Подорож Президента Вільзона.   ВАШІНҐТОН, 21. лютого. Радіо. Вільзон приїхав вже в неділю до Бостону. В понеділок, підчас обіду виголосив промову, де вказував на конечність утворення Союза Народів.   Злука Австро-Німеччини з Німеччиною.   ЛЮҐАНО, 21. лютого. "Коррієра делля Сера" виступає у своїм вчорашнім числі в обороні права Австро-Німеччини получитися з Німеччиною. Прінціп національности повинен бути приноровлюваний для Поляків, Чехів та Румунів, але мусить мати також значіннє і для Німців. Франція хотіла в часі світової війни виратувати Австро-Угорщину і хоче тепер оснувати Дунайську конфедерацію, яка знасилує національний прінціп та шкодить інтересам Італійців і їх жаданням реванжу в справі Адрії. Франція при помочі такої політики гонить Італію в руки Німеччини.   По убиттю Айснера.   МЮНХЕН, 21. лютого. Революційний рух в місті сильно росте, автомобілі з червоними хоругвами і плякатами з написами: "Пімста за Айскера!" ходять вулицями. Усі склепи замкнені, по фабриках робота застановлена. МЮНХЕН, 21. лютого. Як подано до відома, на нинішньому засіданню робітничої ради в німецькому театрі постановили зєдинені фахові союзи робітничі візвати своїх членів до генерального страйку. В Нюрнберґу ухвалили фахові товариства робітничі проклямувати ґенеральний страйк. МЮНХЕН, 21. лютого. В Мюнхені панує революційна горячка, як першого дня революції. Пів Мюнхена є на ногах. Десятки тисяч робітників і жовнірів ідуть на майдан Тереси з голосними окликами: "Хай живе республика, пімста за Айснера!"   Бої большевиків з білою ґвардією.   ПЕТРОГРАД, 21. лютого. Совітське правительство приказало большовицьким арміям, що стояли в Естляндії та Фінляндії, обсадити усі точки на боєвій лінії Псков—Вольнар. Як кажуть ся, армія числить 40.000 війска, має понад 100 гармат та літаки, які перевезла з Уральського фронту. Приказ видано на тайному засіданні совітського правительства. Троцький заявляє, що обсада Петрограду білою ґвардією означалаби кінець большовицької революції. Большовицьке війско було змушене втікати з Естляндії. По обох сторонах були тяжкі втрати. Боротьба тріває дальше.   Розстріли в Россії.   ЛЬОНДОН, 21. лютого. "Таймс" доносить після одного большовицького звідомлення що в Россії в самому місяці січни розстріляно 11 митрополитів.   Події в Архангельську.   МОСКВА, радіо (франц. текст.) З Вологди доносять, що в Архангельську робітники здобули і сховали 50 скорострілів. Соціялісти поділились на: соціялістів правих і соціялістів — комуністів. Чайковський є іграшкою в руках Анґлійців, проти котрих населення оказує велику ненависть. Револьта є неминуча, як тілько совітські війска зближуться до міста.   Бій большевиків з Поляками.   На основі одержаних звітів в околицях Люблина і Томачева веде червона ґвардія боротьбу з польськими військами.   Комісія Антанти в Польщі.   ПАРИЖ, 21. лютого. Радіо. Комісія для польських справ вже приступила до розсліду польського питання і рішила збиратись на будуче на запрошення свойого презідента.   Зброя для Польщі.   ВІДЕНЬ, 21. лютого. Перед кількома днями відійшло 5 залізничих возів зі скорострілами і 10 возів з крісами під польскою війсковою охороною до Области Війскової Команди в Кракові. Зброя призначена безперечно для польської армії, що має відмаширувати до східної Німеччини. Німецька Національна Робітнича партія передала державному урядові заграничних справ протест проти сього безчесного поступовання, що противиться міжнародньому праву.   Український голос 