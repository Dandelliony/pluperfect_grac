◦ ◦ ◦ ◦

В. Винниченко тяжко занедужав у Відні. Недуга грізна і протягнеться на всякий випадок довший час.   Особисті вісти. Д-р Степан Витвицький, б. секретар У.Н.Р. приїхав на кілька днів з Варшави до Львова.   Львівський Нар. Театр Тов. Українська Бесіда під дир. В. Коссака переїжджає на кілька вистав до Перемишля. Вистави відбуватимуться в сали польського театру на Засаню. Перша вистава в неділю дня 11. с. м. "Дай серцю волю, заведе в неволю", нар. образ зі співами і танцями в 5 діях Кропивницького. — В понеділок дня 12. c. м. "Маруся Богуславка", історична драма зі співами в 5 діях Старицького. — Вівторок дня 13. с. м. "Модний жених", комедія в 4 діях М. Старицького. Білєти ранше можна набувати в Нар. Торговлі, а в день вистави підчас свят від год. 11. рано при касі. Початок точно о год. 7.30 веч. — В четвер дня 15. с. м. Премієра "Про що тирса шелестіла", траґедія в 5 діях С. Черкасенка.   Закарпатський Шенборн. На днях довершено першого розпаювання між українських мужиків у Великих Лучках біля Ужгорода 6.515 морґів землі з безмірних посілостей ґрафа Шенборна. Його рід одержав за вірність Габсбурґам з початком 18 століття великі добра, сконфісковані родині Ракочих. Відтак ще докуплювано. Нинішня посілість Шенборнів на Закарп. Україні обнимає: рілі 20.000 морґів, сіножатей 13 тисяч морґів, пасовиська 20.000 морґів, а лісів 176.003 морґів; решта огороди, винниці та неужитки. Разом 232 тисячі морґів. Коли зважиться, що се морґи угорські (по 1200 квадр. сяжнів) то ціла його посілість обнимає понад тисячу квадратових кільометрів або зібрана в один лан заняла би квадрат, якого бік має 32 кільометрів ("Venkov").   Смерть Рекляма. На днях помер в Липську основатель популярної бібліотеки універсальної Генрик Реклям. У виданнях Рекляма появилися найвизначнійші твори всесвітної літератури.   Громадська думка 