◦ ◦ ◦ ◦ ◦ ◦ ◦ ◦ ◦ ◦

Відбудова відокремленої Галичини. Минулого тижня відбув ся в Кракові з'їзд польських полїтиків, промисловцїв і рільників в справі відбудови Галичини. На з'їзді явив ся іменем краєвої Централї для відбудови радник двора Інґарден, шеф її технїчного відділу, який зложив докладний звіт з дотеперішної акції відбудови. Головним предметом нарад був проєкт основаня при помочи публичних, державних і краєвих фондів польських спілок промислових і торговельних, які займали ся би в будучности виконанєм достав і робіт потрібних для відбудови краю. Між иншими внесенями принято внесене д-ра Стемповського, щоби до акції відбудови краю покликано всї чинники obywatelsk-ої праці та щоби побіч господарських і кредитових інституцій не бракувало там польських просвітних орґанїзацій отже: Товариства Szkoły ludow-ої, Товариства загальних унїверситетських викладів, людского Унїверситету ім. Міцкевича, економічного інститута і инших та щоби Централя для господарської відбудови краю війшла в порозумінє з тими всїми інституціями і прийшла їм з помочию і вказівками."
Східно-галицький краєвий комітет для охорони дїтий і опіки над молодїжю, який заложено ще перед війною на східно-галицький апеляційний округ і якого президентом є президент ц. к. висшого краєвого суду у Львові, відбув учора у Львові засїданє, на якім явило ся над 20 членів комітету, між ними з Українцїв п. Ол. Барвінський, п-нї Ольга Бачинська і член Краєвого Видїлу п. Іван Кивелюк. Головним предметом нарад була справа переміни комітету в товариство, оперте на статутах, як се вже зроблено в західних провінціях держави і в західно-галицькім апеляційнім окрузї. Проєкт статута предложив радник суду Серковський. Одначе сей проєкт, який доволї узглядняв національні відносини в східно-галицькім апеляційнім окрузї, не знайшов одобреня; замість того збори ухвалили приняти статут краківського товариства, заложеного для національно-одноцільної території західної Галичини. Другою точкою нарад була справа роздїлу суми 170.000 К., яку президент комітету п. Червінський дістав на потреби акції комітету. З сеї суми 50.000 К. оставлено і для будучого товариства (на нашу думку лїпше ті гроші обернути безпроволочно на ратункову акцію дїтий і молодїжи в Східній Галичинї, особливо по селах), а решту роздїлено так, що польським товариствам признано 78.500 К, українським 31.500 К., жидівським 10.000 К. Отже українські товариства для українських дїтий і молодїжи Східної Галичини, де українське населенє творить більше нїж дві треті, дістали всего одну четверту цїлої суми. Коли ж взяти під увагу, що Західна Галичина також дістала 100.000, то з суми над 200.000, призначеної для цїлої Галичини, для українських дїтей і молодїжи призначено ледви — одну сему часть!
З краєвої Централї для відбудови Галичини доносять, що секційні засїданя членів прибічної Ради будуть відбувати ся з правила що місяця. З окрема засїданє членів прибічної Ради: а) секції технїчної будуть відбувати ся постійно 4. кождого місяця; б) секції ІІ. рільничої в першу пятницю кождого місяця; в) секції ІІІ. промислово-торговельної 7. кождого місяця. Коли-би на котрий з тих днїв припадало гр.-кат. або римо-кат. свято, то реченець засїданя пересуває ся на найблизший будний день. Початок засїдань о год. 10 перед полуднем; збірне місце: бюро управителя секції. В огляду на отсе оповіщенє запрошень на засїданє з виїмком надзвичайних случаїв не буде розсилати ся.
Втрати у світовій війнї. Товариство для дослїдів над суспільними наслїдками війни обчислює, що втрати всїх держав, які беруть участь у війнї, виносять протягом двох лїт 4,631.503 убитих, 12,246.300 ранених, 3,373.500 інвалїдів. 