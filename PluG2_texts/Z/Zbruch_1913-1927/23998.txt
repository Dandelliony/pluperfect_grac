◦ ◦ ◦ ◦ ◦ ◦ ◦ ◦ ◦ ◦

З нинїшним числом розсилаємо картки з замовленями на нїмецьке ювилейне виданє в честь Шевченка. На картках подані виїмки з голосів нїмецької преси, яка дуже прихильно віднесла ся до сего виданя. От що пише Neues Wiener Tagblatt: "Солїдний том прикрашений потретом укр. поета отвирає присьвята Івана Франка, яка коротко та ядерно нашкіцовує Шевченкову дїяльність. Опісля слїдують численні статї про поета і його твори. При кінци зголошує ся до слова сам поет в родї своїх творів, які виявлюють всю силу і повню величнього дару духа великого Українця. Ся книжка про Шевченка має за собою всї дані до того, щоби вчинити зрозумілою всю вартість творчости незвісного в нас доси ґенїя".— Die Zeit пише: "З богатого змісту підносимо гарну "Присьвяту" д-ра Ів. Франка, статї д-ра Галїпа, проф. Романчука, д-ра Волошина, А. Поповича і д-ра В. Кушнїра. Надто містить книжка зразки Шевченкових поезий у вдатнім нїмецькім перекладї. Редакция Ukrainische Rundschau виявила в уложеню книжки богато доброго смаку і справности. Житє і твори Шевченка вичерпані тут в інтересній формі у всїх напрямах, так що книжка подає знаменитий загальний образ поета". — Ціна книжки 2 К 50 сот. 5 прц. ціни з розпродажі призначені на фонд памятника Т. Шевченка в Київі.
В окрузі міськім ч. 29 — як нам доносять — дїють ся вже великі надужитя. Жидівським виборцям видають карти голосованя вже з вибитим назвищем Дембінського. Українським виборцям не видають взагалї доси нї лєґітимаций, нї карт голосованя. Вносимо жалоби телєґрафічні до президента мінїстрів Штірка і до намісника Коритовського.
Розправа за шпіонажу відбула ся вчера перед карним трибуналом проти Володислава Крегера. Обжалований познакомив ся з відомим орґанїзатором росийської шпіонажі в Галичинї Стецишином і росийським почтовим урядником з Радивилова Кащенком і за їх намовою згодив ся вести шпіонажу в Галичинї. Мав осїсти в Галичинї і звідси інформували своїх наставників про рух війск, настрій серед населеня і т. и. За то мав діставати 120 кор. місячно. По переведеню доказів засуджено Крегера на два роки тяжкої вязниці з вчисленєм 9 місячного слїдчого арешту. Оборонець д-р Солянський внїс рекурс від виміру кари.
Стан засївів. Вигляди на сегорічне жниво такі: В Злучених Державах є гарні вигляди, особливо в Канзас, околиці, де засїває ся головно озиму пшеницю. Також гарний буде урожай в Канадї. В Америці вже розпочали ся жнива, отже нема страху, щоби щонебудь погіршило ся. Вісти з Росиї про тамошні засїви не є однакові, однак є досить вдоволяючі. За те в Румунїї не надїють ся таких гарних жнив, як минулого року. З Нїмеччини і Франциї надходять добрі відомости так, що вигляди на сегорічне жниво є добрі. В Галичинї є околиці (прим. коло Сокаля), де засїви представляють ся доси дуже гарно, але на Підгірю, хоч лїпше, як минувшого року, та все годї сказати, щоби були добрі. Все те залежить від дальшої погоди. 