◦ ◦ ◦ ◦ ◦ ◦ ◦ ◦ ◦ ◦

Смерть посла Гартвіґа.
БІЛГОРОД (Ткб.) Про смерть посла Гартвіґа доносять ще слїдуючі подробиці: Посол Гартвіґ зїв вечеру в росийськім посольстві а опісля приняв візиту наслїдника престола і князя Павла. Вечір хотїв перевести з дочкою в біоскопі в однім городї. О год 9. вечер поїхав власним повозом до австрийського посольства, а дочці сказав, що за 20 хвиль верне. В австро-угорськім посольстві був бар. Ґісль з жінкою і покоївка. Коли посол Гартвіґ дістав атак, бар. Ґісль казав слузї принести води і скоро закликав жінку, а сам зателєфонував по лїкарів росийського посольства. Коли барон і покоївка старали ся привести до притомности Гартвіґа, бар. Гісль вернув вже з д-ром Рибнїкаром, котрому отворив браму.
Гартвіґ в австро-угорськім посольстві нїчого анї не їв, анї не пив, навіть не хотїв приняти папіроски, а курив дві власні росийські папіроски, яких останки лишили ся на бюрку бар. Ґісля разом з папіросницею Гартвіґа, яку пізнїйше віддано росийському посольству. Бар. Ґісль хотїв, щоби слуги посольства перенесли тїло до росийського посольства, але заступник Гартвіґа, котрий прибув тимчасом не хотїв на се згодитися. Бар. Ґісль спитав лїкарів, чи не слїд би зачекати на прибутє префекта міста, але й на се не згодив ся заступник росийського посольства.
Послїдні днї кн. Віда.
ДУРАЦО (Аґ. Ст.) повстанці заняли Берат.
РИМ (Ткб.) Доносять з Вальони: Повстанці обсадили Фієрі.
ДУРАЦО (Ткб.) Прибули з Коріци голєндерські офіцири. Констатують, що на полудни бють ся не тільки епіротські банди, але такаж сильні реґулярні віддїли грецького війска.
БЕРЛЇН (Ткб.) Секр. держ. Яґов приняв вчора альбанського мінїстра Туркана.
Мобілїзация в Італїї.
РИМ (Ткб.). Розпорядком з 11 с. м. покликано під оружє резервістів з р. 1891.
РИМ (Пр. тел.). Оголошенє про покликанє 120 тисяч резерви друковане не на білім папері (як на вправи), але на зеленім, на котрім правительство — після звичаю — друкує мобілїзацийні розпорядки.
Покликанє резерв звернене — як догадують ся — проти Грециї. Подїї в Епірі, зломанє договору на Корфу і занятє Коріци вважає італїйське правительство подїями, яким треба протидїлати. Покликанє резервістів пояснюють також погіршенєм загального полїтичного положеня.
ФРАНКФУРТ. (Пр. т.) Frankfurterzeitung потверджує вістку про змобілїзованє італїйської резерви з 1891 р. і зазначує, що зарядженє се наступило наслїдком що-раз острійшого положеня між Грециєю й Італією. Полїтичні круги числяться з можливостию вибуху грецько - італїйської війни.
Домашна війна в Ірляндиї.
ЛЬОНДОН. (Пр. т.) Коло місцевости Кітрея прийшло до перепалки межи ульстерськими повстанцями а правительственними війсками. По обох сторонах богато ранених. Близших подробиць ще нема. В иншім місци 100 Ульстерців напало на поїзд, яким везено оружє і амунїцию, сконфісковану правительством Ульстерцям. По хоробрій бійці з полїциєю, яка везла оружє, забрали з поїзду назад оружє і амунїцию. 