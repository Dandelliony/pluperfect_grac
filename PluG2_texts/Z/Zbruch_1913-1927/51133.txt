◦ ◦ ◦ ◦ ◦ ◦ ◦ ◦ ◦ ◦

Чужинець про українські стрілкинї. В берлїнськім ілюстрованім тижневнику "Uber Land und Meer" помістив Winfried Lidecke в найновійшім числї (том 116, ч. 30) статю п. з. "Жінки-жовнїри", в котрій згадуючи і про жінок добровольцїв инших народів, ось так говорить про наших стрілкинь: "Не могла вона дома всидїти, відчувала, що тепер всї мусять іти у бій — тому і вирушила 24-лїтна Українка, Софія Галечко, що студіювала у Ґрацу нїмецьку та славянську фільольоґію і мала саме здавати докторат, з українськими добровольцями у поле. Зложила вона, як і її приятелька, учителька Анна Імичко, війскову присягу та носить таний сам унїформ та кріс, як її товариші-мущини. Обі пішли за покликом "Української Головної Ради" у Львові. Софію Галєчко, що була підчас походу лиш 9 днїв хора, іменовано небавом за її подвиги в кавалєрійній вивідній службі фельдфеблем та за повний пожертви вчинок на очах ворога дістала вона як і її приятелька срібну медаль хоробрости. — Ще дитиною, але вже героїнею, є 12-лїтна українська сїльська дївчина; в битвах коло Руської Рави носила вона в стрілецькі окопи воду жовнїрам, доки в кінци не ранив її тяжко відломок шрапнеля. Ще в поїздї підчас їзди до Відня мусїли ампутувати їй лїву ногу. Цїсар Франц Йосиф І. подарував їй за хоробрість золотий нашийник виложений брилянтами, на яких виписані цїсарські інїцїяли, далї 1000 К. і штучну ногу".
Польський Львів в роковини польської конституції 3. Мая. І. Пише "Gazeta wieczorna": Болючий і дивуючий вид представляли вчера деякі дїльницї нашого міста. Може що десятий дім повівав виставленою наче з куртуазії біло-червоною хоруговкою, яка, здивовала своєю відокремленою ролею самітницї, неначе соромила ся за неприсутність сусїдок. Вид, такий дивуючий, так не гармонїзуючий з дотеперішними традиціями Львова переймав соромом і жалем... Відносить ся се не до всїх вулиць, але тим більше дивує. Чому маленька вуличка Опата Гофмана була численно удекорована, а голими мурами світили Казимірівська, Городецька, Сикстуська? Чому Личаківська була більшою патріоткою ніж Краківська? Те саме відносить ся до карткової ілюмінації. 20 сотикова картка на лєґїони була якимсь незвичайним люксусом і появила ся тільки на дуже небогатьох вікнах. Знов були цїлі вулицї, де можна було доглянути анї одної такої картки" — ітд. ІІ. Доносять нам про такий факт: Панночки і лєґіоністи, які збирали по вулицях жертви на Т. S. L., приступили на Високім Замку до гуртка учеників ґімназії й почали апострофувати їх за те, що не купують відзнак. Коли ті почали поясняти, що мають свої українські товариства, дістали від одного лєґіоніста відповідь "Stul pysk", на що один з учеників зареаґував тою самою фразою. Кінець був такий, що лєґіонїсти, відлучивши ся від панночок, потурбували ґімназистів, а полїційний жовнїр відмовив ся інтервенїювати.
Однорічні добровольці і новий перегляд. Війскова управа оголошує постанови що-до умов признаня прав однорічних добровольцїв пописових з 1892—1897 рр., котрі мають явити ся при новім переглядї, на випадок їх добровільного вступленя до армії. Як останній реченець їх вступленя на добровольцїв означено день перед загальним реченцем, в котрім має ставити ся з оружєм в руцї загал пописових, що — як відомо — не наступить перед кінцем головного часу жнив. 