◦ ◦ ◦ ◦ ◦ ◦ ◦ ◦ ◦ ◦

Приїзд мінїстрів до Львова. Мінїстер внутрішних справ кн. Гогенльоге з мінїстром для Галичини д-ром Моравським приїдуть до Львова в сїм тижни й забавлять тут через четвер і пятницю, щоб познайомити ся з тутешними відносинами і з нашими найпекучійшими потребами. В товаристві мінїстра Моравського буде радник двору д-р Твардовський.
Закінченє І шкільного півроку. Краєва Шкільна Рада уповажнила Дирекції тих середних шкіл (ґімназій і реальних шкіл), в яких обовязує плян науки скомбінованих кляс, до закінченя І. півроку 1915/16 шк. року в пятницю, дня 11. лютого, по шкільній науцї. Другий піврік зачинаєть ся дня 16. лютого с. р.
Карін Міхаелїс між Українцями у Ґміндї. Дня 28. і 29. сїчня гостила у Ґміндї звісна данська писателька, п. Карін Міхаелїс. Панї Міхаелїс звидїла докладно всї місцеві інституції і заведеня і з особливим інтересом оглядала українські вишивки. Паню Міхаелїс опроваджували і давали їй поясненя пп. коміс. Бухнер і Білїнський, дир. Кабаровський, панї Бачинська і проф. Колесса. — зк.
З львівського унїверситету. Дня 5. с. м. відбула ся промоція п. Григорія Саіка, родом зі Сопошина, заступника директора Краєвого Cоюза Кредитового у Львові, на доктора прав.
Війскові реклямації. Від повітових полїтичних властий приходили до війскових віддїлів, що знаходять ся при армії в поли, нераз вже письма з рішенями війскових властий в справі урльопованя придїлених там осіб. Мінїстерство краєвої оборони розпорядком з 18 м. м. постановило, що признані реклямації рішучо тратять важність, коли власть резерви повідомила, що реклямована особа відійшла вже в поле. Про звільненє осіб, які стоять в поли при армії, рішає виключно лиш висша команда армії на внесенє війскових центральних управ.
Російські байки про Львів. Російські часописи з кінця грудня і січня переповнені видуманими звістками про евакуацію Львова і Чернівців і про панїку між галицькою і буковинською публикою. Російська офензива мала викликати у нас нечуваний переполох і люди на стрімголов утікали зі Львова і Чернівцїв. В Чернівцях усе до чиста вивезено і то не так десь недалеко, але аж у глубину Угорщини, поминаючи Семигород. Сї відомости російських часописий, подиктовані потребою піддержаня духа у Росії, розширюють ся урядовою дорогою при помочи петербурзької телєґр. аґенції. — зк. 