Письма з краю. Бучаччина. 

Бучаччина. (Соромна депутация.) Громом з ясного неба впала на бучацьку Польонїю несподівана вістка про перенесенє гнобителя українського шкільництва, тутешного шкільного інспектора, ославленого пана Левицького. Заметушились тутешні Поляки, що ось на крики і зойки гайдамацькі польська краєва шкільна рада посьміла діткнути ся найліпшого „Walenroda“... і перевести його аж до Тернополя.
Зразу мертвецьке здивованє і пригнобленє„ але тільки на хвилину. Опісля всі верстви, усї чинники — більше чи минше звісні і впливові зійшли ся на тайну нараду і до роботи. Чи на се вовн побивались, вибираючи до парламенту таких сьвіточів як Штерн, щоби нинї їм краєва шкільна рада сьміла без їх згоди і волї виривати такого видатного, бо хитрого робітника на ниві „niszczenia hajdamaczyzny“, як інспектор Левицький?! Адеж инші посли? — Серватовський, Баденї, на котрого пращанє „мученик“ інспектор наказав злетїтись всьому бідному учительству повіта — і горлати... „ти наш незабутнїй, ти наш добродій, батько!..“ Від чого ж ті посли? Скликали нараду, скликали всїх діячів, шляхту. Радили, радили, та всетаки чули, що того всього мало. Весь крик, цїла акция польської шляхти, послів і инших темних духів за слаба супроти вопіючих до неба кривд і надужить, яких допускав ся перенесений інспектор. Вся мафія сама се відчувала і ся обставана се найкрасше сьвідоцтво правди для всіх піднесених нами обжаловань... Тут треба було, щоби не польська мафія заперечила нашому голосїню, але, щоби бодай акінебудь „представники“ із сих проклятих гайдамаків забрали голос в оборонї чести п. інспектора! А нагода якраз лучила ся гарна. Приїхав на візитацию інспектор Янер. Позаходили ся „członkowie Т. S. L.“ і ось дня 28. лютого с. р. в ґімназиальнім будинку явила ся перед лицем Янера „руська депутация", котра принесла „чолобитню" і занесла петицию о реституцию п. інспектора. Треба було бачити сю „численну депутацию“! Самі звісні, самі скорумповані індивідуа з Бучача і Нагорянки під проводом двох „руських“ міщан — п. Антона Харецького і Стефана Кізяка, при асистї адютанта уступаючого інспектора учителя ренегата Василя Харецького !
Що сей останний чує великий жаль за інспектором, котрий його взяв без всіляких кваліфікаций і в кождій порі у себе „гостинно приймав“, не дивно; хто знає, чи другий інспектор на такі „візити" згодить ся й обсипле за них щедрою ласкою.. Але можемо п. Харецькому з цілої душі побажати, щоби п. Левицький забрав його зі собою до Тернополя. Відай і там є „Sokół“ і „Kasyno“!... Не дивувати ся також і п. Кізюкови, бож по смерти ославленого „міщанина“ Бурчицького він став достойним його наслідником при всіх „patryotycznych“ шопках, де ходило про „руську“ „репрезентацию“. Се-ж його фах і хлїб. Але годі не дивувати ся, коли бачиш сивоволосого і заможного міщанина и. Антона Харецького, що силою преть ся в проводирів руського міщанства, а бере чинну участь в такій соромній депутациї. А прецїнь могла йому бути честь і память від руського народа і міщанства. А нинї? Апольоґетичну бесіду за п. Левицьким виголосив сердега Кізюк. Мусів за сю промову одержати подвійну або почвірну диєту, бо специально йому сю бесїду зладили і вивчили його. Сю славну депутацию з'організували члени „Т. S. L.“, — отже смертельні вороги руського народа. І вони зладили п. Кізюкови і вивчили його „промови“ по руськи !! Чи не крайний валєнродизм. Наше слово не надаєть ся до урядів, до шкіл, до книжок, до написий на будинках; се згорджене хамське слово — воно лише добре для юдиних депутаций! Розумієть ся, отвертими руками, із сльозами в очах, як батько каючи ся дїтий, приняв п. Янер сю „народну депутацию“ і зворушений відповів по руськи!! І чого вам Українцям більше домагати ся, чого ремствувати, — коли в нашім ріднім слові ворог обіцює нас нищити ? Бо обіцяв о. Янер, що той вислів „збірної народної волі“ представить краєвій шкільній радї, а від себе доложить всіх заходів, щоби висказані бажаня „представників руського народа“ здійснили ся. Так отже І. акт ратункової акції покінчений. Тепер послїдують, як зачувати, дальші акти: акция послів, акция міської репрезентациї, акция повітової репрезентациї і шляхти etc. Всї вони попруть лише „слушні бажаня руського народа”, висловлені депутациєю перед п. Янером. Кромі того мав їхати ще окрема депутация до п. Дембовського. Склад її вже готовий ; шукають лиш ще одного „руського вірилїста" в роді п. Антона або Василя Харецького — але з „висшої сфери". Побачимо, хто зголосить ся. Та хто би не зголосив ся, згори кличемо : „Геть з руками від руського імени і руського народа !“ Можете дбати про власні посади, аванси, нагороди, диєти, і т. д., але не сьмійте сього чинити коштом непорочного і сьвятого імени руського народа !
Нинї ми публично протестуємо проти того, аби темні і платні індивідуа виступали в імени руського народа. Нарід ними мерзить ся; а коли ходить про правдиву опінїю нашого народа, то її слід шукати в наших леґальних народних парляментарних і соймових репрезентациях, та політичних орґанїзациях, а не по темних закутинах зіпсутя і зради. Тож звертаємо нинї увагу наших покликаних орґанїзаций і репрезентаций, а передівсїм нашого посла п. В Будзиновського на небезпеку, яка нам грозить і на загрожену повагу і честь нашу народню, коли би такий п. Левицький мав дальше лишити ся і не одержав належної йому заплати. — Горожанин. 