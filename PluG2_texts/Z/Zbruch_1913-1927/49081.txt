◦ ◦ ◦ ◦ ◦ ◦ ◦ ◦ ◦ ◦

Зголошеня ополченцїв. Управа громади кор. прест. міста Львова взиває П. Т. мешканцїв, щоби по думцї оповістки з 6 марта 1916 як найскорше переводили зголошеня обовязаних до служби в загальнім ополченю, бо в короткім часї буде оголошений речинець преклюзивний, до котрого можна зголошувати ся, а не зголошені будуть карані по думцї оповістки. Зголошувати ся можна від 8—12 перед полуднем і 3—6 пополудни в Комісаріятах дїльниць і в слїдуючих льокалях в ратуши: на долинї в Урядї торговім, на І поверсї в VIII. департаментї, на II. поверсї в V. департаментї, на III. поверсі в VII. департаментї. — Ґрабовський.
Цукрові карти. З днем 19. с. м. входить в житє розпорядок ц. к. намісництва Галичини з 11. с. м. в справі цукрових карт. Карти будуть видавані на 4 тижнї; на їх основі можна буде купити протягом 4 тижнїв 750 ґрамів цукру на особу. Видавати цукрові карти будуть ті самі комісії, що видають хлїбові карти.
Розпорядженє в справі розпродажі цукру. Маґістрат оголошує: На підставі §.1. міністерського розпорядженя з д. 4. марта 1916. Дн. з. д. ч. 61 заряджую, що аж до заведеня цукрових карт не вільно продавати поодиноким купуючим одного дня більше цукру, як одну четверту часть кільоґрама. Кождий продавець цукру є обовязаний се оповіщенє умістити в своїм льокали продажі на виднім місци. За переступленє сього зарядженя потягну як видаючих так і купуючих де строгої відповідальности. Ц. к. Староста і правит. комісар Адам Ґрабовський в. р.
Відновленє нїчних перепусток. Від дня 16. марта починає ц. к. Дирекція полїції (Деп. 111.) за стягненєм належитости 50 сот. на Червоний Хрест остемпльовувати нічні перепустки на другий квартал (важні до 30. червня 1916). Неостемпльовані до 1. цвітня перепуски тратять з тим днем важність. Подерті, поплямлені й взагалї нездатні до ужитку перепуски треба наперед виміняти (за зложенєм 10 сот. на Червоний Хрест) на нові в Етапній командї, вул. Валова 16.
Полекші для студентів висших шкіл. Мінїстер просвіти вислав до ректоратів усїх унїверситетів, технїк і висших шкіл розпорядженє, в якім містить ся злагодженє лихих наслїдків, що вийдуть для студентів, які мають бути покликані до війскової служби.
В справі допущеня жінок до правничих студій явила ся онодї у мінїстра просвіти д-ра Гуссарека депутація Академічного Союза жінок і Союза дальшого образованя жінок. На представлені депутацією домаганя відповів мін. Ґуссарек, що після його погляду, не можна в загалї думати про юриста без практичного виобразованя, а тут ходить о думку тих правительствених кругів, котрі можуть сказати своє слово в справі практикованя жінок в суді й адмінїстрацїї. Ще є взагалі за мало матеріялу, щоби можна оцїнити спосібности жінок до правничих заводів. Впрочім обіцяв мінїстер сю справу докладно розслїдити.
Важна справа. Пишуть нам зі Стрия: Від трьох тижнів заходом Тов. українських жінок, спеціяльно пп. Bесоловської і Микласевичевої, устроєно в нашім місті бюро бесплатної помочи для родин, побираючих підмоги за членів своїх родин, котрі є в війську. Комітет, крім виставлюваня зовсїм безкорисно квітів, є помічний також в судї при лєґалїзованю квітів. Сю чинність полагоджують в судї зовсїм безплатно. Приводом до завязаня такого комітету був страшний визиск, якого допускали ся деякі "промисловцї", побираючи за квіти по 5—10 корон. Досить сказати, що по обчисленю скількости квітів, які товариство написало, показалось, що в той спосіб заощаджено доси селянкам квоту понад 3000 кор. Читаючи по дневниках про визиск наших селян на тім поли, доносимо про нашу акцію, щоби всюди завязувати такі комітети, та не позволити на такий визиск.
Перенесенє фабрик з Риґи, Білостоку і Варшави до Росії. З найновійших російських виказів виходить, що російське правительство переносить західно-російські фабрики майже виключно на північ, північний схід і схід у чисто московські ґубернії і тільки виїмково на полудне, на Україну. З численних рижських фабрик перенесено на Україну тільки фабрику ваг Штайнерта до Харкова, фабрику дротяних виробів до Катеринослава і фабрики ношів Е. Мавснера і механїчну Ф. Маєра і Спілки до Київа. З Варшави перенесено до Харкова фабрику обробленя металів і фабрику машин Ґерляха і Пульського. Росія і тут дїлає на шкоду України. 