Телєґрами

Авдиєнциї.
ВІДЕНЬ. (Прив. тел.). Цісар приняв вчера на авдиєнциї міеїстра заграничних справ ґрафа Берхтольда, спільного міністра скарбу Білїнського, австро угорського посла в Атенах бр. Бравна та президента мінїстрів ґр. Штірка.
Делєґациї.
БУДАПЕШТ. (Прив. тел;). В угорських парляментарних кругах впевнюють, що на будуче збирати муть ся делеґациї постійно в лютім і марті так, щоб парляментови, з огляду на початок буджетового року з днем 1. липня, можна було в буджетї предкладати й рішеня делеґаций.
Новий віцепрезидент скарбової дирекциї.
ВІДЕНЬ. (Прив. тел.). На місце теперішного віцепрезидента скарбової дирекциї, Шляхтовського, якого димісию принято, буде іменований мінїстерияльний радник Буґно, свояк бувшого мінїстра скарбу Маєра.
ВІДЕНЬ (Ткб.). Санітарний департамент міністерства внутрішних справ доносить, що в громаді Опорець занедужав 27. с. м. робітник Клим, котрий помер слідуючого дня. Сконстатовано у него азийську холєру.
САРАЄВО. (Ткб.). Сконстатовано тут вчера перший смертний випадок холєри.
ПРАГА. (Прив. тел.). 68 лїтна Фанка Ґальді, що приїхала оноді з тестем з Боснії, занедужала 25. с. м. на холєру та 27. померла. Пороблено охоронні зарядженя.
БУДАПЕШТ. (Ткб.). 3 провінциї зголошено одинайцять нових случаїв холєри.
ПОЛТАВА. (Пет. Аґ.) Досї занедужало 8 осіб на холєру, з того 3 умерли.
БІЛГОРОД. (Ткб.). Стан холєри був дня 27. б. м. такий: 922 случаї холєри, в тім 124 нові, 22 особи подужили, 43 умерло, в лїченю остає 824 осіб.
Ґр. Менсдорф у Анґлїйського короля.
ЛЬОНДОН. (Ткб.). Австро-угорський амбасадор ґр. Менсдорф виїхав вчера до Бальмораль в Шкотиї до анґлійського короля, де побуде тиждень. Опісля верне до Льондону.
Смерть охранника.
ВАРШАВА. (Тел. прив.). Оноді в ночі убито в Ломжи вистрілом з револьвера начальника Слідчого виділу Дмитра Бєдрицького. Убийник втїкав і стріляв до полїциянтів, котрі хотіли його задержати. Ранений в утечі забіг на якесь подвірє і впав там неживий. Думають, що се мав бути втікач з каторги. Найдено при нїм пильники і витрихи.
Новий посол до думи.
КАМЕНЕЦЬ ПОДІЛЬСЬКИй. (Ткб.). На посла до думи вибрано ґубернїяльного маршалка шляхти Раковича, котрий є головою союза націоналїстів на Поділю.
Зелїзнича катастрофа.
ПЕТЕРБУРГ (Ткб.) На зелїзничій лїнїї Баку-Батум коло двірця Сосика лучила ся катастрофа. 40 осіб згинуло, більше як 100 ранених. Катастрофу спричинили бандити задля обрабованя поїзду.
Китайські перепросини.
НАНКІН. (Ткб.) Вчера о 3. год. по полудни 8 жовнірів пішло з прапором китайської републики перед японський конзулят і там віддало війскову почесть. Припускають, що Анґлїі вдало ся намовити Японців пристати на таку сатисфакцию на місце жаданої Японцями — щоби сам Чанґсун з війском виголосив слова перепрошеня.
Шпіонував чи заблудив.
ЛЬОНДОН. (Ткб.) До Daily Mail доносять з Парижа, що вчера по полудни о год. пів до 6 ої злетів з Boulogne sur mer якийсь ніїмецький офіцер на своїм самолетї. Не хотів дати ніяких близших пояснень, заявив лишень, що хотів заїхати до Анґлії, але заблудив в мраці. Самолет піддано докладним розглядинам. Офіцир мав при собі лишень мапу, паперів ніяких не було. Офіцера придержано. Случай сей викликав велике зацікавлене серед людности.  