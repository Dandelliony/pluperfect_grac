◦ ◦ ◦ ◦

Місія д-ра Назарука.   Перед двома тижнями виїхав д-р Назарук з п. Остапенком в спеціяльній місії до французького представництва в Одессі в справі вирішення ріжних питань, звязаних з признаннєм України Антантою і невтральними державами. З Одесси вернули оба представники укр. правительства 25. січня 1919. разом з французькою військовою місією до Київа, де відбули довгу конференцію з головою Діректорії Винниченком. На днях виїхав д-р О. Назарук враз із французькими делєґатами назад в Одессу.   Франц. технічні знаряди.   28. січня прибули на східний і північний фронт найновійшої конструкції французькі панцирні автомобілі з спеціяльними на них пристроями для фіолєтового проміння. Вкупі з ними прибув спеціяльний французький службовий персонал для роботи з цими машинами.   Переговори з Россією.   Одержуємо певні відомости про хід переговорів укр. делєґації із Совітським правительством. Делєґація виїхала в Москву ще минулого місяця на початках. Побіч инших справ переговори вели ся в справі товарообміну. Наради вели ся головно над справами звязаними із двома питаннями, а це питанням зовн. політики України і форми влади в ній Совітське правительство поставило свої домагання що до одного і другого питання, на які укр. делєґація не могла згодити ся. Через це у справах навязання торговельних зносин з Россією не дійшло до ніяких певних постанов. Переговори велись до 28. січня 1919. року.   Знесеннє кордону.   Презідент міністрів зарядив, що з огляду на злуку Західної України зі Східною, кордон зносить ся. Митні і паспортові станції по обох боках кордону касуєть ся.   Нота Угорського правительства до Данського Червоного Хреста в Москві.   БУДАПЕШТ, Радіо з 6. ІІ. До Данського Червоного Хреста в Москві. Угорське правительство просить повідомити Австро-Угорську Раду жовнірів і робітників, що воно буде старати ся о уміщеннє для полонених в Бродах і Підволочисках. Одіж, санітарні прилади і гроші пішле ся. Для обговорення справи повороту полонених вишле Угорщина зі своєї сторони до Київа осібного делєґата Червоного Хреста. Угорське міністерство для зовнішних справ.   Антанта в справі Угорській.   З Будапешту доносять, що Антанта мала віднести ся до Чеського Полудневого Слов. і Румунського правительства, щоб вони свої війська звернули поза демаркаційну лінію.   Штрайк в Анґлії.   КОПЕНГАҐА 5/ІІ. Штрайковий рук в Анґлії прибирає на розмірах. Сегодня штрайкує 580.000 робітників. В Бельфест повстав по причині штрайку хаос, в наслідок чого спинено всі средства комунікацийні. Характеристичною ціхою є та, що штрайк вибух без відома робітничих орґанізацій і проти волі провідників.   Услівя мира.   АМСТЕРДАМ, 5 лют. Ґенерал Фош заявив представителям американської преси, що мир мусить відповідати величині побіди і всякі будучі напади зробити неможливими. Як ґарантію такого мира жадає Франція за границю ріку Рен. Про погнобленнє Німеччини Франція не думає. Однак мусить запобігчи, щоб Німеччина не важила ся вже більше на війну.   ЖЕНЕВА, 5 лют. В кружку політиків і публіцистів мав подати Вільзон певного рода коментар до завдань мирової конференції, та при тім заявив, що зараз не ходить о більші або менші теріторіяльні завойовання, лишень о основаннє тревалого мира між народами. Конґрес мусить совісно і скоро працювати. При дефінітивнім рішенню відограють невтральні держави не звичайно важну ролю.   Плєбісцит в Каринтиї.   БУДАПЕШТ, Радіо з 6/ІІ. Народне голосуваннє в Каринтії, що до державної приналежности представляєть ся до тепер: 15233 голоси за злукою з Австр. Німеччиною, а лиш 175 голосів за злукою з полудневими словянами.   Український голос 