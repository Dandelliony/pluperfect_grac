На церковно-полїтичні теми.

На сторінках журнала "Salzburger Katholische Zeitung" ведеть тя інтересна полєміка про церковні відносини в занятих територіях України, Білоруси і Литви, з якою отсе в части хочемо познакомити читачів. Один з угорських кореспондентів згаданої часописї писав про поширенє лятинїзму на занятих українських, білоруських і литовських землях. Йому відповів якийсь Українець — греко католик. Основною думкою тої відповіди є погляд, що пропаґанда лятинїзму між Українцями та Білорусинами мала би тільки вартість з польсько-національного становища, а народ є пристрастно привязаний до свойого обряду. На ту відповідь появила ся реплїка угорського кореспондента. Ось його міркованя:
В справах таких, як релїґія і народність треба руководити ся розумом, а не почуванєм, як воно часто трапляєть ся у народів східної Европи. Католикам заходу ходить про те, щоби Українцїв і Білорусинів приєднати для католицької віри і через те поруч з релїгією пособити їх культурному розвиткови, та сотворити два цвитучі католицькі народи. Такій пропаґандї серед Білорусинів — мовляв — противлять ся Українцї, які хотїлиб їх зукраїнїзувати, а лятинїзм уважають перешкодою до того. Що ж до себе самих, боять ся Українцї лятинїзму, як орудя польонїзації. Замість лятинїзм знаціоналїзувати — пише автор — Українцї поставили ся ворожо до него і через те понесли національну шкоду в своїй історичній минувшинї. Їх аристократія бачила, що тільки через лятинїзм зможе вона стрінути ся з тодїшною культурою Заходу. Через тодї загально уживану латинську мову міг кождий користати з добутків знаня, українська аристократія, володїючи нею, могла посилати дїтий у західні школи, а латинська мова та латинський обряд обирали їм всюди вступ, — словом: латинський обряд робив їх повноправними членами культурного світа. Про те не було бесїди при задержаню грецького обряду. Концесія зроблена для націоналїзму, то є переведенє лїтурґії на народну мову, відтяла східну церкву від образованого заходу. Українська аристократія, почуваючи те, звертала ся отже до латинського обряду, бо східний лучив її тільки із завмираючою візантийською культурою, якої вона не хотїла. По поглядам деяких ті, що перейшли на лятинїзм є зрадниками народу, хоча по західним поглядам народність і релїґія себе посполу не виключають. Коли би — кінчить автор — українські націоналїсти не відпихали католиків латинського обряду, то був-би народ мав своїх духових провідників і його культура була інакше, та о декілька столїть скорше розвинула ся.
Стільки угорський кореспондент часописї "Salzburger Katholische Zeitung".
Як бачимо в чужім журналї ведеть ся незвичайно важна дискусія на теми, які доторкають одного з найважнїйших питань нашої національної полїтики. Ми вважали своїм обовязком познакомити читачів з її змістом. 