◦ ◦ ◦ ◦

Анґлійсько-литовський договір. З Копенгаґену доносять про підписання договору між Анґлією і Литвою, на основі якого Анґлія одержала 15-літний монополь вирубу 35 прц. литовських лісів в заміну за позичку в золоті.   Німеччина евакуує невтральну область. Бюро Вольфа доносить, що німецький уряд поручив "Райхсвер-ови" евакуувати дня 24. ц. м. невтральну область.   Капп не буде виданий. К.Б. доносить з Берліна: По донесенням "Берл. Таґеблятт-у" Капп не буде виданий, бо сьому противляться шведські закони.   З австрійської республики. З Відня доносять: Президент австрійської республики д-р Реннер прийняв дипльоматичних заступників Америки, Франції і Японії, аби їх повідомити про висліди своєї подорожі до Італії. Відтак прийняв заступників Чехо-Словаччини, Югославії, Румунії, Мадярщини і Польщі і подав до відома, що Австрія хоче розпочати безпосередні переговори в справі переведення мирового договору.   До третього інтернаціоналу. К.Б. доносить з Берна: Головний комітет соціяльної демократичної партії прийняв 20 голосами проти 18 внесок в справі приступлення партії до третього інтернаціоналу.   Анґлія і совітська Росія. "Tempa" доносить, що анґлійський уряд вислав до Чічеріна іскрову телєґраму із зазивом, аби совітський уряд включив перемиря з добровольчою армією Денікіна, на якої чолі стоїть ґен. Вранґель і признав членам цієї армії амнестію. Відповідь совітського уряду матиме великий вплив на вислід господарських переговорів, які розпочалися. Ава доносить з Льондону: На останню іскрову телєґраму анґлійського уряду Чічерін вислав телєґрафічне предложення в справі негайного розпочаття переговорів в Льондоні.   Амнестія на Буковині. З Черновець доносять, що на основі розпорядку румунського короля випущено з румунських вязниць політичних вязнів. Між випущеними находяться також Українці, які брали участь в румунсько-українських боях в падолисті 1918 р.   Большевики громадять війська. Звідомлення польського ґен. штабу з 19. ц. м.: В північній части Полісся і на північнім відтинку ґрупи неприятеля і дальшим тягом ново напливаючі відділи скріпили його фронт. Стверджено в околиці Річиці присутність нової ворожої дивізії. На цілім фронті сутички стежних відділів, впрочім положення без зміни.   Відкликання військ з басейну Рур. Берлін. КБ. Міністер внутрішних справ Северін заявив, що відкликання військ в басейну Рур вже почалося. Всі поголоски про надужиття вважає міністер щонайменше за пересаджені.   Положення в Німеччині поліпшується. Ліон. (Радіо.) Послідні вісти з Берліна доказують, що положення в Німеччині поправляється. Порядок майже зовсім привернено.   Шведський король в Парижи. Ліон. Радіо. В суботу в Елізейській палаті президент француської републики приймав на бенкеті перебуваючого в Парижи шведського короля Густава.   Німецька фльота для Франції. Ліон. (Радіо.). З Шербурґа доносять, що німецький кружляк і 7 торпедових лодок відплило зі Ссіллі до Шербурґа, куди прибудуть 24. ц. м. Кораблі ці, призначені для француської маринарки ескортуватиме пароход "Цевта", котрий по причаленню до пристані забере на свій поклад їх залоги, щоби відвезти їх нагад до Німеччини.   Францусько-арабські бої. Польдгу. Радіо. З Дамаску доносять, що француські війська безуспішно заатакували арабські сили.   Італія заперечує. Науен. Радіо. Італійський амбасадор рішучо заперечив іменем італійського правительства поголоски про мниме відновлення потрійного німецько-австрійсько-італійського союза.   Італія не інтервеніює. Відень. (КБ. з Парижа). "Журналь" подає, що Італія не приступила ще до спільної інтервенції в Берліні.   Стягнення з обігу срібних грошей в Німеччині. Науен. Радіо. Міністер скарбу Союза видав розпорядок про стягнення срібних грошей з обігу.   Громадська думка 