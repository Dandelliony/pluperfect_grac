◦ ◦ ◦ ◦ ◦ ◦ ◦ ◦ ◦ ◦

Митрополит Шептицький в Суздалї. ВІДЕНЬ (Вл. тел.). Володимирський архиепископ Олексій вже вислав рапорт до св. Синоду про те, що засланий гр.-кат. митрополит ґр. Шептицький прибув до його епархії та що його згідно з рішенєм св. Синода поселено в суздальськім Спасо-ефиміївськім монастирі під безпосередний нагляд настоятеля монастиря, вікарного епископа Павла. "Новое Время" (ч. 14568) зазначує, що митрополитови без дозволу еп. Павла не вільно виходити поза монастирські мури, а за те вільно йому, як захоче, "посїщати" православні богослуженя в монастири. Про те, що вільно йому правити католицьке богослуженє, не згадуєть ся. З одержаних з иншого жерела вісток виходить, що митрополита вивезено з Курска вже 20. м. м. та що зроблено се незвичайно несподївано, та що про се спершу не знав нїхто і в самім Курску. Я. В-ий.
Російський дневник в оборонї митрополита. З приводу засланя митрополита Шептицького до суздальського монастиря пише "Русское Слово": "Ґраф Шептицький, як відомо, є воєнно-полїтичним бранцем. Тим дивнїйша і несподївана є відомість, що ґр. Шептицький є тепер в розпорядимости синоду та що наслїдком розпорядку синоду його відставлено до монастиря, який досї був вязницею для членів православного духовенства, караних в адмінїстраційно-церковній дорозї і обжалованих за релїґійні проступки. Яким чином підданий ворожої держави, не православної реліґії, взятий в характері "цивільного бранця", міг попасти в зависимість від святїйшого синоду? Чому "окремий надзір" над ґр. Шептицьким поручено не компетентній державній власти, а ігуменови суздальського монастиря? На ті питаня не можна найти вдоволяючої відповіди. На кождий случай є очивидне, що маємо до дїла з надзвичайно ярким приміром помішаня областий полїтичної і конфесійної". Свої уваги кінчить "Русское Слово": "В послїдних часах багато у нас говорить ся про конечність визволеня церкви з під державної опіки і обмеженя державних чинників в житю церкви. Несподїваний виступ синоду і ігумена монастира в Суздалї у воєнно-полїтичній справі ще раз доказує ту правду, що у нас так само треба обмежити державні чинники в житю церкви, як і церковні принципи в державнім житю."
Контроля домашних господарств в безмасні дни відбуваєть ся дальше у Львові. Орґани полїції і маґістрату перевели коло 1500 ревізій домашних господарств, реставрацій, молочарень і т. д., щоби переконати ся, чи законні приписи про перестеріганє безмасних днїв є як слїд виконувані. Стверджено, що на загал населенє примінюєть ся до виданих заряджень. На проступників накладають власти діймаючі кари.
До Вп. народного учительства. Ми одержали такий заклик: В суботу 14. жовтня відбули ся перші сходини укр. народного учительства Галичини і Буковини у Відни, в льокали Укр. Заг. Комітету (Wien VIII, Strozzigasse 32/11), на яких порішено, з огляду на час і обставини, серед яких проживає тепер укр. народне учительство, відновити дїяльність бувшого Інформаційного Комітету для укр. народного учительства Галичини і Буковини, який містив ся при Langegasse 20. Найблизші сходини будуть в суботу 21 жовтня у згаданім висше льокали о год. 4½ пополудни, на які запрошуємо усїх Вп. товаришів і (шок), що перебувають у Відни. При сїй нагодї звертаємо ся ще раз до всїх Вп. товаришів і (шок), які перебувають поза Віднем надсилати адреси. Всї письма просимо слати на адреса: А. Гранківський Wien VIII., Strozzigasse 32/12. А. Яворський, А. Гранківський.
Дирекція одинокої міської школи з українською викл. мовою у Львові осміляєть ся звернути увагу Вп. української суспільности на нужду, серед якої животїє наша убога шкільна дїтвора, що ходить до сеї школи. Голод, холод і брак відповідної домашної опіки підтинає сю дїтвору нашого народа, а зима, що вже зближаєть ся, грозить їй просто катастрофою. Тому звертаємо ся до милосерних сердець нашого жертволюбного загалу з найгорячійшим прошенєм помочи. Всякі (навіть найдрібнїйші) підмоги чи то в формі гроша, чи переношеного, для власного ужитку нездатного одїня, обуви і т. п. — чи також в формі споживних артикулів (картофель і т. д.) просимо складати в шкільній канцелярії при вул. Скарбківській ч. 26 щодня рано і пополудни в кождій порі, за що в імени шкільної дїтвори вже наперед складаємо найсердечнїйшу подяку. — Дирекція школи ім. М. Шашкевича у Львові. 