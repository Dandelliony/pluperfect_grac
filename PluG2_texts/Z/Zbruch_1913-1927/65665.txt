◦ ◦ ◦ ◦ ◦ ◦ ◦ ◦ ◦ ◦

Свято 1. мая в Петроградї.
ПЕТРОГРАД. (Пет. аґ.) Свято 1. мая обходжено в Петроградї до пізної ночи. В різних місцях столицї уставлено 300 трибун, з яких виголошували промови бесїдники ріжних партій. Більшість бесїдників взивала правительство, щоби до останку боронили здобутої свободи. Не виголошено нї одної промови про окремий мир. Кожде слово проти війни приймали слухачі з найбільшою байдужністю. Промови приклонників Лєніна приймали слухачі майже всюда окликами "досить" і "мовчати"! В цїлій Росії обходжено день 1. мая з таким самим ентузіязмом, як в Петроградї. В місцевостях положених близше фронту брали участь у манїфестаціях війска.
Російські воєнні цїли.
Берлїнські часописи доносять за "Рѣч-ю", що проголошенє російських воєнних цїлий відложено з огляду на переговори, які тепер ведуть ся між державами антанту. На проголошенє се прийде пора імовірно аж по завершеню теперішної західної офензиви.
"День" думає, що прийде до деякої модифікації дотеперішнях воєнних цїлий антанту. На модифікацію таку пристає навіть Анґлїя.
Американський корпус до Европи.
ВАШІНҐТОН (Райтер.) Правительство держить ся в поготівлю, щоби вислати експедиційний корпус до Европи в хвили, коли союзники будуть вважати вказаним забрати із служби перевозу поживи кораблї, потрібні до транспорту війск.
Перед скликанєм парляменту.
В бюрі президента Палати послів відбула ся скликана президентом не обовязуюча конференція провідників великих партій. На конференції стверджено, що не йде о ухвали, тільки о передвступне порозумінє в справі конференції провідників клюбів.
Підчас дискусії виявила ся згідність поглядів як що до вибору комісій так і що до способу полагодженя реґуляміну. Порушено бажанє, щоби безпроволочно звільнено послів покликаних до війскової служби, евентуально щоби вони дістали відпустку, щоби могли взяти участь у вступних працях. На звернену до президента Сильвестра просьбу, щоби приняв новий вибір на президента, заявив п. Сильвестер, що стоїть непохитно при своїм рішеню. Вечірні дневники доносять, що вибрано комісію з 8 членів для справи реформи реґуляміну. Ся комісія пічне завтра наради.
Антант стараєть ся о окремий мир з Австро-Угорщиною?
АМСТЕРДАМ. (Ткб.) "Allgemeen Нandelsblad" доносить: Петроградський кореспондент "Daily Express" доносить, що справу будучности Австро-Угорщини навіть найбільше неприязні ґрупи осудять тепер із становища чисто війскового і тому антант мусить старати ся о окремий мир з Австро-Угорщиною і мусить домагати ся ґарантії для прав поодиноких національностий. Кореспондент додає, що ся зміна довершила ся не з любови до Австро-Угорщини, але тому, що сподїють ся, що в той спосіб лекше побідить ся Нїмеччину.
Анґлїйська робота в Росії.
СТОКГОЛЬМ. (Ткб.) "Afton Bladet" оголошує статю про анґлїйські махінації в Росії, яка подає, що змаганя Анґлїїі, щоби не допустити до заключеня окремого мира між Росією і Нїмеччиною, виступають чим раз явнїйше. По кишенях ріжних людий в Росії пливуть нечувані суми анґлїйських гроший. Анґлїя контролює телєґрафічні лїнїї. Ся добре зорґанїзована система осягнула вислїд. Через підозрінє кинене на прихильників окремого мира осягнула Анґлїя відкиненє окремого мира; їй вдалося також намовити раду робітників до заяви, що може приняти тільки загальний мир. Останнїми часами хопила ся Анґлїя нових способів, а саме представляє небезпеку, що грозить від Японїї, хоча ся не думає мішати ся у европейські справи. До способів ужитих Анґлїєю належать також брехливі донесеня про втрати нїмецької фльоти і про намірену нїмецьку офензиву на Петроград, Льондонська преса займаєть ся справою відступленя Анґлїї російських областий над Балтійським морем. Є річю загально певною, що анґлїйські аґенти викуповують землю коло Резля, подібно як коло Калє. Статя кінчить ся увагою, що Анґлїя може небавом переконати ся про змінчивість усього, що є на сїм світї.
Перед міжнародною конференцією в Стокгольмі.
ВІДЕНЬ. (Ткб.) Вечірні дневники довідують ся, що представники нїмецьких соціяльних демократів з Австрії відїдуть дня 12 мая на міжнародну конференцію соціяльної демократії до Стокгольму. В конференції візьмуть участь також чеські соціяльно-демократичні посли.
СОФІЯ. (Ткб.) Уміркована ґрупа болгарської соціяльно-демократичної партії вислала на конґрес в Стокгольмі 6 членів, котрі вже дня 2. мая відїхали.
Недостача поживи в Анґлїї.
СТОКГОЛЬМ. (Ткб.) Після деяких вістий, обмеженє поживи в Анґлїї даєть ся дуже відчувати. Надходять вісти, що богато родин терпить голод. Передовсїм тяжке є положенє дїтий.
Анґлїя розширює бльокаду.
ГАҐА (Ткб.) Мінїстерство заграничних справ дістало від анґлїйського правительства заяву, що Анґлїя з днем 3. мая розширює замкнену морську область. 