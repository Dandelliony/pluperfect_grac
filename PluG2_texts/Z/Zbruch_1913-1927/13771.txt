Пімста на адвокатї противної сторони. —  Льокавт 120.000 робітнитів в Анґлії. — Ограбленє могили. — Динамітова афера. — Телєґрафічний рух.

Пімста на адвокатї противної сторони. В суботу виконав у повітовім судї віденськім у Гайбав швець Альойс Граділь атентат на адвоката д-ра Едварда Арона. О годині 11. мала якраз відбути ся розправа Граділя з його господинею, котру заступав д-р Арон. Граділь стрінувши адвоката противної сторони на судових сходах попав у нестямну лють та вистрілив чотири рази з револьвера до д-ра Арона. Нї одна куля не поцілила адвоката. Напасника арештувала на місци судова служба.
Льокавт 120.000 робітнитів в Анґлії. Властителї прядїлень бавовни в Лянкашір відбули збори в Менчстері, на яких постановили з днем 25. с. м. замкнути всї фабрики, бо продукция є занадто велика в відношеню до малих замовлень. Около 120.000 робітників остане без праці. Фабрики отворить ся що йно, коли настане більше запотребованє бавовняних материялів.
Ограбленє могили. В Антонівці (за новим Бугом) селяни при участи сільського старости ограбили козацьку могилу. Вони шукали там за запорожськими скарбами та знайшли лише камінє, кістяки чоловіка й коня, наконечник списи, бронзову шпичку та два куснї червоної фарби. Селяни все продажне продали тай пропили гроші. Прочі річи найдені в могилї відібрала відтак поліция та передала до херсонського археольоґічного музею.
Динамітова афера. В Ню Йорку арештовано робітника Девіса О’Довеля під закидом, що в 1911. р. висадив в Ню Йоркськім стейті у воздух зелїзничий міст. Девіс зізнав, що замах виконано тут при участи ріжних урядників „La bour Union”.
Телєґрафічний рух. В липни с. р. надано ві Львові 41.680 телєґрам і побрано за них оплату в квоті 42.646 корон — сот., надійшло 40.591 телєґрам для адресатів в місци, а 183613 телєґрам до перетелєґрафованя (transito). 