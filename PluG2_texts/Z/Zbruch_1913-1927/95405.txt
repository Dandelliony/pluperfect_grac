◦ ◦ ◦ ◦

Нині в ночи помер в палаті Високопреосв. Митрополита п. Модест Сосенко, артист маляр. Близші дані з життя і опис похорону подамо завтра.   Пожежа на летунськім майдані у Львові. Учора вечером на західнім боці летунського майдану на Янівськім коло 7 години зірвав ся огонь. На майдані не було нікого крім вартових вояків і кількох инших людей. Недостача людей і се, що східний вітер сприяв пожежі, спричинило се, що полумя миттю обхопило будинок елєктричної помпи, що була приготована до евентуального гашення пожежі на майдані й тому ратунок був прямо неможливий. Рівночасно почали горіти два сусідні будинки, та чотири меньші. В сих будинках містили ся шлюсарські і столярські варстати, кузня, монтівня, елєктрівня та маґазини красок, мязей, складових частин літаків і ріжних приладів. Коли вже пожежа поширила ся на всі будинки, надїхала міська пожарна сторожа й їй удало ся зльокалізувати пожежу. Шкода виносить до 50 міліонів корон. Причини пожежі доси не вияснено.   В справі американських дарів, себто плащиків, черевиків і панчіх, які маємо роздати між українську молодіж у Львові, відбудеть ся нарада в суботу, 7 с. м. о год. 4 по пол. в комнатах Марійського Тов. Пань (вул. Бляхарська 11). До ласкавої участи запрошую отсим членів Комітету опіки над дітьми, представників укр. (яких Управи зволить в тій ціли визначити) і укр. оо. катихитів з польських шкіл. Окремих запросин не розсилаю. Як що котра школа не пришле свого заступника, буду вважати, що вона не рефлєктує на згадані дари. — За львівський Комітет опіки над дітьми: о. В. Лициняк.   Подяка. Брати і сестри рідні! Ми невольники — старшини і козаки українського війська, що караємо ся у неволі тяженькій на Домбю, складаємо сею дорогою! Самаританській Секції Українського Горожанського Комітету у Львові найширіщу дяку за щедрі дари, якими нас з приводу празників різдвянських обдаровано. Спасибіг! Вам братя і сестри рідні, що невсипущо трудите ся в сій же секції, за Ваші труди при збиранню жертв і тяжку працю серед проклятих условин. Спасибіг усьому українському громадянству за його обильні жертви, за його память про сих, що страждають по ворожих тюрмах. Спасибіг усім, хто чим будь причинив ся до злагодження терпінь тяжкої неволі. — Домбє, 17. січня 1920 p. — Невольники з Домбя.   Нова Рада   