Галич кріпостию. – Повени.   – Хмародер у Віднї. – Снїг в липцї. – Напад на поїзд.

Галич кріпостию. З Відня наспіла до Станїславова вість, яка вияснює причини подорожі головного штабу разом з Конрадом ф. Гецендорф до Станїславова і Бучача. Головний штаб постановив замінити Галич на кріпость. Подорож мала на цїли оглянути сю область. Старають ся відповідно скріпити і Нижнів над Днїстром. Ся вість є потвердженєм здогаду, що цїлию подорожі головного штабу буде заведенє основних змін на оборонній лїнїї Днїстер. Кромі сего деякі місточка на Покутю і Поділю мають одержати по однім або два баталїони піхоти.
Повени. З Старого Самбора доносять, що в тамошних сторонах виляли в наслїдок онодїшних дощів всї допливи Днїстра. Мости позривані, а тим самим і комунїкациї перервані. Всї долини заляла вода; виглядають наче би великі озера. Всї роботи стоять. Люди не мають що їсти, худоба не має паші. — В четвер по полудни піднїс ся Днїстер в Устю зеленім о 3 метри.
Хмародер у Віднї. В віденьскім Пратері покінчено сьвіжо велику будову. Станув там іменно будинок довгий на 140 метрів, а високий на 11 поверхів. Кошти будови сего велитня виносять 4 міл. корон, є він призначений на склад збіжа, а може помістити 3.000 возів збіжа. Є се нинї найбільший і найвисший зі всїх віденьских будинків.
Снїг в липцї. З Бавариї і Швайцариї доносять, що в тамошних горах впали обильні снїги. Під тягаром снїгів ломлять ся галузи дерев.
Напад на поїзд. З Чікаґо доносять: В ночи зі суботи на недїлю шістьох замаскованих розбишак задержало коло Мемфіс поїзд. Двох розбишак казало подорожним вийти з поїзду і уставити ся здовж шляху, двох пильнувало машину а прочі розбили динамітом огнетревалу касу в товаровім возї, зрабували 5.000 долярів, відтак всі втїкли. 