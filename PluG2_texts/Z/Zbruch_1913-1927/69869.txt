◦ ◦ ◦ ◦ ◦ ◦ ◦ ◦ ◦ ◦

П. д-р Іван Куровець приїхав до Львова, щоби тут у санаторії піддати ся лїченю з наслїдків нападу російських салдатів на його дім і особу в Калуши.
Поворот галицьких виселенцїв. На основі окремого розпорядку властий дозволено галицьким виселенцям на поворот до деяких галицьких громад. Тим розпорядком візвано виселенцїв, які перед війною мешкали в означених розпорядком громадах, щоби вертали до своїх місць замешканя. В тій цїли одержать вільні карти зелїзничі та дозвіл на безплатний перевіз клунків з місця, в якім побирали підмоги. Час повороту обмежений до 20. вересня с. р. Виселенцї, які в означенім реченци не скористають з дозволених полекший, тратять опісля право до дальшого побору державних підмог. Дозволено на поворот до отсих громад в дальшій воєнній области: Городок, Перемишль і Мостиска. З горлицького повіту до громад: Стружівка, Рушне і Незнарова Мшанка. З цїлого повіту лїського з виїмком громад: Балигород, Лютовиска і Устрики долїшні. До повітів полїтичних Львів околиця і Турка (з виїмком міста Турки), та до повітів Жовква і Рава руська. З полїтичного повіту Сокаль з отсих громад, положених на захід від Буга: Белзець, Бежеїв, Бояниця, Боратин, Цебрів, Будинин, Хлопятин, Хоробрів, Теляж, Довжино, Добрачин, Глухів, Гора, Гатовичі, Городловичі, Городище, Гульче, Клусів, Конотопи, Костяшин, Кристинопіль, Куличків, Лешків, Ліски, Лівче, Любів, Махнївок, Модярки, Миновичі, Мошків, Мишів, Немичі, Опильско, Осердів, Острів, Пархач, Печигори, Пивовшин, Прусинів, Перемислів, Переводів, Тушків, Уринів, Ульвовок, Ванїв, Верч, Вістечків, Варяж-село, Варяж, Винники, Вовків, Войславичі, Вижлів, Жабче, Завишня, Жужель. Крім того в тїснійшій воєнній области отворені для повороту виселенцїв цїлі повіти: Долина і Сколє.
Протест з полону. Ми одержали таку картку: Poccія—Астрахань дня 8/5 н. п. 1917 р. Високоповажана Редакціє! Підписані низше присилаємо до Редакції "Дїла" з далекої чужини з неволї, з засланя, де вже мучимо ся 3-ий рік (бо від осени 1914 р.) отсей протест: Рішучо протестуємо проти польської галицької краєвої автономії, яку польські верховоди галицькі хотїли би тепер там ввести. Автономією сею хотїли би вони знов на цїлі віки поневолити наш галицький український нарід — таж се ясне як сонце. Від теперішної війни всї народи хоч би найменші надїють ся свободи і волї, а тільки ми галицькі Українцї мали би на дальше остатись в польській неволи! На щож здали ся всї ті жертви, які галицькі Українцї понесли в сїй війнї! Гр.-кат. священики Українцї галицькі: о. Гр. Паньчишин, о. Іван Бачинський. 