Закладини дому Музичного. – На Мазури. — Конкурс на біоґрафію Т. Шевченка.

Закладини дому Музичного Тов. ім. Миколи Лисенка у Львові відбули ся минулої суботи вечером в найтіснїшім кружку найблизших Товариству людий, тому лише при участи членів видїлу і комітету будови, членів учительського збору і елєвів Музичного Інститута удержуваного Товариством, понадто прибули ще посол д-р Є. Олесницький, член видїлу краєвого Ів. Кивелюк, надрадник маґістрату Баньковский. Першу цеглу вмуровав при відповіднїй промові архитект, проф. Ів. Левинський, котрий веде будову, потім голова Товариства, відтак члени видїлу і инші присутні. По доконаню сего будівничими принятого церемонїялу, відмовив о. сов. Т. Лежогубський відповідний молебень і посьвятив площу будови. По сім полились на руки голови Товариства і інїциятора будови, проф. Володимира Шухевича, сердечні бажаня щасливого покінченя того для Львова так конечного прибіжища науки і штуки, яке має послужити і загальним цілям, як на збори, відчити, на поміщенє академічної кухнї і т. п. Церемонія заснованя а з нею вмурованє відповідної грамоти відбудеть ся доперва но поставленю основних мурів, чого надіяти ся належить вже з початком жовтня. Будинок має станути під дахом ще сего року; за рік буде він готовий і відданий до прилюдного ужитку, що наша суспільність привитає певно з вдоволенєм і згадувати буде з вдякою не тільки ініціяторів, але і всїх, що яким-небудь способом причинили ся до довершеня сего вікопомного діла, що сподїємо ся, буде увіковічнене в грамотї заснованя зглядно посьвяченя дому.
На Мазури. Краєва дирекция скарбу ще від часів д-ра Коритовського поставила собі за ціль підчинених урядників і слуг руської народности перенести цілковито на Мазури, щоби нам відобрати цілий гурт інтелїґентних людий і кинувши їх на захід спольонізувати. Що переносять масово, доказом того скарбова дирекция окружна в Ряшеві, до котрого в двох послідних роках перенесено проти їх волї аж шість Українців урядників (Мікулу, Крохмаля, Мащака, Петрушевича, Кіндія і Даниловича). В податковім уряді в Ряшеві є т р о х Українців урядників і взагалі тут на Мазурщинї є богатоурядників скарбових, податкових, сторожи скарбової, жандармериї і слуг державних руської народности, яких діти звичайно стають Полякам і скріпляють польський елємент. Майже всїх Українцїв перенесено на захід проти їх волї і вони вижидають як спасеня повороту на рідну землю.
Конкурс на біоґрафію Т. Шевченка. З порученя екзекутора тестаменту Ол. Кониського видїл Наукового товариства ім. Шевченка оголошує конкурс на біоґрафію Шевченка, яка би окрім істориї житя поета містила у собі також історию його творчости і характеристику її. Останній реченець надсиланя праць 12. лютого ст. ст. 1914. Завіщана на премію сума виносить тисячу рублів. — За Наукове товаріство ім. Шевченка у Львові: М. Грушевський, голова, д-р Володимир Левицький, секретар. 