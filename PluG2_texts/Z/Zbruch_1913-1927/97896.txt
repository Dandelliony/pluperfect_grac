◦ ◦ ◦ ◦

  Німецько-російські переговори. По донесенням з Копенгаґи ведуться там наради між Літвіновим і делєґатом німецького уряду. Загально думають, що ціль тих переговорів є тісне порозуміння між Німеччиною і совітами. Ходить також о доставу оружя, муніції, ліків і инших матеріялів Росії.   Німеччина-Росія-Литва. Представник Литви в Берліні в розмові з кореспондентом "Königsberger Allg. Ztg." підкреслив, що спільність господарських і політичних інтересів Литви і Німеччини мусить довести до навязання дуже сердечних взаємин між обома народами. Господарські відносини вже дуже сильно навязані. Політичні відносини представив посол так, що Литва мусить статися лучником між Німеччиною і Росією. Вона буде облекшувати німецько-російські торговельні зносини комунікацією через литовські области.   "Свята війна". По донесенням з Константинополя проклямовано там святу війну. Проклямація взиває музулманів цілого світа до боротьби в обороні ісляму заявляючи, що мировий договір, предложений Туреччині, є замахом на іслям.   Заворушення в Югославії. "Курєр Польскі" доносить: Від кількох днів тревають в Білгороді вуличні бої, які мають антидинастичний характер. Люде облягають Конак. Вірні королеви війська дали сальву до товпи, наслідком чого впало 20 убитих і 150 ранених. Хорватія оголошує незалежність, Босна і Герцеґовина домагаються широкої автономії. Чорногора домагається, аби сербські війська відкликано з краю.   Виїмковий стан на тешинськім Шлеську. П.А.Т. доносить з Тешина, що міжсоюзна комісія видала розпорядок, яким "з огляду на неспокої в тешинськім князівстві, як також з огляду на події, що загрожують особистому безпеченьству" заведено виїмкові приписи, що містяться в §§.3—7 закону з 5. мая ч. 66. В.д.з. Всяке переступство згаданих розпорядків має бути каране по думці §.9 згаданого закону.   Анґлійська делєґація в Москві. "Temps" оголошує большевицьку телєґраму з Москви з донесенням, що до Москви прибула делєґація анґлійських робітників, делєґація скандинавських робітників і президія американського Червоного Хреста. Оден з народних комісарів заявив в привітній промові, що коли би 6 міліонів анґлійських робітників піднесло свій голос, тоді російський народ поборов би усі трудности і червоний прапор повівав би над цілою Анґлією.   Совітські делєґати до Анґлії. З Льондону доносять, що анґлійський уряд дав дозвіл на приїзд совітських делєґатів до Анґлії.   Вильно для Литви! П.А.Т. доносить, що до Ковна вернув з Парижа і Льондону проф. Вальдемар, литовський міністер для закордонних справ. Він заявив деннікарям, що Анґлія готова визнати незалежність Литви. Проф. Вальдемар заявив також, що справа Вильна має бути небавом узгоджена й то в користь Литви. Становище Франції супроти Литви стається що-раз то прихильнїйше. Француська військова місія має небавом бути замінена на дипльоматичне представництво. Вольдемар заперечив поголоски, начебто Литва входила в порозуміння з большевиками. Поголоски про большевицьку пропаґанду на Литві неправдиві. Доказом цього є щойно вибрана демократична Конституанта.   Громадська думка   