◦ ◦ ◦ ◦ ◦ ◦ ◦ ◦ ◦ ◦

Митрополит ґр. Шептицький у Віднї. З Відня нам пишуть: В четвер, 30. с. м. о год. 7. вечером уладжує віденський український комітет в честь Митрополита товариські сходини зі спільною вечерою в галї реставрації Гопфнера. На сходини запрошені виднїйші члени української громади у Віднї і посли. — Звістку сю вибирає редакція з листа, висланого з Відня в понедїлок. Хоча лист був експресовий, то наспів він до редакції що-йно в середу пізним вечером, коли запізно було післати зміст його до цензури, щоб можна було подати його в нинїшнім числї. Таким чином з ласки ц. к. почти втрати ми супроти вимог щоденної ґазети актуальність прислані в сїм листї привітні промови. Невже нїколи не діждемо ся приверненя правильних порядків на ц. к. почтах?
Товариство "Українська Захоронка" відновляє по вакаційнім віддиху знов свою дїяльність. Товариство сповняє від 15 лїт, т. є. від часу свого основаня високо ідейну цїль. Захоронка пригорнула в чотирох льокалях (при вул. Руській ч. 3; Длуґоша ч. 17, Городецькій ч. 95 і Жовківській ч. 62) дві сотки маленьких, бо ще в передшкільнім віцї дїтий, в більшій части чужих для нашого обряду і нашої народности. Захоронка давала їм моральну і педаґоґічну опіку та виховувала їх національно. Наше товариство удержувало ся виключно жертвами української суспільности а успіх працї видїлу зависимий і дальше від моральної і мятеріяльної помочи цїлого загглу. Видїл має повну надїю, що і в четвертім роцї страшної війни найде многих і прихильних добродіїв. Під сю пору важнїйшими чим грошеві датки є жертви в натуралїях, тому просимо особливо о бараболї, капусту і иншу ярину. Для улекшеня перевову споживних артикулів з провінції до Львова, видїл буде висилати на жаданє адресата "цертифікат на привіз". Простягаємо не жебручу руку о милостиню, а відкликуємо ся до патріотичних почувань української суспільности о сповненє її горожанського обовязку. Просимо присилати грошеві датки на адресу Вп. панї М. Федакової, вул. Сикстуска ч. 14, жертви в натуралїях до котрої не будь захоронки, а всякі письма на руки Вп. П. Гриньовської, вул. Глубока, ч. 21. Для поясненя пригадуємо, що український захист займаєть ся воєнними сиротами, а українська захоронка опікуєть ся дїтворою міста Львова. — Видїл Української Захоронки.
Іменованя. Д-р Володимир Кульчицький радник суду краєвого у Львові, іменований віцепрезидентом окружного суду в Стрию. Се одинокий аванс Українця судовика на десятки рівночасно авансованих Поляків... 