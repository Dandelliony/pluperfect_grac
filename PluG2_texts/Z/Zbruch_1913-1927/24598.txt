◦ ◦ ◦ ◦ ◦ ◦ ◦ ◦ ◦ ◦

"Примірний" інспектор. Перед кількома днями відбула ся в карнім судї, секция ІІІ. у Львові розправа проти інсп. Новаковського, обжалованого за знасилуванє п. К. Ґ. Новаковський боронив ся тим, що він був тодї пяний, а суд принявши се оправданє засудив його за пияньство на 10 днїв арешту або 100 кор. кари. Проти cего присуду внесли жалобу неважности і прокуратор і Новаковський і вчера відбула ся друга розправа перед апеляцийним трибуналом, якій проводив надр. Романович. Трибунал змінив перший присуд, і засудив Новаковського за переступленє пар. 523 (злочин поповнений в пянім станї), на 4 тижнї арешту, вчисливши до сего З тижневий слїдчий арешт.
572 потомки. В окрузі Рувіл в Канадї помер недавно 84 лїтний старець, що мав похорони, як ще може нїхто. За його домовиною ішли щоправда лише його потомки, що зїхали ся з цілої Північної Америки, щоби віддати свому батькови послїдну прислугу. Та самі сї потомки вистарчали зовсїм для похоронного походу, бо було їх, як пише National, не менше як 572 дїтий, внуків і правнуків.
Розправа за державну зраду проти маляря-карикатуриста. В Липску почала ся 9 с. м. розправа за державну зраду проти артиста маляря Вальца, званого Ганзі, з Кольмара. Обжалований був уже караний арештом за обиду нїмецьких офіцирів і подібні делїкти. Вальцови закинено також в однім обжалованю державну зраду, а саме змаганє до відірваня Альзациї-Льотаринґії від нїмецької держави. Теперішне обжалованє Вальця основуєть ся на виданю книжки "Mon Village". Обжалованє за державну зраду відкинено, а засуджено Вальца на один рік вязниці лише за підбурюванє ріжних кляс населеня і за обиду жандармів і учителїв в Альзациї-Льотаринґії, а тому, що побоювали ся, що Вальц утече — видано приказ, щоби зараз почав відсиджувати кару. Вальц просив, щоби йому відложили кару на кілька днїв, бо хоче попращати ся з батьком. Та отсе донесла Аґенция Гаваса, що Вальц прибув минулої недїлї до Бельфор, ніч перебув з товаришами, а потім відїхав до Єпіналь (в Франциї).
Дунська княжна студенткою унїверситету. Дунська княжна Марґарета, наймолодша дочка князя Вальдемара, стрийка теперішного короля Данїї Христіяна X. ходить на унїверситет в Копенгазї. Є се перша женщина з пануючої родини, що учить ся в публичній школї. Має вона тепер 19 лїт і походить по матери з дому князїв Орлеанських. Найстарший її брат князь Аабе в лютім м. р. оженив ся з італїйською грабянкою і зрік ся всяких дїдичних прав.  