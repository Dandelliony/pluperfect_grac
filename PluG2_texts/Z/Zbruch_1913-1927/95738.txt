◦ ◦ ◦ ◦ ◦ ◦

    Увільнення українських міністрів. Камянець, 14. лютого. Арештованих польськими властями українських міністрів, а саме мін.-през. і мін. внутр. справ І. Мазепу, мін. суд. і голову варш. дипл. місії А. Лівицького, мін. праці О. Безпалка, мін. освіти Огієнка і голову Hац. Союза М. Корчинського звільнено з арештування.   Непринимання Українців-почтовців до служби в Тернополі. Українські службовики почтовці ще в грудні м. р. зголосилися до служби, одначе досі їх подання лежать неполаднані, а люде терплять страшну нужду. "Organizacya narodowa" з п. Шмідом на чолі надумується вже третий місяць, чи їх подання узгляднити. А тимчасом люде гинуть з голоду.   Зїзд польських повітових народових орґанізацій відбувся у Львові в неділю, 15. лютого. На зїзд з цілого краю зібралося дуже мало делєґатів, так що мусіли ратувати ситуацію самі члени К.О.N. (Комітет оборони народової) зі Львова. Головну ролю на цьому зїзді грали Цєньскі, Скарбек, Ґломбіньскі, які дуже нарікали, що уряд не все йде їм на руку, та занадто повільно виступає проти Українців та визвольного руху польських селян і робітників.   Як їздять авта по Львові? Вчора занотовано в ратунковій стації три нещасливі випадки покалічення, яких причиною бути авта, якими мимо заборон властей, їздять в шаленому розгоні військові в нашому місті. І так було ранених трох робітників та переїханий 8-літний хлопчина.   Мука в рейонових склепах. Міські рейонові склепи і консуми дістануть до продажі дещо муки. Муку цю зможуть купувати мешканці замість хліба в скількости по пів кґ. на одну картку, в ціні по 6 К 20 сот. без опакування.   Початок науки в школах о 8-ій годині. Краєва Рада Шкільна видала розпорядок, на підставі якого від 1. марта наука у всіх публичних школах, що підлягають Раді Шкільній буде починатися о 8-ій годині рано. Окремого обіжника Рада Шкільна не буде розсилати.   Вперед! 