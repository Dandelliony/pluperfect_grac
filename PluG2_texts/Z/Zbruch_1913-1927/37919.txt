◦ ◦ ◦ ◦ ◦ ◦ ◦

Загальна Українська Рада. Семе засїданє З. У. Р. відбуло ся 16. червня. Принято до відомости звіт президиї в справі дозволу на доповненє українських стрільців та в справі виготовленя маніфесту З. У. Р. до українського народа в Галичинї і Буковинї. — Відчитано звіт п. д-ра Романа Витошинського про стан в лїським повіті. — Вибрано комісию з пп. проф. Боберського, Юл. Бачинського і посла Лукашевича і поручено їй зложити комітет, котрий має випрацювати проєкт охорони могил і поставленя памятників на териториях Галичини і Буковини поляглим борцям-жовнірам за державу і волю України. — Поручено Сїльському Господареви заопікувати ся Лемківщиною що-до материяльної помочи. — Поручено культурній секциї виготовити в порозуміню з загальною українською культурною радою мемориял в шкільних справах. — Апробовано мемориял правно-полїтичної секциї в справах адмінїстрацийних і поручено тій секциї виготовити дальші окремі меморияли в біжучих справах. — Принято до відомости звіт пресової секциї про плян працї пресового бюри. — За секретарият З. У. Р.: І. Семака.
Відзначеня Українських Стрільців. Розпорядженєм міністерства краєвої оборони оголошено, що головна команда армії в признаню за хоробре захованє супроти ворога признала срібну медаль хоробрости 1 кляси хорунжому Українських Стрільцїв Северинови Яремкевичеви. Таке саме відзначенє одержав Степан Голик, вахмайстер, придїлений до гуцульських стрілцїв з Буковини. Крім того головна команда армії в признаню за хоробре поведенє супроти ворога признала бронзову медаль хоробрости отсим українським буковинським стрільцям: Михайлови Чопі, Прокопови Джуракови, Петрови Ґетешови; роєвим: Юрі Острюкови, Петрови Бунякови, Іванови Стефурі, Іванови Карапцї, Маркови Чепилеви, та стрільцям: Костеви Кельбі, Юрієви Мотрюкови, Михайлови Харови і Григориєви Поповичеви.
Табор українських еміґрантів в ґміндї уладжує в память 101 роковин уродин Тараса Шевченка в недїлю дня 27. червня 1915 сьвяточний обхід з одсею програмою: О годинї 3 з-полудня розпічне ся сьвято торжественним походом улицями табора, з шкільною дітворою на чолї. О годинї 5 з-полудня на площи за церквою, на специяльно на се приладженій естраді відбуде ся концерт. Свято закінчить памяткове вбиванє цьвяхів в артистично вирізблений постумент Шевченківський. — Вступ вільний; датки приймають ся, а весь чистий дохід призначений для ранених українських стрільцїв. Комітет просить членів віденської громади Українців, щоби в сей день прибули до нашого табору та причинились своєю присутностию до звеличаня дня і піднесеня духа пригнобленого горем народа. По концерті відбуде ся скромний комерс. Хто ззамісцевих гостий бажав-би собі взяти "участь в комерсї, зволить для порядку, з огляду на місцеві обставини, повідомити про се комітет на руки д-ра Бачинського, д-ра Билинського, або д-ра Маковського найдальше до пятницї дня 25. червня. — Комітет.
В трийцятий день від смерти еп. Конст. Чеховича відправив о. ґен. вікарий Пл. Філяс в сослуженю оо. Крил. Хотинецького і шамб. Погорецького поминальне богослуженє. Дуже гарно співав ґімназияльний хор, скріплений нашими співучими силами. О. крил. Рабій виголосив проповідь, в якій піднїс заслуги покійного епископа для нашої церкви і перемиської української громади та зобразив ті муки, яких зазнав від Росиян по занятю Перемишля та які спричинили його траґічну смерть. На богослуженю були майже всі сьвященики, перебуваючі у Відни і богато наших громадян. 