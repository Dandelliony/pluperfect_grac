◦ ◦ ◦ ◦ ◦ ◦ ◦ ◦ ◦ ◦

Поголоски про швидкий окремий мир з Росією.
ЦІРІХ. (Пр. тел.) "Neue Zürcher Zeitung" доносить з Гаґи: На біржі в Амстердамі, яка звичайно добре поінформована про настрій в Росії, панують уперті поголоски про дуже близький окремий мир з Росією. Також в швейцарських дипльоматичних кругах думають, що ті поголоски не є зовсїм безосновні.
Подїї в Росії.
Цар і царевич.
КОПЕНГАҐЕН (Ткб). РосІйські дневники доносять, що цар висловив бажанє, щоби Його син з приводу лихого здоровля поїхав до Норвеґії. На богослуженю в замковій церкві послїдної недїлї цар перший мав клякнути, коли відправлено молитви за тимчасове правительство.
"Війна і воля".
ПЕТРОГРАД (Петр. Аґ.). Відбули ся тут манїфестації ріжних полків петроградського ґарнїзону, які несли прапори з написами: "війна і воля".
Знесенє воєнних судів.
ПЕТРОГРАД (Пет. Аґ.) Мінїстер війни зарядив знесеня воєнних судів. Попередний мінїстер війни, ґенерал Полїванов, удав ся до головної кватири в цїли зорґанїзованя її на нових основах, докладного означеня відносин ґенерального штабу до провізоричного правительства та роздїлу особистих повновластий.
Цивільний похорон жертв революції відбуде ся д. 30. марта на Марсовім поли. Околи 100 пїонїрів будує могилу. Торжество пічнеть ся рано і тривати же до 5. год. пополудни.
Збори за републикою.
БЕРЛЇН (Ткб.) "Berliner Tageblatt" доносить, що минулої недїлї в Петроградї відбуло ся около 100 народних зборів, на яких домагано ся демократичної републики. Не дасть ся заперечити зріст крайної струї.
Воєнні комунїкати австро-угорського ґенерального штабу з дня 30. марта
Війна на сходї. Не було нїяких особливих подїй.
Війна з Італїєю. В відтинку Красу дїяльність артилєрії в областях боротьби нашого останного підпринятя є дуже оживлена. Роверето і Арко знаходили ся вчера під огнем середних і тяжких гармат. В Арко поцїлено цивільний шпиталь.
Війна на Балканї. Не було нїяких особливих подїй.
Воєнні комунїкати нїмецького ґенерального штабу з дня 30. марта.
Західний терен війни. На фронтї Артоа була оживлена боротьба артилєрії. На схід від Невіль — Ст. Васт підчас ночи канадійські полки чотири рази атакували наші становища. За кождим разом відперто їх і задано їм великі страти. Кількох полонених остало в наших рухах. По обох сторонах дороги з Перон до Фенс наші забезпечуючі віддїли уступили по боротьбі з численнїшими анґлїйськими силами на лїнїю Рійокур-Сорель. На північний схід від Соасон француські баталїони даром пробували зискати на теренї коло Невіль і Маржіваль. Наші сторожі відперли їх і задали їм втрати. Над каналом Есна-Марна розпізнано збиранє війск між Санінель і Ляневіль, що вказувало на готовленє наступу, який ударемнили наші батерії. Також в Шампанїї острілювано приготовлювані до наступу француські війска. В лїсї Парроа (на льотаринськім фронтї) привела наша виправа з неприятельських ровів 13 полонених.
Східний терен війни. Фронт баварського князя: На захід від Двинска наслїдком нашого огня не вдав ся наступ кількох російських компанїй.
На фронтї архикнязя Йосифа і в области ґрупи Макензена не було важнїйших подїй.
Фронт Македонський: Між озером Охріда і Преспа наші вивідні віддїли, вдерши ся до француських ровів, здобули кілька скорострільних карабінів і богато мунїції. 