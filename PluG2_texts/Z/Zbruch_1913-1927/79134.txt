◦ ◦ ◦ ◦ ◦ ◦ ◦ ◦ ◦ ◦

Перед обміною ратифікаційних грамот у Відни?
КИЇВ, 18. цвітня 1918. Правительство призначило дипломатичним заступником у Відни Яковлева. Він має перевести виміну ратифікаційних грамот з державами почвірного союза.
Рівночасно призначено Дмитра Дорошенка і Мих. Полозова для нотифікаційної місії в невтральних державах.
(Яковлїв є адвокатом і належить до партії соціялїстів-федералїстів. До сеї партії належить також Д. Дорошенко, бувший ґен.-ґубернатор Галичини й Буковини. Полозів є офіциром, належить до партії соціялїстів-революціонерів і брав участь у берестейській конференції. — Ред.)
КИЇВ, 20 цвітня 1918. Після призначеня Яковлева для обміни ратифікаційних грамот у Відни мінїстерство закордонних справ спішно готовить ся до сього.
В департаментї мінїстерства почали писати ратифікаційні грамоти.
Суд Польського Королївства на території Української Народної Републики.
ЛЬВІВ, 23 цвітня 1918. Варшавська Реґенційна Рада видала рескрипт про утворенє королївського польського окружного суду в Замостї для повітів Замостє, Білгорай, Грубешів і Томашів.
Є се одно з заряджень, яким територію, приналежну на основі берестейського договору до Української Народної Републики, трактуєть ся з волї Австро-Угорщини як приналежну до Польського Королївства.
Закон про недоторканість членів Центральної Ради.
КИЇВ, 17. цвітня 1918. На вчерашнім засїданю Мала Рада ухвалила отсей закон про недоторканість членів Центральної Ради:
1) Члени Української Центральної Ради не підлягають відповідальности за голосованє, за висловлені думки і взагалі за дїяльність, звязану з виконанєм обовязків членів Центральної Ради.
2) До слїдства і карного суду члени Української Ради можуть бути притягнені тільки звичайним судовим порядком і з дозволу Української Центральної Ради.
3) Нї в якому разї члени Центральної Ради не можуть бути заарештовані або иншими способами позбавлені волї за винятком затриманя на горячім вчинку.
4) Про потребу притягненя до слїдства й карного суду або про затриманє члена Центральної Ради на горячім вчинку відповідні власти повинні негайно сповістити Українську Центральну Раду.
5) На вимогу Центральної Ради судове переслїдуванє члена Ради повинно бути одкладено, а позбавленє волї скасоване аж до скінченя періоду уповажнень Ради, або виступу з складу її члена Ради.
6) Аж до виданя закону про незайманість особи членів Установчої Ради чинність точок 2, 3, 4 І 5 закону поширюєть ся і на членів Установчої Ради,в вибори яких затверджено окружною або головною комісією по виборах. До початку працї Установчої Ради, передбачені в артикулах 2, 3, 4 і 5 справи, відносно членів Установчої Ради, підлягають розсудови Центральної Ради.
Крім того Мала Рада ухвалила негайно розіслати принятий закон телєґрафом по всїй Українї.
Нове становище в українській Радї мінїстрів.
КИЇВ, 20. цвітня 1918. Рада Народнїх мінїстрів ухвалила предложити в Центральну Раду законопроєкт про скасованє Ґенерального писарства й утворенє посади Порядкуючого справами Ради мінїстрів.
Протест Ірляндії.
ЛЬОНДОН, 22. цвітня (Райтер) В цїлій Ірляндії проповідували вчера священики проти обовязку війскової служби. Богато з них відібрали від мас народу присягу, що будуть ставити опір проти заведеня війскового примусу.
Ірляндський національний посол Девлїн мав в Бельфаст промову перед многими тисячами народу і взивав Ірляндцїв, щоби не признали закона про обовязок війскової служби.
ЛЬОНДОН, 22. цвітня (Райтер). "Daily Chronicle" доносить в Корк: Війскові власти переняли найголовнїйші зелїзницї та почтові і телєґрафічні бюра в Ірляндії. 