◦ ◦ ◦ ◦ ◦ ◦ ◦ ◦ ◦ ◦

Подяка монарха. Ц. і к. командант м. Львова ґен. Ріммль оголошує: На основі найвисшого порученя з 22. с. м. оголошуєть ся всїм особам і чолобитним депутаціям, які з приводу роковин Найвисших уродин прибули до ц. і к. команди міста, щоби висловити бажаня для Його Ц. і К. Величности, найласкавійшу подяку Його Ц. і К Величности.
Дар бар. Діллєра на воєнну кухню у Львові. ЙЕ. намісник бар. Дїллєр жертвував 27. с. м. при нагодї відвіданя воєнної кухнї суму 1000 К. на її цїль. За сей великодушний дар позволяє собі Комітет висловити Його Ексцелєнції в імя доброї справи глибоку подяку.
Приватній українській ґімназії в Яворові признало ц. к. мінїстерство просвіти право прилюдности на рік 1915/16 для шести кляс розпорядком з дня 9. серпня 1916 ч. 24.377.
При новім подїлї інспекторських областий в середних школах, який обовязує від 22. с. м., призначено українські ґімназії отсим інспекторам: д-ру Францови Майхровичеви ц. к. академічну ґімназію з філїєю у Львові, ц. к. ґімназію в Перемишли і приватні ґімназії в Яворові й Рогатинї, а д-ру Іванови Копачеви ц. к. ґімназії в Коломиї, Тернополи і Станиславові і приватні ґімназії Василіянок у Львові, в Буску, Долинї, Городенцї, Копичинцях і Чорткові.
В справі обороту збіжем. Під проводом ґр. Лямевана і при участи шефа рільничої секції Централї відбудови проф. Новака і дирекції філїї Воєнного Заведеня обороту збіжем відбули представителї краєвих рільничих корпораций конференцію в справі управильненя акцій обороту збіжем. "Сїльський Господар" заступали пп В. Струк і С. Герасимович. Конференція усталила отсї засади: 1) Комісіонери є обовязані викуповувати збіже по приписаних найвисших цїнах і не є управнені зменшувати самовїльно цїну наслїдком занєчищеня збіжа. До сього є управнені комісії при ц. к. староствах, які будуть дїлати в порозуміню з районовими командами. В случаях непорозуміня в справі викупна збіжа або цїни належить звертати ся до районових команд, а де їх нема, до ц. к. староств. 2) До участи в акціях обороту збіжем будуть покликані краєві рільничі корпорації, які в міру опорожненя місць комісіонирів, будуть предкладати на сї місця своїх кандидатів, за яких однак будуть відвічальні. 3) Викупно збіжа буде переводити ся в сей спосіб, що наперед буде викуповувати ся надвижка, а аж по її вичерпаню відповідна часть засобів полишених на власне прокормленє. Збіже призначене на насїнє будуть районові команди (ц. к. староства) в кождім случаю хоронити перед викупном. На авдієнції в дни 16 серпня с. р. заявив Його Ексц. п. ц. к Намісник, що буде старати ся, щоби виключити приватний капітал при викупні збіжа, а заступати його капіталом Воєнного Збіжевого Заведеня. — Краєве Товариство господарське "Сїльський Господар" у Львові.
Михайло Гнатюк, поручник 24 п. п. упав геройскою смертю 13. серпня с. р. Покійник був відзначений великою срібною медалю та “Signum laudis“; гімназію покінив в Кіцмани, опісля студіював філософію в універчитетї в Чернівцях. Веселої вдачі, при сїм енерґічний командан, мав чимало послуху та любови в курінї. В полї був без перерви 19 місяцїв, тому курінна команда рішила була вислати його в половинї серпня до кадри на відпочинок. Не діждав ся, — упав від ворожої шрапнелї. Покійник належав до всїх укр. акад. товариств в Чернівцях. В. й. п. 