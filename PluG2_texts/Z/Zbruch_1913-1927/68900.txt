◦ ◦ ◦ ◦ ◦ ◦ ◦ ◦ ◦ ◦

Поворот митрополита ґр. А Шептицького. Гамбурґ 22. липня 1917. По дорозї з Стокгольму митрополит вчера прибув до Гамбурґа. В Саснїц приймив він посла Евгена Левицького, в Гамбурзі повитали його пп. Кость Левицький, Василько і о. Войнаровський. Довга неволя, невигоди серед подорожі підорвали здоровлє митрополита, який потребує відпочинку в клїматичній місцевости. Тому митрополит відси прямо їде до Швайцарії так що аж у вересни верне до своєї архидієцезії. В занятих областях установив митрополит ґенеральними вікаріями: о Цегельського для Київа, Теодоровича для станиславівської дієцезії, Костецького для Буковини. Митрополит зворушений висловами привязаня Українцїв, сподїєть ся небавом вернути здоров домів і здоровить всїх.
З У. П. Р. дістаємо отсей комунїкат. Відень 21. липня 1917. З порученя У. П. Р. виїхав д-р Евген Левицький до Нїмеччини, щоби повитати іменем У. П. Р. вертаючого з Росії митрополита Шептицького. Стріча відбула ся в Сасніц дня 19. с. м. Д-р Євген Левицький у своїм привітї до митрополита дав вислів своїй радости з того приводу, що митрополит після стільки терпінь в царській Росії вертає до своєї вітчини. Ґр. А. Шептицький мав намір із Сасніц через Гамбурґ і Швайцарію поїхати прямо до Риму, де бажав зложити перед апостольською столицею звіт про відносини унїятської церкви в Росії. Митрополит однак в послїдній хвили змінив свій плян подорожі о стільки, що мимо свого перетомленя і малої скількости вільного часу, він рішив ся поїхати до Відня, щоби особисто зложити свої бажаня молодому цїсареви з приводу вступленя на престол, та щоби побути в крузї українських провідників і своїх земляків, прибуваючих у Відни, які ладять йому святочне принятє. Митрополит повинен найпізнїйше в понедїлок прибути до Відня.
В деяких часописах появила ся вістка, що українські парляментарні посли д-р Петрушевич і д-р Кость Левицький виїхали до Швайцарії, щоби з митрополитом Шептицьким відбути конференцію про всеукраїнські змаганя до зєдинення українських земель в союзї з Австрією. На тій вістцї є лиш стільки правди, що член президії У. П. Р. д-р Петрушевич з її порученя є в Швайцарії. Натомість вістка про майбутні конференції в справі злуки українських земель в згаданий спосіб полягає на містифікації. Супроти істнованя тимчасового українського правительства і Української Центральної Ради в Київі, яка складаєть ся з найвизначнїйших представників російської України, всяке яке небудь вмішуванє австрійських Українцїв в справи російської України не було би вказане. — За президію У. П. Р. Романчук. Цегельський.
Цїлковитий брак бараболї. Управа міста Львова пригадує, що з причини цїлковитого браку бараболь, торічні не можуть ще бути продавані, і оголошує, що збиранє населеня при міських вагах, в цїли закупу бараболь, є безцїльне і з оглядів публичної безпеки і порядку недозволене, та в будучности безуслівно не буде толєроване. Рівночасно замічує управа міста, що оборот бараболями із сеторічного збору не підлягає аж по день 10 серпня с. р. нїяким обмеженям, а після оповіщеня розп. ц. к. Намісництва з дня 11/VII. 1917 ч. 10578/Аґ. цїна тих бараболь в поодинокій торговлї виносить 62 с. за клґ.
Інспектори обороту бульбою. "Сїльський Господар" у Львові комунїкує, що ц. к. намісництво, краєвий господарский Уряд в Кракові оповіщає під ч. 9647 Ad. конкурс для обсади чотирнайцяти посад інспекторів обороту бульбою з обсягом дїланя, що відповідає анальоґічно постановам цїсарського розпорядку з 11. червня 1916 В. з. д. 176 про повітових збіжевих інспекторів. Можуть старати ся мущини в повнім здоровлю, що мають загальне образованє та практичні відомости з рільництва. В письменних зголошенях маєть ся представити перебіг житя та дотеперішне занятє, а також відношенє до війскової служби. Зголошеня враз з підписами свідоцтв треба вносити до ц. к. намісництва, краєвого господарського уряду в Кракові, вул. Чиста ч 16. до дня 26 липня 1917. Услівя службової умови установить ся на основі устного порозуміня. Обнятє посади послїдує дня 10. серпня 1917. —. Петенти повинні переслати напис поданя Краєвому Товариству господарському "Сїльський Господар" у Львові, щоби можна було в їх справі інтервенїювати.
З Жовкви. Концерт в честь Тараса Шевченка відбуде ся дня 29 липня о год. 8-ій вечером в салї оо. Василян. По концертї комерс. 