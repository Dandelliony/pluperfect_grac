 ◦ ◦ ◦ ◦ ◦ ◦ ◦ ◦ ◦ ◦ 

Цісар Вільгельм у Відни.
БЕРЛЇН. (Ткб.) Нїмецький цісар відїхав учера вечером до Відня.
ВІДЕНЬ (Ткб.) Цісар Вільгельм прибув сюди передполуднем. На двірци в Пенцінґ привитав його цісар Франц Йосиф, архикнязї і князь Кемберлєнд, та представники властий. Монархи привитали ся дуже щиро і двічи поцілували ся. Нїмецький цісар привитав ся з архикнязями і князем Кемберлєндським, та перейшов перед почесною компанїєю, потім монархи поїхали до замку в Шенбрунї. Там наступило представленє двірських достойників і привитанє архикнягинь. Потім цісар Вільгельм відїхав до апартаменту цісаря Франца Йосифа, де побуде довший час.
Австрийсько-грецький торговельний договір.
АТЕНИ (Ткб.) Австро-угорські фахові делєґати, які прибули сюди, щоби радити з представниками грецького правительства в справі заключеня торговельного договору, зібрали ся вчера в мінїстерстві торговлї на вступну конференцию, якій проводив мінїстер заграничних справ Стрейт.
По катастрофі під Венециєю.
ВЕНЕЦИЯ. (Ткб.) Між трупами послїдних жертв катастрофи, добутими вчера, є також тїло якоїсь Кравсової з Галичини. Тїло пізнав її муж.
Вчера розпізнали тїло Францішки з Марґулїєсів Бугольової з Коломиї.
ВЕНЕЦИЯ. (Ткб.) Міська рада зібрала ся вчера пополудни для пошанованя памяти жертв катастрофи. Посадник виголосив відповідну промову і повідомив, що після урядового слідства утонуло 13 осіб а виратувано 39. Похорон уладжує громада в понедїлок.
Смерть Гопфа.
Франкфурт. (Ткб.) Отруйника Гопфа нинї о 7. рано стято в вязници Прайнґесгайм.
Перед домашною війною в Анґлїї.
ВІДЕНЬ. (Пр.тел.) Wiener Allgemeine Zeitung доносить з Льондону, що Анґлїя стоїть перед двома можливостями: або розвязати низшу палату, або домашна війна. Правительство мусить заапелювати до народа, щоби переконати ся, чи нарід стане по сторонї правительства чи по сторонї Ульстеру. Вісти, наче би король стремів до компромісу або мав заложити вето проти білю, слїд уважати неправдивими. Король не буде так анґажувати ся, бо на випадок як більшість народа буде по стороні ульстерців, то і корона потерпіла би наслїдком сего.
ЛЬОНДОН. (Пр. тел.) В Деблїнї пороблено дуже острі запорядженя. Сторожі коло касарень скріплено, жовнїри дістали острі набої. До касарень зборонено вступ цивільним людям. Міста в полудневій Ірляндиї просять скріпити ґарнїзони. Провідника повстанчого руху Керзона витають всюди з одушевленєм. Унїонїсти кажуть, що Ульстер має 100.000 знаменито воружених, на воєнний спосіб вишколених жовнїрів, бракує їм лише артилєриї.
ЛЬОНДОН. (Ткб.) Мінїстер маринарки відбув з мінїстром війни нараду, потім мінїстер війни був у короля на авдиєнциї, яка тривала годину. Инші мінїстри радили довший час. Керзон перебуває в домі Крейґса, окружений зоруженими добровольцями. Як доносять з Кароферґус прибуло там з Деблїна 100 жовнїрів, котрі мають скріпити сторожу докола замку, в якім є зложене оружє й амунїция.
ЛЬОНДОН. (Райтер) Маршалка льорда Робертса приняв король на авдиєнциї а потім покликав його до себе мінїстер війни, з котрим мав довшу розмову.
Як доносять з Кераф (в Ірляндиї) приказ вимаршу помочі відкликано, тому що офіцири просили увільнити їх зі служби.
ЛЬОНДОН (Ткб.). Зачувати, що держать готовими поїзди для перевезеня 10.000 жовнїрів до Ґлезґова й инших пристаний, з котрих сих жовнїрів вишлеть ся до Ірляндиї.
ЛЬОНДОН (Ткб). Мінїстер маринарки відбув вчера дві наради з президентом мінїстрів. Архиепископ Кентербері мав вчера пополудни конференцию з президентом мінїстрів Аскітом, потім оба були на авдиєнциї у короля. Авдиєнция у короля, на котрій був присутний також полевий маршалок Френч, тривала дві години. 