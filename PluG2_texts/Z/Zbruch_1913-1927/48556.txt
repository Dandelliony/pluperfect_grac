◦ ◦ ◦ ◦ ◦ ◦ ◦ ◦ ◦ ◦

Намісник ґен. Колярд в Залїщиках. Пишуть нам: Дня 16. лютого навідав ся Ексц. намісник до Залїщик, при чім дав особливий доказ своєї прихильности для українського населеня. Хоч анї офіціяльного повитаня, анї представлень та послухань не було, Ексц. намісник в признаню льояльности та непохитної вірности українського населеня Залїщиччини для династії і держави, оказаною серед тяжких обставин російської інвазії і після неї, запросив до себе на авдієнцію виключно лиш двох Українцїв, а саме місцевого пароха о. Ілію Чорнодолю і директора шпиталя д-ра Маріяна Долинського, подякував обом за їх патріотичне поведенє в часї інвазії і поручив висловити признанє цїлому українському населеню повіта за вірність і привязанє до держави і за прихильність, яку на кождім кроцї і при кождій нагодї оказує воно к. і к. армії. Після того в довшій розмові розпитував про деякі подробиці з часів інвазії, про місцеві відносини, про потреби і бажаня українського населеня. Цїлий час розмовляв Ексц. п. намісник по українськи.
Дар папи для українського народу. Одержуємо отсе оголошенє: З дару милостинї в сумі 10.000 K, надісланого Його Святостию Папою Венедиктом XV. на мої руки для українського народу, я післав 4000 К до Всесв. Митрополичого Ординарияту у Львові для Аепархії Львівської, 3000 К до Всесв. Ординарияту Епископского в Перемишли для Епархії Перемискої, а 3000 К остало для Епархії Станиславівскої. Прошу про се в своїй часописи подати до загальної відомости, щоби всї рефлєктуючі на запомогу з повисшого дару ласки Його Святости удавались з прошенями до своїх власних Ординариятів. Від Епископского Ординарияту, Станиславів, 26, лютого 1916. † Григорий, еп.
Комітет для протесту проти засланя проф. М. Грушевського, заложений Українцями в Америцї, одержав між иншим листи від відомого американьського публїциста та знавця відносин у Росії Юрія Кенана і бувшого ґубернатора стейту Ню Йорк Вільгельма Сульдера. Оба прилучають до протесту. 