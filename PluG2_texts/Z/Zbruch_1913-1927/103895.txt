◦ ◦ ◦ ◦ ◦ ◦ ◦ ◦ ◦ ◦

Міжнародне життя   Льондонська конференція закінчилася розривом поміж союзниками та Німеччиною. Усі німецькі пропозиції відкинено; союзники поставили німецьким делегатам 3-х денний ультіматум, грозючи військовими та економичними репресіями. Д-р Сімонс остаточно не приняв ультіматума, який вимагав від Німеччини признання постанов парижської конференції базою для переговорів. Німецькі делєґати покинули Льондон.   До Льондону покликали маршаліса Фоша, Пуанкаре, і и. на нараду в справі протинімецьких репресій.   Французькі і бельґійські війська заняли Дісельдорф, Дуісбурґ, Солінґен і Опляден; рейнська фльотілля заняла Рурорт. Можливо, що занятим буде Франкфурт.   Ґенерал Деґут (Француз) є комендантом союзницьких військ, які йдуть тепер в глибину Німеччини.   Депутати з занятих союзниками німецьких просторів, зложили в Рейхсраті протест проти нарушення союзниками Версальського миру заведенням митного кордону на Рейні та заявили свою вірність німецькій державі.   Німецькі посли в Льондоні, Парижу й Брюкселі є покликані до Берліну на наради, які треватимуть довгий час.   Ференбах, державний канцлєр Німеччини, виголосив у рейхсраті велику надзвичайно гостру промову проти постанов останніх конференцій в Парижі в Льондоні, звернених проти безборонного німецького народу, яка стрінула в цілому парляменті, від лівих до найправіших, однодушні оплески.   Президент Гардінґ заявив, що з огляду на теперішній гострий конфлікт поміж союзниками та Німеччиною, З'єдинені Держави під цей мент не можуть заключити з Німеччиною миру, бо такий вчинок підірвав би престіж союзних держав.   Торговельно-економічні репресії проти Німеччини з боку союзників полягають на обложенню німецького експорту 30-тю відсотками. Німеччина взяла назад усі замовлення, пороблені в Анґлії. Союзницькі торговельні кола є дуже незадоволені розривом взаємо-відносин.   Д-р Сімонс, нім. мін. зак. спр., стрінув у повороті з Льондону на німецькій терріторії небувало ентузіястичне відношення з боку населення. Нім. націоналістичні ґазети закидають йому вправді надто велику уступчивість, але-ж комуністична преса огірчена націоналістичним настроєм німецького ладу.   Проклямацію до німецького народу видали Еберт, президент Німецької Держави, та Ференбах, державний канцлер. Вони заявляють, що союзники бажають покріпощення не тільки їх, але їхніх синів і внуків, так, що не вони, керовники німецького народу, є винуваті в нових репресіях з боку союзників. Відозва кличе до спокою та довірря свому урядові.   Союзники запросили австрійський уряд до Льондону на наради. Поїхали канцлєр Меєр, мін. фінансів Ґрім та мін. харчевих спр. Грінберґер. Союзники підкреслюють, що справа військових і економичних репресій торкається тільки Німеччини.   Вірменія. 1-го березня остаточно скинено совітський уряд в Ерівані. Два совітські полки в Деліжані та один в Ерівані — розброєно й інтерновано. Революційний комітет утік. Турки зберігають нейтральність. Сформовано Національний Комітет Оборони під головуванням Враціяна.   До Гельсинґфорсу приїхав з Парижу відомий російський проф. Грімм. Фінляндський уряд приняв його офіціяльно, як представника Вранґеля. Місцеві соц.-демократи запротестували проти того. Вийшов конфлікт.   Ірляндія. Сінн-Фейнери вбили анґлійського ґенерала, коменданта бригади, Ґуммі, та, разом з ним, багацько офіцерів і вояків. Всі вони їхали автомібілями; Сінн-Фейнери закинули шлях барикадою та остріляли авта з кулеметів.   Дато, іспанський премєр-міністр, вбитий 8-го ц. м. 27 револьверними вистрілями в дорозі автомобілем з мадрицького парляменту до дому. Він був головою уміренно-консервативної партії.   [Воля, 12.03.1921] 