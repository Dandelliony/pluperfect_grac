◦ ◦ ◦ ◦ ◦ ◦ ◦ ◦ ◦ ◦

Нова репресія проти митрополита Шептицького. З Курска до Суздаля. (Власна телєґрама). Відень, 3 жовтня 1916. (яв.) Як доносить "Русское Слово", митрополита Шептицького на основі рішеня Св. Синоду вивезено з Курска до Суздаля й увязнено в Спассо-евфимовськім монастири. Сей монастир служить від давна за вязницю для релїґійних проступників.
Цїсарські іменини святкує нинї цїла австро-угорська монархія. Відсвяткував їх також Львів, зокрема український Львів богослуженями по церквах і обходами в школах. Між народами, які в сей день линуть думками до свого Монарха, особливе місце займає український нарід. Бо особлива Його доля. Великий нарід, з історичною минувшістю, цїлї столїтя поневолений сусїдами, тільки в тій части, яка перед несповна півтора столїтєм дістала ся під скиптр Габсбурґів, осягнув він бодай в обмежених розмірах змогу національного розвитку, — що особливо звязало його з Габсбурською монархією. І нинї, в третім роцї війни, коли народи монархії в-третє серед воєнного лихолїтя обходять іменини свого Монарха, український нарід шле з глибини серця щирі бажаня, щоби Монархови пощастило закінчити війну миром, який помножив би славу Його і Його Династії і принїс умови як найповнїйшого мирного розвитку народам монархії, зокрема здїйснив надїї українського народу на красшу будучність.
Заосмотренє міста Львова в цукор. Орґани, вислані ц. і к. командою м. Львова, обняли цїлу залягаючу скількість цукру для м. Львова, себто 58 ваґонів. З того 52 ваґони вже прибули, а останних 6 ваґонів заладуєть ся в сих днях, так що Львів є тепер заосмотрений в цукор на кілька місяцїв.
"Кружок Земляків" у Відни по вакаційній перерві починає знов уряджувати товариські сходини. Найблизші товариські сходини відбудуть ся в льокали ресторану Tischler I Schauflerg. 6 дня 7 с. м. в год. 6. вечером. Дальші товариські сходини відбувати-муть ся в тім самім льокали і в тій самій порі в суботу по першім і по пятьнайцятім кождого місяця. 