◦ ◦ ◦ ◦

    Бельґійсько-анґлійський договір в справі кольоній. Бельґійська преса потверджує відомість про заключення договору між Анґлією і Бельґію в справі східно-африканських кольоній та запевнення комунікації на індійськім океані на основі вільного трансіта.   Рішення конференції в Бульонь. На конференції в Бульонь, — як доносить радіо з Парижа — принято такі рішення: В справі розоруження Німеччини усталено і вислано ноту в справі редукції армії. Німеччині не вільно мати більше над 100.000 війська. По донесенням "Matin-a", як пересічний середник буде примінена військова окупація нових областей. Економічні переговори з Росією будуть дальше ведені без визнання уряду совітів. В Малій Азії признано Венізельосови вільну руку для грецької військової акції. Що-до німецьких відшкодовань, то Італійці домагаються зараз уділу у відношенню до уділу Франції як 55:20, а у відношенню до анґлійського уділу, як 25:20. Торговельні справи мають знатоки ще раз передискувати. Що торкається рівнобіжности довгів до аліянтських зобовязань, то вони мають бути узалежнені від висоти німецького відшкодовання.   Затвердження мирового договору з Австрією в Парижі. Авас доносить з Парижа: Комісія сенату для закордонних справ розглянувши мировий договір з Австрією, затвердила цей договір, як і його ратифікацію.   Греція висилає війська до Тракії. По донесенням Аваса з Атен, зі Смирни вислано до Тракії поважні військові сили в ціли заатаковання військ Джафара паші і управильнення положення в Тракії, заки Греція приступить до операцій проти Кемаля паші.   Асербеджан і Грузія. Авас доносить з Константинополя: Мировий договір між Асербеджаном і Грузією підписано.   Ліґа Народів. З Мадриту доносять, що еспанський міністер закордонних справ заповів найблищу конференцію Ліґи Народів на другу половину липня в Ст. Себастіян.   Француський амбасадор в Берліні. "Journal" доносить, що амбасадором в Берліні іменований бувший президент рахункового трибуналу Льорен.   Переговори з Крассіном. По донесенням коресп. "Temps-a" з Льондону, переговори між анґлійським урядом і Крассіном не зірвані. На основі ухвали конференції в Бульонь, переговори розпічнуться знов в найблищих днях.   Родічев представником уряду Вранґля у Варшаві. "Ґазета Варшавска" доносить з Парижа, що уряд ґен. Вранґля іменував Родічева своїм представником у Варшаві.   Польсько-українські переговори в Варшаві. До Варшави — як доносить "Курєр Польскі" — приїхав український міністер Барановський. Його приїзд до Польщі стоїть в звязку з економічно-торговельними переговорами між Україною і Польщею, які ведуться зараз у Варшаві.   Раковський про війну з Польщею. Радіо з Москви доносить: На нараді в Харкові комісар радянської України Раковський висловився, що боротьба з Польщею повинна набрати затяжного характеру і що треба напружити всі сили на орґанізацію перемоги, зробити все для зміцнення фронту і відбудовання зруйнованого господарства України.   Протест Чічеріна і Раковського. Чічерін і Раковський — як доносить "L'Hümanite" — вислали до міністерств антанти протест з причини зруйнування Київа і правобережної України польськими військами.   Повстання Ірляндців. "Matin" доносить з Льондон-Дерри, що там тревають заворушення. З Дубліном не має почтового ні телєґрафічного получення. На ґенерального інспектора поліції Робертса виконано замах. Около 20. осіб напало на його автомобіль стріляючи до нього з револьверів. Бонар Льов заявив з Палаті Громад, що убито 10 осіб, ранено 20. По донесенням Аваса ірляндські добровольці заатакували дільницю, зайняту уніоністами. Вулиці забарикадовано мішками з піском. Багато убитих і ранених. До Льондон-Дерри відїхав ґенерал Кампбель з повнотою влади і місією привернути нормальні відносини.   Конференція в Спа. В.К.Б. доносить в Парижа: Конференція в Спа відбудеться дня 5. липня.   Польща на конференції в Спа. Польські часописи доносять, що на конференції в Бульоні запрошено м. и. представників Польщі на конференцію в Спа, які будуть брати участь в нарадах і голосувати в справах що відносяться до Польщі.   Румуни евакують Закарпатську Україну. Чеські часописи доносять, що Румуни евакують Густе (Huszt), яке зайняли чесько-словацькі війська. Евакуація румунських військ в напрямі на Марамарош-Сигот поступає. Саліни в місцевости Іслятня находяться вже в руках чесько-словацьких військ.   Німецькі комуністи і совіти. "Danziger Neueste Nachrichten" доносить з Берліна: В бюрі берлінського представника совітського уряду Коппа відбулася конференція, в якій взяли участь провідники німецьких незалежних соціялістів і комуністів. Копп зазначив, що положення Росії є важке, що вона потребує допомоги, тому соціялісти повинні як найскорше взяти в свої руки власть хоча би силою і підперти Росію.   Громадська думка 