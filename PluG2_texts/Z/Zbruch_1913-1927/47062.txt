◦ ◦ ◦ ◦ ◦ ◦ ◦ ◦ ◦ ◦

Воздушні бої.
ЛЬОНДОН (ТКБ). Підсекретар парляменту Tennant подав у низшій палаті до відомости вислїд воздушних боїв, ведених в останних 4 тижнях. Англїйцї втратили 13 машин, Нїмцї певно 9, правдоподібно 11. Анґлїйцї виконали 6 атаків бомбами, Нїмцї 13. Анґлїйцї послугували ся при тім 138 машинами, Нїмцї 20. Число анґлїйських самолетів, які перелїтали понад нїмецькими стрілецькими ровами, виносить 1229; число нїмецьких самолетів, які перелїтали понад анґлійськими ровами, виносить 310. Підсекретар з натиском вказав на те, що більша часть воздушних боїв відбула ся поза анґлійськими лїнїями. Через те нїмецькі самолети, коли були поцїлені, падали на свої лїнїї, і тому не можна було докладно подати нїмецьких втрат, бо хоч богато самолетів упало, одначе не можна було ствердити, в якім станї. Ворог понїс далеко більші втрати, про які одначе анґлїйські офіцери, дуже точні в своїх реляціях, не могли донести, бо не мали певних даних.
Маніфестація за миром у студентськім товаристві в Москві.
БУДАПЕШТ (Пр. тел.). "Pester Lloyd" доносить: Наш букарештський співробітник присилає нам одержану з певного жерела відомість про велику маніфестацію за миром, яка була в Москві 26. ст. ст. грудня 1915 р. в тамошнім студентськім товаристві. Головним бесїдником був письменник Арцибашев. Між слухачами був один бувший мінїстер і вел. кн. Константин, який належить до противників сеї війни і тому на бажанє вел. кн. Микола Миколаєвича не одержав у сїй війнї нїякої війскової команди.
Арцибашев говорив про великі жертви крови, які приносить російський нарід у сїй війнї для чужих цїлий. Задача Росії старати ся о розвиток своїх азійських посїлостий, а не прилучувати до себе краї, які культурою перевисшають Росію. Росія повинна жити з Нїмеччиною в згодї, вимінюючи взаїмно між собою матеріяльні й духові добра, як се було перед війною. Російські письменники й фільософи все знаходили зрозумінє і признанє в Нїмеччинї. Натомість скріпленє Анґлії не лежить в інтересї Росії.
Землетрясенє.
ПОЛЯ (Ткб). Нинї в 8 год. 39 мін. 52 сек. рано сейзматоґраф гідроґрафічного уряду записав початок сильного близького землетрясеня, якого огнище, віддалене на 1000 км., правдоподібно положене на півдни або південнім сходї. Головна фаза припала на 8 год. 42 мін. 48 сек. При вихиленю 103 мм. в північно-південнім напрямі завважено тут дійсне порушенє землї о 0.23 мм. Отже сила сього землетрясеня виносила 0.4 землетрясеня в Авеццано.
ВІДЕНЬ (Ткб). Сейзматоґрафічні апарати тутешного центрального Заведеня метеорольоґії і ґеодинаміки записали нинї знов сильне землетрясенє в віддаленю 700—800 км. Початок записки 8 год. 39 мін. 39 сек. Найбільше вихиленє інструменту 165 мм. відповідає дійсному рухови землї в Відни 1 мм. Огнище положене правдоподібно на півдни.
Чорногорський президент мінїстрів в дорозї до Лїону.
РИМ. (Ткб.) Мінїстер заграничних справ Сонніно відбув одногодинну конференцію з королем.
Король приняв чорногорського президента мінїстрів Мілюсковіча. Мілюсковіч поїхав до Лїону.
Війна з Італією.
В области Ґорицького примістка наші війска в боях під Ославією опанували часть тамошних ворожих становищ. При сїм дістало ся в наші руки 1197 Італїйцїв, між ними 45 офіцирів, і 2 машинові карабіни.
Також в кількох инших точках фронту над Сочею збільшила ся боєва діяльність. Атаки і проби наближеня Італїйцїв до Подґори, до Монте Сан Мікелє і до наших становищ на схід від Монфальконе ударемнено.
Наші летуни обкинули бомбами пристановища і магазини ворога в Борґо і Аля.
Війна на Балкані.
Переговори про зложенє оружя чорногорського війска підписали вчера о 6. год. вечером повновласники чорногорського правительства. Розоружуванє відбуваєть ся без трудностий; розширено його також на повіти Колясін і Андреєвіца.
Західний терен війни.
Французи старали ся численними протинаступами відзискати рови, забрані їм на схід від Невіль. За кождим разом відперто їх, кілька разів у рукопашнім бою. Розсаджуючі терен міни, ужиті Французами, засипали на малім просторі наш рів. Коло горба 285, на північний схід від Шаляд, обсадили ми зроблену вибухом міни яму, зломивши атак ворога.
Самолети маринарки атакували війскові урядженя ворога коло Ля Пан, а самолети нашої сухопутної армії заатакували зелїзничі будівлї в Льо, на південний захід від Діксмід, і в Бетін. 