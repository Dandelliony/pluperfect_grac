◦ ◦ ◦ ◦ ◦ ◦ ◦ ◦ ◦ ◦

Вже стріляють.
ВІДЕНЬ (Ткб.) Коло Темескубін сербське війско стріляло з пароходів на австрийське війско, котре на огонь відповіло огнем. Вивязала ся більша перепалка.
Австрийські горожани кидають Білгород.
БУДАПЕШТ (Укб.). Доносять з Земуня: Румунський корабель привіз на інтервенцию нїмецького посла бар. Ґрізінґера вчера по полудни австрийських і угорських горожан до Земуня. Коло 2000 австрийських і угорських горожан ожидає другого транепорту.
БУДАПЕШТ (Укб). Пароходи "Arad" і "Zriny Miklos" перевезли 3.500 австрийських і угорських горожан з Білгороду до Земуня, звідки зелїзницею або кораблями виїхали в дальшу дорогу. Б Білгородї остало ще яких 900 австрийських і угорських горожан, котрі нинї будуть перевезені до Земун.
Воєнні приготованя у Білгородї.
ПАРИЖ. (Ткб.) До Аґенциї Гаваса доносять з Білгороду під датою 26 с. м. год. 9.11 вечером. Всї центральні власти у Білгородї віддано під прикази війскового команданта. Тепер приступлено до переношеня всїх мінїстерських бюр і Національного банку. Мимо того, що оголошенє мобілїзацийного декрету припізнило ся, Білгород вже о 4 годинї рано представляв такий самий вид як 1912 року. Запал армії не до описаня. Офіцири і жовнїрі опановані загальним почуванєм радости. Лише мешканці Білгороду, котрі побоюють ся близкого обсадженя міста австрийським війском, вичікують дальших подїй з деяким несупокоєм. Богато родин виїзджає.
БІЛГОРОД. (А. Г.) Службу зелїзничу зорґанїзовано на війсковий спосіб. Від вчера рано нема нїяких вістий з заграниці.
ЛЬОНДОН. (Райтер). Доносять з Білгороду: Вулиці переповнені резервістами, котрі вертають до своїх полків. Всї сербські зелїзниці в руках війскових властий.
РИМ. Аґенция Стефанї доносить зі Скоплє під датою 26 с. м.: Від учера зачали ся війскові приготованя. Вчера відійшла одна полева батерия. Нинї вислано війскові віддїли на болгарську границю, щоби взяти коний і возів для війскових транспортів. Публичні окличники взивають резервових офіцирів, щоби до 3 днїв зголошували ся до всїх полків.
Ґенерал Путнїк виїхав до Нїшу.
БУДАПЕШТ. (Ткб.). Ґенерал Путнїк виїхав в ночи з недїлї на понедїлок осібним поїздом на Букарешт до Нїшу. Йому товаришив до границі офіцер австрийського ґенерального штабу. В околици команди площі зібрав ся більший гурт публики, котра ожидала Путнїка, щоби уладити проти него демонстрацию. Полїция уставила о год. 10 вечером кордон. О год. 10.45 Путнїк приватним екіпажем відїхав разом з дочкою на дворець. В другій повозці їхав підполковник ґенерального штабу.
Йованович вже виїхав.
ВІДЕНЬ (Ткб.) Сербський посол Йованович виїхав нинї з Відня. В помешканю остала жінка його з хорою дитиною, котра через недугу не може покинути мешканя.
Росийська опіка.
ВІДЕНЬ. (Ткб.) По зірваню дипльоматичних зносин Австриї з Сербією росийський амбасадор у Відни обняв опіку над інтересами перебуваючих в Австриї сербських горожан.
Становище держав.
Інтервенция Анґлїї і Франциї.
ЛЬОНДОН. (Прив. тел.). Цілу недїлю і понедїлок конферував Ґрей з французьким амбасадором Камбоном в справі зльокалїзованя конфлїкту. Вислїдом конференций було постановленє приєднати Нїмеччину й Італїю до того, щоби всї чотири держави разом робили заходи у Відни і Петербурзї в справі мирового полагодженя австрийсько-сербського конфлїкту.
Оба полїтики надїють ся, що їх заходи увінчають ся повним успіхом ще перед рішаючою оружною розправою між Австриєю і Сербією.
Невтральність Грециї й Румунїї.
Оскільки відомо з приватних донесень, Румунїя займає супроти австрийсько-сербського конфлїкту становище безстороннє. В кождім разї супроти Австриї Румунїя заховає ся — як зачувати — з приязною невтральністю.
Що до Грециї, то у Відни панує погляд, що і вона буде невтральна. Для Грециї конфлїкт австрийсько-сербський не творить нїякої небезпеки і нїяк не загрожує букарештенському договорови.
Цісар Вільгельм вернув з подорожи.
БЕРЛІН. (Ткб.) Цісар Вільгельм приїхав до Кільонїї. Цісарева виїхала до Вільдпарку.
Приготованя в Австриї.
БУДАПЕШТ. (Ткб.) Урядовий дневник оголошує в осібнім виданю чотири монарші декрети, признаючі з нагоди мобілїзациї амнестию для тих осіб, котрі що-до своїх війскових обовязків допустили ся якого-небудь занедбаня.
Амнестия.
Wiener Zeitung оголошує отсю амнестию для обовязаних до війскової служби:
Всїм приналежним до війска, до краєвої оборони і війскової маринарки, котрі перед оголошенєм мобілїзациї з причини дезерциї або непослуху супроти покликаня до війскової служби підлягають доходженям, або сподїють ся доходжень чи дисциплїнарної кари — запевнюєть ся увільненє від доходженя і даруєть ся кару, іменно тим, котрі є неприсутні, тодї, коли безпроволочно зголосять ся до служби; одначе ті, що мають шаржу і що вважані є дезертирами, тратять ранґу. Конкуренция згаданих в амнестиї каригідних вчинків з иншими каригідними вчинками не виключає підтягненя згаданих осіб під амнестию, одначе за невійскові переступи будуть відповідати.
Господарський мобілїзацийний комітет.
ВІДЕНЬ. (Ткб.) Мінїстерський комітет до господарських мобілїзацийних заряджень, в котрім заступлені є всї інтересовані мінїстерства, оголосив свою перманенцию.
Заряджено, щоби в просторах, на котрих заряджено мобілїзацию, зібрали ся також краєві комітети для господарських мобілїзацийних заряджень і то перманентні.
Вчера була в мінїстерстві внутрішних справ в присутности Вайскірхнера конференция в справі апровізациї міста Відня.
Жертви на жовнїрів і їх ріднї.
БУДАПЕШТ. (Ткб.) Az Ujsag взиває до складаня жертв на жовнїрів і їх ріднї.
ТРИЄСТ. (Ткб.) Купець Рудольф Бруннер зложив на руки намісника 10.000 кор. на річ родин жовнїрів, покликаних до війска.
Становище банків.
ВІДЕНЬ (Ткб). На вчерашній конференциї директорів віденських банків постановлено не змінювати процентової стопи на вкладкові книжечки і устійнено процентову стопу для вкладок на conto corrente 4 проц. а для звязаних гроший 4 і пів проц.
ПРАГА. (Ткб.) На конференциї директорів банків постановлено виплачувати вкладки в повній висотї без трудностий. 