Спільник Кшемєнєцького. — Засуд польського ґрафа. 

Спільник Кшемєнєцького. Станиславівська полїция арештувала вчера на реквізицию львівської полїциї рисівника, занятого в дирекциї зелїзниць, Миколу Кріґера, літ 39. Арештованє остає в тїсній звязи з шпіонською аферою Кшеменецького. Кріґер працював в тім самім бюрі що Кшеменецький і мав йому доставлати тзв. "поздовжні профілі". Полїция держить цілу справу в великій тайні.
Засуд польського ґрафа. Перед орікаючим трибуналом в Кракові відбула ся сего тижня розправа проти 23 лїтного студента унїверситету Еґона ґр. Старженського, обжалованого за се, що 3 жовтня 1912 року допустив ся злочину тяжкого ушкодженя тіла, стріляючи до Вільгельма Ріпера, за те, що він, побачивши як той вертав з нїчної забави в "Апольо" з жінкою Ріпера, назвав його лайдаком. Обжалований боронив ся сим, що не хотів ранити Ріпера та стріляв до него тільки махінально. Головний сьвідок В. Ріпер на розправу не прибув, зате два його брати зложили зізнаня обтяжуючі обжалованого. Акт обжалованя закидав ще обжалованому удержуванє любовних зносин з Ріперовою. Сї зносини навязав він з нею ще з кінцем 1912 року, кола її ізза шкарлятини ізольовано разом з дітьми, тому, що її чоловік яко купець мусїв зносити ся з клієнтелею. Ґрафа увільнено від закиду злочину тяжкого ушкодженя тїла, а засуджено за переступленє границі особистої оборони та за неморальні вчинки на пять місяців арешту. Через сей присуд ґраф Старженський ґрафського титулу не втратить. 