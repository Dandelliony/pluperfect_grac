Гостина в таборі виселенцїв.

Ґмінд, 20. серпня.
В четвер 17. с. м. відвідали наш табор дїти замордованого наслїдника престола Франца Фердинанда, княжна Софія та князї Макс і Ернст.
Приїхали о 2 годинї по полудни автом з віддаленого о 5 чвертий години їзди Хлюмецу, де перебувають через лїто; зимою живуть на замку в Конопіштї. В товаристві дїтий, котрі стоять в віцї 13—16 лїт, приїхали графиня Генрієтта Хоттек, сестра пок. жени наслїдника престола, та товариші князїв, молоді ґрафи, Фридрих Карло Ностіц і Ернст Тун, дальше вихователь дїтий о. д-р Отто Бановський, капелян, і учительки Л. фон Вайф і Н. Ретеда. Крім того приїхав з товариством інфулований пралат з Айсґарн о. Гнат Стідль.
По короткім привитаню достойних гостий д-ром Бухнером і Білинським, управителями табору і представленю д-ра Цїхановського, начального лїкаря, д-pa І. Бакинського, управителя бюра евіденційного, і д-ра Василя Маковського, управителя бюра працї, удали ся всї з численно зібраним народом до церкви на короткий молебень, а опісля під хрест, поставлений недалеко церкви в память наслїдника престола, де відправлено панахиду.
По панахидї оглянули гостї інституції таборові — як школу, де привитав їх короткою промовою управитель п. Л. Гарматій і дївчинка Н. Лапчинська.
Архикняжі дїти обдаровано прегарними вишивками та різбами в гуцульськім стилї. В захистах дївчат і хлопцїв вручено княгини гарні китицї, почім відбули ся на площи під командою управителя проф. П. Юрчика вправи руханкові з рушниками.
Опісля звиджено варстати і господарські урядженя.
По спільнім підвечірку о год. 6 вечером відїхали гостї, попращані управою.
День уродин цїсаря обходив табор наш дуже торжественно. Вже в навечерє убрано табор хоруговками та освітлено лямпіонами.
В сам день 18. серпня відправлено в тут. церкві торжественну Службу Божу, почім відбув ся похід при музицї.
Дїти шкільні і з захистів ішли наперед під наглядом своїх учителїв і з хоругвами і прапорами, за ними жінки в гарних народних строях, далї решта мешканцїв табору.
По походї промовив в імени учителїв табора коротко д-р Маковський та просив управу зложити у стіп престолу відповідну заяву.
О год. 2 з полудня відбув ся заходом жіночого комітету в сали тут. кіна в честь концерт, на котрий зложили ся: промова д-ра Маковського, хори дїточі під управою управителя захистів учителя Юрчика та хори мішані під управою студ. П. Ворончака. Дальше було баритонове сольо п. Бабія та сопранове п. Стефанїї Музиківної з Відня; акомпанїювала Ксеня Марітчак, учениця консерваторії у Відни. Продукції випали бездоганно. З осібна піднести належить, що голос п. Стефанії Музиківної надасть ся до того, щоби його виобразувати.
По концертї відбули ся на площи коло церкви вільні вправи руханкові хлопцїв і дївчат.
На концертї і на вправах була многочисленна публика з Ґмінду, між иншими староста та бурмистр. 