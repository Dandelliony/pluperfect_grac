◦ ◦ ◦ ◦ ◦ ◦ ◦ ◦ ◦ ◦

Галичина оборонена. ЛЬВІВ (Ткб.) Всякі дотеперішні намаганя Росиян вдерти ся на нашу територию відперто з успіхом, а іменно під Підволочисками, Залізцями, Бродами і Сокалем. Вдало ся забрати богато полонених до неволї. Вчера приведено до Львова капітана девятого росийського полку гузарів з Києва і 10 неприятельських гузарів і драгунів. Другий транспорт заповіджений. Привезено також ріжні здобуті предмети як стрільби, шаблї і много списів.
Осторога для візників і шоферів. Президия намісництва звернула ся специяльним обіжником до староств і дирекций полїциї в справі уреґульованя руху на дорогах і улицях. Всяке тамованє комунїкаційного руху, понайбільше-ж руху війска і автомобілїв буде строго каране. Треба теж точно придержувати ся обовязку їзженя лївим боком дороги, та незадержувати ся на дорозї.
В справі вправ в стріляню. По мисли запорядженя ц. к. коменди війскової у Львові з 10. серпня с. р. ч. 36 подає маґістрат м. Львова до відома, що в окрузї і околицях міста Львова не вільно нїгде робити вправи в стріляню, з виїмким війскової стрільниці, яка покищо є занята виключно для ужитку ц. к. армії.
Непокликані до збруї урядники ц. к. уряду льотерийного для Галичини і Буковини у Львові оподаткували ся добровільно на час треваня війни в користь австрийського Червоного Хреста 1 процентом побираної платнї. Рату за місяць серпень вже зложено.
Жертви гір. В минулих сїмох місяцях було в Альпах 35 жертв, що або впали в пропасть, або засипала їх лявина, або самі заблудили й замерзли. Кілька жертв було й в Апенїнах і Татрах.  