◦ ◦ ◦ ◦ ◦ ◦ ◦ ◦ ◦ ◦

Уконституованє управи Ставропіґії. Вибрана дня 30. Цвітня с. р. управа Ставропігійського інститута уконституувала ся ось як: сенїор Лев Шехович, віцесенїори Олександер Кмицикевич і Юлїян Сїчинський, секретар д-р Степан Баран, префект церкви Олександер Барвінський, прокуратор Олександр Кмицикевич, префект книгарнї, музея, архіву і маґазинів д-р Василь Щурат, префект друкарнї і переплетнї Сидір Громницький, префект бурси і хорів Сидір Мидловський, префект бухгальтерії Роман Зубик, префекти реальностий Карло Бандрівський і Михайло Стефанівський, синдик д-р Сидір Голубович.
Ґраф Лямезан має — як нам пишуть з Відня — перейти до галицького намісництва в Бялій як помічник намісника Ділєра.
Артикули поживи в пачках почти полевої. Урядово оголошують: На представленє ц. і к. мінїстерства війни позволила головна команда ц. і к. армії на долучуванє до пакунків, висиланих полевою почтою, також артикулів поживи, які не улягають зіпсутю, як кави (в зернї або порошку), цукру і виробів цукрових, чеколяди, тїсточок (кекс), чаю, сухарів, консерв всякого рода в залютованих пушках. Крім того позволене зістало допаковуванє меду в замкнених бляшаних трубах або в бляшаних пуделках, о скільки будуть так замкнені, що витїканє меду стане неможливим.
Закладанє Товариств для субскрипції четвертої воєнної позички. Урядово доносять: Ц. к. мінїстерство внутрішних справ, бажаючи облекшити як найширшим верствам суспільности взятє участи в четвертій австрійській воєнній позичцї, припоручило закладанє Товариств для підписки тої позички в мінїмальній навіть квотї і її сплати в ратах місячних протягом одного року. Завязуванє таких товариств є особенно вказане серед поодиноких урядничих дикастерій, в нїдрі істнуючих союзїв по званю, стоваришень і т. и. До затвердженя статутів є уповажнений п. правительственний комісар дня міста Львова, а близших інформацій і взірцїв статутів удїляє І. Департамент Маґістрату (ратуш II. поверх) в годинах урядових перед полуднем. Заразом звертаєть ся увагу осіб, бажаючих заняти ся заложенєм таких Товариств, що в нинїшній справі є вказаний можливо найбільший поспіх, бо з огляду на речинець замкненя підписки позички з днем 15. мая 1916 Товариства завязувати ся можуть лиш перед упливом сего речинця. Вкінци запримічається, що серед персоналю тут. Маґістрату завязав ся вже Комітет в цїли введеня в житя Стоваришеня субскрипційного для IV. воєнної позички. 