Поворот вивезених з Росії.

Від нашого постійного дописувателя.
Відень 26. сїчня 1917.
Президія Загальної Української Ради через весь час свойого правильного функціонованя робила постійно заходи, щоби склонювати нашу дипльоматію до ужитя як найбільше енерґічних засобів до приневоленя російського правительства, аби воно повернуло назад до рідного краю ті сотки Українцїв і Українок, які довезено по Росії під всякими титулами. Річ ся одначе через російський пасивний опір не йде так гладко, якби воно могло здавати ся, помимо всякої учинности дипльоматії монархії, та посередництва невтральних дипльоматичних заступників, які опікують ся австрійськими горожанами в Росії. Російська армія по Горлицях пішла в супереч міжнародним постановам боєм проти цивільного населеня і Росія вже другий рік держить вивезених Українцїв на засланю в дуже прикрих відносинах.
Cего тижня поновив голова З. У. Р. пос. д-р К. Левицький інтервенцію в урядї справ заграничних в справі наших вивезених Українцїв до Росії і на основі одержаних ним інформацій можна надїяти ся тепер рішучого звороту в цїлій справі і її повороту на користь.
По довгих домаганях повело ся іменно дипльоматії Австро-Угорщини й Нїмеччини заключити загальну умову з російським правительством в справі повороту вивезеного населеня. Після cего договору мають бути відпущені домів передовсїм усї жінки та мущини у віцї до 17 р. житя, та старші поза 50 років; предвиджуєть ся одначе визволенє у віцї служби війскової, коли дана особа покажеть ся нездібною до війскової служби.
Розумієть ся, що поки що нема означеного реченця, коли має почати ся сей обмін, а знаючи звичаї російського уряду, можна припускати, що він не подарує собі нагоди, щоб найти мотиви до придержаня декого навіть з поміж таких осіб, що підпадали-би під згадану умову. Та не зайвим буде і те пригадати, що від хвилї виїзду випущеного засланця з місця поселеня до опущеня границь російської імперії минає звичайно ще дуже богато часу. Бож рос. уряд переводить над ним довгу полїтичну карантану в тюремних стїнах, щоб опускаюча Росію людина не могла збагнути, що саме дїєть ся в масовій тюрмі народів в хвилї її виїзду.
З сеї причини саме не можна означити, коли верне з Росії дальша частина закладників, які вже досї мали виїхати з місця дотеперішного побуту, як прим кр. інспектор Матїїв і другі.
При кінцї сих стрічок згадаємо, що разом з п. Т. Рутовським вернула до Австрії буковинська Українка Михайлина Кляп, виміняна за жінку ред. Д. Янчевецкого, котрий мимо засуду на смерть пішов в обмін за Рутовського. Панї Кляп — як нас інформують — мимо нїмецького назвища є Українкою, нар. учителькою і жінкою коменданта жандармерії з Чорнавки. Російські власти запроторили її були в Наримський край — буцімто за шпіонажу. 