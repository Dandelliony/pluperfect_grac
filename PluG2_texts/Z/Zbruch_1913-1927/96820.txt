◦ ◦ ◦ ◦

Мирове предложення Литви до совітської Росії. З Москви доносять, що литовський міністер закордонних справ вислав народньому комісареви Чічерінови радіо-телєґрафічне предложення, в якім литовський уряд заявляє готовість заключити мир з Росією під умовою, що буде збережена повна незалежність Литви в етноґрафічних границях. Російський совітський уряд заявив у своїй відповіди, що стоїть на становищи права самоозначення і приймає предложення Литви. Російський уряд вносить, аби мирова конференція розпочалася дня 15. квітня, як місце переговорів пропонує Москву.   За заспокоєння національних змагань Ірляндців. "Manchester Guardian" доносить, що партія праці вислала до Ірляндії окрему делєґацію для прослідження тамошніх відносин. Звіт делєґації звертається остро проти військової адміністрації Південної Ірляндії і в другої сторони виступає проти замахів, які там чимраз частійше повторюються та додає, що цих замахів не похвалює ніяка політична партія Ірляндії. Мир в краю може настати щойно тоді, коли будуть заспокоєні національні змагання Ірляндії.   Переговори з совітською Росією. Предсідатель совітської комісії Красій виїхав з Москви до Анґлії. По дорозі переговорюватиме в Стокгольмі зі шведським урядом в справі навязання торговельних зносин з Росією. Кромі сього мають відбутися подібні переговори з Данією і Норвеґією. Віддтак поїде до Анґлії. З Парижа доносять: Мілєран прийняв делєґатів Франції для мирових переговорів з російськими кооперативами. Члени делєґації відїхали вечером до Копенгаґену, куди має прибути місія Красіна.   Військові зарядження Франції проти Німеччини. "Echo de Paris" доносить, що Мілєран поручив Фошови оборону француських інтересів. "Matin" подає звістку, що француські війська на окупованих областях поставлені на воєнній стопі. Анґлія по донесенням "Petit Parisien" відсунеться від співучасти при окупації Франкфурту, Дармштату і Ганав, те саме мають вчинити Зєдинені Держави. Воєнні кроки Франції мають зневолити Німеччину відкликати свої війська з невтральної области 50 клм. на схід від Рену.   Демобілізація румунської армії. З Букарешту доносять, що в Румунії розпочалася вже демобілізація румунської армії, яка поступає в скорім темпі. Одночасно отворено бюра праці, які дають заняття здемобілізованим жовнярам.   Антантська нота до Туреччини. З Парижа доносять: Times доносить з Константинополя, що союзні держави вручили Туреччині нову ноту з домаганням, аби кабінет виступив офіціяльно проти націоналістичного руху. Це має викликати кабінетну крізу.   Совітська відповідь на польську ноту. Варшава. Правительство російських совітів надіслало до міністра заграничних справ у Варшаві телєґраму у відповідь на польську ноту. Телєґрама називає польське правительство одиноким виновником дальшої війни, на польське правительство паде відповідальність за дальший пролив крови. Совітське правительство піддержує свою першу пропозицію, щоби переговори вести в однім з естонських міст. Колиб польське правительство на се не згодилося, предкладає Петроград або Москву, а яко послідню уступку вважає свою згоду на Варшаву, шоби лише польське правительство запевнило совітському персоналови недоторканість і можність порозуміватися з російським правительством. Підписано: Міністер загр. справ Чічерін.   Франція окупує німецькі міста. Берлін. Вольф. Нині о год. 6. рано француські війська заняли Франкфурт н. Меном. Ліон. "Матен" доносить з Вісбадена, що француські війська під командою ґен. Деґу готові до вимаршу.   Успіхи большевиків. Льондон. КБ. Большевики заняли Владивосток і пристань над Каспійським морем Петровськ в Даґестані.   Заворушення в Ірляндії. Льондон. К. Б. Військові власти, котрі сподівалися вибуху повстання сінфайнерів, приказали в Дебліні, Бельфесті, Льондон-Дері й ин. містах Ірляндії розтягнути по улицях кільчасті дроти, щоби у прохожих переводити ревізію за оружєм. Здержувано трамваї і ревідовано. На улицях сильні патролі.   Виїмковій стан в Еспанії. Мадрит. КБ. Розпочався ґенеральний страйк углекопів в Астурії і Сан Яґо. На областях обнятих страйком заведено виїмковий стан.   Громадська думка 