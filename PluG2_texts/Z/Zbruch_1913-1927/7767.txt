Наслїдки зливи. — Бійки на віденськім унїверситетї.  — Числа про Галичину. 

Наслїдки зливи. Наслїдком учерашної пополудневої зливи вода виступила з каналїв і залила сутеринове мешканє при ул. Глибокій ч. 16. Вода станула в мешканю на пів метра високо. Також в реальностях ч. 14, 16, 18 і 20 На Байках вода залила низько положені мешканя, так що треба було візвати огневу сторожу до помпованя води з мешкань. Мешканя сї, як заявив висланий на місце комісар полїциї, такі вохкі і вонячі, що повинно ся би їх безпроволочно замкнути.
Бійки на віденськім унїверситетї. Ректор унїверситету видав відозву, в котрій остро осуджує бійки на унїверситетї і висловлює іменем колєґії професорів обуренє з приводу такого способу провадженя боротьби, котрий нарушує повагу віденського унїверситету. Такі брутальности не є способом боротьби між образованими людьми. Предмети найдені в авлї, а принесені студентами нїмецько національними і жидівськонаціональними, є сумними обявами, котрі доказують неакадемічне веденє боротьби. З сеї причини ректор запоряджує аж до дальшого рішеня заборону носити студентські краски і замкненє авлї. Виклади й іспити відбувають ся дальше. Ректор казав замкнути брами унїверситетського будинку, так що впускати-меть ся лише сих студентів, котрі викажуть ся лєґітимациями. Полїция арештувала 9 студентів, а 3 з них засудила на кари.
Числа про Галичину.  Вийшла печатно часть І. тому IV. "Podrкcznika statystyki Galicyi" видаваного краєвим статистичним бюром. Подано тут вислїди спису населеня з дня 31. грудня 1910. Галичина занимає область 78. 947 кв. км., що становить 26.17 процент цїлої области держави, що обіймає простір 300.004 кв. км. Також щодо населеня для Галичини припадає перше місце між коронними краями. Спис населеня виказав в Галичинї: 8,025 675 мешканцїв. В загальнім числї населеня Австриї населенє Галичини творить 28.09 процент. Цїле населенє монархії виносить 51,336.465 душ. Галичина належить до країв, котрі мають більше жінок нїж мущин. На 1000 сих послїдних припадало у нас дня 31. грудня 1910. р. 1038. Перевисшили Галичину що до сеї надвижки Країна (1099), Моравія (1066), Долїшна Австрия (1047), Горішна Австрия і Шлеск (1046). Менше жінок нїж мужчин виказали Зальцбурґ, Тироль, Стирия, Ґориция з Ґрадискою й Істрия, В сих краях припадає на 1000 мужчин 912—998 жінок. В 1869 роцї числила Галичина 5,444.689 мешканцїв. Приріст виносив у починаючім ся від сего року десятилїтю 094 процент, в слїдуючім десятилїтю (1880-1890) піднїс ся до 1.09 проц., впав дещо в pp. 1890—1900 (1.07) а також в послїднім десятилїтю (1900—1910) виказав дальшу знижку (0.97). В сїм послїднім часї Галичина занимає щодо інтензивности приросту числа мешканцїв шесте з ряду місце. Перше припало Побережу (1.81) послїдне Країні (0.35) В 1910 р. мала Галичина 82 полїтичні повіти (Чехія 102), судових округів 17 (Чехія 15), судових повітів 190 (Чехія 229), деканатів 212, шкільних округів 84 (Чехія 121), скарбових 17, податкових 190 (Чехія 224), торговельних палат 3 (Чехія 5) промислових інспекторатів 4 (Чехія 12, Долїшна Австрия 7, Моравія 5) віддїлових команд жандармериї 35,адмінїстрацийних громад 6 247(Чехія7.648) катастральних громад 5.969 (Чехія 9.172) місцевостий 6.660 (Чехія 12.743) міст 98 (Чехія 368) місточок 197 (Чехія 313, Долїшна Австрия 250, Моравія 208). Дня 31 грудня 1910 належало в Галичинї до римо-католицького віроісповіданя 3,732.961, до греко католицького 3,379.613, до греко-східного 2.845, до евангелицького 37.144, до мойсеєвого 871.895, до инших 1.217. Процентово припадало на 100 мешканцїв Галичини 46.5 проц. римо - католиків 42.1 греко-католиків, 10.9 мойсеєвого віроісповіданя а 0.5 евангеликів. Яко розговірну мову подало: польську 4,672.500 (58.51 прц.) руську 3,208.092 (40.20 прц.) нїмецьку 90.114 (1.13 прц.). 