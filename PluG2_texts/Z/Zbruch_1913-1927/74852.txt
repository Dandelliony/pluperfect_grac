◦ ◦ ◦ ◦ ◦ ◦ ◦ ◦ ◦ ◦

Видати "Історію Товариства "Просвіта" за перше 50-лїтє істнованя постановив Головний Видїл Товариства. Праця над збиранєм матеріялів вже відбуваєть ся і в червнї 1918 р. має бути віддана до друку. Між иншим буде в тій книзї роздїл, призначений історії філїй і читалень "Просвіти". Супроти того просить ся видїли філїй і читалень, як також приватних людий, що займали ся працею в "Просвіті", щоб до кінця лютого 1918 р. надіслали свої замітки про дїяльність філїй і читалень та їх крамниць, шпіхлїрів і т. д.. Замітки ті не повинні бути довші як на 4 аркушеві сторони, писані тільки на одній стороні листка читким письмом, готовим до друку, з марґінесом. З матеріялів про читальнї, крамницї і т. п. можуть бути ужиті лиш найцїкавійші, за те матеріяли про стан і дїяльність філій увійдуть напевно до приготовлюваної книги, як тільки представляти-муть образ розвитку тих органїзацій. Пожадані також короткі критичні замітки про видавництва "Просвіти" і бажань публики щодо нових видавництв.
Калєндар еп. Хомишина скасований. Із Станиславова доносять: Буча, яку викликав мертвороджений плян "станиславівського" калєндаря, вже покінчена: калєндар еп. Хомишина вже скасований а гр. кат. людність станиславівської епархій буде різдвяні свята обходити в традиційній порі.
Не буде підвисшеня цїн на бараболю. Кореспонденційне бюро онодї принесло відомість, немов то апровізаційний уряд задумує з весною піднести цїни бараболь. Ся відомість виявила ся невірною; на засїданю апровізаційного уряду заявив мінїстер Гефер, що така підвишка не наступить та що аґенти не мають права закуповувати бараболї для західних країв. Коли би такі аґенти появили ся, треба їх віддати дотичному староству.
Абонаментові карти на трамвай. Управа міста Львова поручила дирекції трамваю, щоби продавано річні і місячні карти на 1918 р., однак з тим застереженєм, що супроти непевности відносин на вуглевім т-ри особи, які бажають користати з абонамента від дня 1. січня 1918 перебируть на себе самі ризико евентуальної втрати з приводу задержаня або обмеженя руху возів трамваєвих.
Ще один уряд. Начальна команда армії зарядила, щоби при помочи війскових сил доставлено галицькій людности палива. У Львові повстав окремий уряд, що буде займати ся тою доставою, під управою капітана Гарта. Для вирубу і привозу дерева з державних лїсів відставлено кількасот бранцїв. 