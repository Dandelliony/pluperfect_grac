◦ ◦ ◦ ◦

    3 театру. Довідуємося, що в склад дружини театральної Т-ва "Українська Бесіда" у Львові увійшло в цих днях двоє талановитих артистів київського театру під орудою Миколи Садовського, д. Марта Авсюкевич і д. Гриць Березовський. Згадані артисти виступають в перше в "Суєті", яка йде в суботу, дня 14. і в траґедії Сп. Черкасенка "Про що тирса шелестіла", яка йде в неділю, дня 15. серпня 1920.   Бандитизм. 10.8. с. р., отже ві второк перед самою 4. годиною по полудни вертав 10-літний хлопець, ученик І. кл. академ. ґімназії, з вакаційної півоселі, що міститься при ул. Супінського ч. 21. в ґімназії СС. Василіянок. Коли переходив попри каменицю ч. 18. ул. Супінського, кинулося на нього несподівано трех розмовляючих по польськи хлопців, здерли в нього шапку, на котрій була українська ґімназійна відзнака (Ґ), зачали сю відзнаку відривати від шапки, називали нападеного словами "Ту karaim, ty hajdamako, ty za...ny kabanie", а коли хлопець намагався відобрати шапку, тоді прибіг з брами того дому ще четвертий напасник і вдарив хлопця в лице так, що знати було сей удар навіть по приході хлопця до дому. Лише з трудом удалося жертві видобутися з рук напасників і видерти шапку вже з поломаним дашком і роздерту та з плачем прибічи до дому. — Цілій тій події приглядалися: ще якийсь хлопець, котрий нападеному не робив нічого злого, тай ще одна женщина, котра однак навіть і не думала відігнати напасників.   До новинки п. з. "Наші півоселі", поміщеної в 183. ч. "Гр. Д"., в якій наслідком неправдивих інформацій зроблено несправедливий закид управам півосель, одержали ми пояснення, яке радо містимо: Прочитавши оноді в "Гр. Думці" про неправильности, яких допускається учительський збір на вакаційній півоселі на городецькім передмістю, доношу в обороні правди, що те все незгідне з правдою. Передусім ні один член учительського збору не бере участи в півоселі, лишень одинока п. Олеськівна й то на мою гарячу просьбу. Провідником є п. Сгрокон, контрольор почтовий і член старшини кружка, помічниками є старші ученики і учениці ґімназії і учительського семинара. Хто не знає п. Олеськівної, може і повірити в злобну сплетню. П. Олеськівна, це виїмкова людина високоосвічена, ідейна і характерна, віддана виключно праці в школі ім. Бориса Грінченка, що довела її серед теперішних невідрадних обставин до взірцевого стану. Перший раз в життю стрінув я учительку, котра так совісно сповнює свої тяжкі обовязки і так гарячо любить нашу дітвору. Не диво, що і результат її праці є прекрасний. Закиди звернені проти неї, неначе би не дбала про діти, це страшна кривда заподіяна людині, якої змістом життя стала праця над вихованням нашої дітвори. Від ряду літ я є головою Кружка У.П.Т. ім. Бориса Грінченка, нема майже дня, щоби я не був в хлопячій або дівочій школі, де є управителькою п. Олеськівна і через це знаю відносини, стан праці учителів, поступи і поведення дітвори. Заходжу також на півоселі, де діти з обох шкіл ім. Бориса Грінченка творять дві третини всіх учасників. Півоселя ведена є знаменито. Харч видаваний дітям (снідання, друге снідання, обід і підвечірок) смачний і обильний. Діти, помічники і управа їсть той сам харч. Управителька не лише не зменшує дітям рації харчу, але докуповує за гроші кружка середники поживи, щоби тільки побільшити порції дітям. Видно, клеветникови жаль, що помічники мають також харч. Се не лише у нас, а і у всіх огнищах помічники мусять бути цілий час при дітях, отже не мали би навіть часу ходити десь инде на обід. Щоби дати повну сатисфакцію п. Олеськівній за обиду, яку їй неслушно заподіяно, перепрошую приклонно та дякую в імени кружка за працю повну посвяти над нашою занедбаною дітворою. — Львів, 3. серпня 1920 — проф. Яків Яцкевич, голова кружка У.П.Т.   Грошева кара. Як доносить П.А.Т. комісар Варшави на основі розпорядку Р.А.П. наложив на часопис "Ржечпосполіта" грошеву кару в висоті 30.000 марок за оголошення в надзвичайнім додатку відомостей дотикаючих війська, державних справ, не згідних і не опертих на достовірних доказах".   Мобілізація голубів. Пат. доносить з Варшави: Команда міста оголосила: "Усі посідачі почтових і звичайних голубів мають про те повідомити до дня 14 ц. м. в ціли реєстрації. Ті, що до сього не застосуються будуть карані гривною до 10 000 мп.".   Нещасливий випадок. Підчас праці при відбудові почти у Львові упав оноді з руштування муляр Теодор Семенюк. Він потовкся на цілому тілі і зломив ліву ногу. Ратункове поготівля уділило йому першої помочі і відвезло до шпиталю.   Спірт. Районові купці продажі спірту мають зголоситися дня 12 ц. м. в XVII. В департаменті маґістрату (Пекарська 11. II. пов.), щоби підняти карти побору на спірт.   Громадська думка 