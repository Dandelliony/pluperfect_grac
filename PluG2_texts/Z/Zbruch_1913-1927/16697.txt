Зі статистики Львова.

З періодичної публїкациї Lwów w cyfrach, яку видає статистичне бюро м. Львова за місяць вересень с.р., виходить, що в сїм місяци було подруж римо-католиків 84, греко-католиків 41, мойсеєвого віроісповідування 73; уродин римо-католиків 367 (з того живих 349), греко-католиків 182 (з того живих 168), мойсеєвого віроісповіданя 129 (з того живих 121); статистика смертности в сїм місяци так виглядає: римо-католиків померло 183, греко-католиків 99; віроісповіданя змінило у вересни загалом 56 осіб: греко-католиків змінило віросповіданє 38, римо-католиків 5, Мойсеєвого віросповіданя 11, православний 1, євангелик 1;з того на римо-католиків перейшло 46 осіб, на греко-католиків 2 особи, на православє 1, на евангелицьке віросповіданє 3 і на мойсеєве 3 особи. 