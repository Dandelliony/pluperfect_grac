◦ ◦ ◦ ◦ ◦ ◦ ◦ ◦ ◦ ◦

Відзначенє бар. Діллєра. Цїсар надав бар. Діллєрови в признаню його заслуг як війскового ґубернатора в Люблинї коло культурного й економічного під'єму занятої области Польщі вєликий хрест ордеру Франц Йосифа.
Командант міста Львова ґенерал Рімль вернув ся з Відня до Львова.
Виставковий Комітет Кружка ім. Ганни Барвінок у Львові, вул. Мохнацького ч. 12, пригадує землячкам, що вже крайна пора присилати на виставу до Львова предмети домашного промислу. Доси прислано дуже мало, а як і сими днями не надійде предметів доволї, то вистава мусїла би хиба чекати красшого часу.
Д. 30. цвітня вечером обходила польська соц.-дем. партія в Кракові свято 1. мая. Святочну промову виголосив поc. Дашинський, який між ин. — як доносить "Naprzód" — "піднїс ту хоробрість, той загально признаний запал, з яким Поляки, чи в лєґіонах, чи в армії ломлять величезні ворожі полчища: чи над Дунаєм, чи над Сяном, чи над Вислою, чи над Бугом".
Зголошеня в члени "Червоного Хреста" приймає "Канцелярія Ставропигійського інститута" ул. Бляхарська ч. 11. І. поверх в уряд. годинах від 8—12 і від 3—6, де також можна дістати українські блянкети на зголошенє.
На дохід Червоного Хреста. Львівський Український Народний Театр тов. "Бесїди" у Львові в сали товариства "Сокіл Батько" при вул. Руській ч. 20, виставляє в четвер, дня 4. мая 1916 "Степовий гість", драму в 5 дїях Б. Грінченка. Дохід на Червоний Хрест. 