◦ ◦ ◦ ◦ ◦ ◦ ◦ ◦ ◦ ◦

В справі освободженя митрополита ґр. Шептицького. Справа освободженя митр. ґр. А. Шептицького доси ще не порішена. "Кієвлянїн" з 23 грудня 1915 доносить, що декотрі члени славянської органїзації у Петербурзї поробили кроки в справі заміни ґр. Шептицького за кореспондента "Нового Времени" Янчевецького і инші особи, засуджені війсковим судом на кару смерти. — зк.
Реченець зголошуваня воєнних шкід у львівськім повітї. Ц. к. намісництво рескриптом з дня 6. сїчня 1916 ч. 2127/Б шк. в. продовжило для повіту львівського реченець зголошуваня шкід воєнних до кінця марта 1916 р., а то з уваги на се, що значна часть пошкодованих не була в можности зголошеня своїх шкід воєнних в первіснім реченци до кінця грудня 1915 доконати, як також відповідно до висказаних в тій справі бажань інтересованих кругів. — Ц. к. радник Намісництва Бєсядецький.
Нові засланя. По розпорядженю головного начальника київського військового округа вислано І. Журавецького, виселенця із Галичини, в іркутську губернїю за осуджуванє дїяльности російських війск. В іркутську ґубернію вислано також по розпорядженю висших властий Ф. Мосюка і М. Кадеця під закидом "нєблагонадьожностї". — зк.
Найвисший жовнїр в австрійській армії. Минулої зими у всїх кінах можна було оглядати найвисшого жовнїра нїмецької армії т. зв. "довгого Иосифа". Тепер явив ся в австрійській армії конкурент його. Є се ополченець з Дальматії, Імоцький, котрого високість виносить 2 метри й 13 цм.
З львівських шпиталїв доносять нам українські жовнїри, що місяцями нїхто з укр. інтелїґенції не навідуєть ся до них, що не бачать нїякої укр. преси нї книжки, коли польські й чеські жовнїри заосмотрені знаменито в свою лїтературу. Є там також Українцї полонені з Росії, котрі в столицї галицької України не можуть діждати ся, щоби хто з укр. інтелїґентів заосмотрив їх у нашу пресу. В ґарнїзоновім шпиталї XIV, V. віддїл III. барак як також у VI віддїлї від непамятних часів не видїв нїхто нї Українця нї Українки з відвідинами, хоч польські панї правильно туди заходять.
Історія української кооперації. Кооперативний з'їзд у Харкові на святочнім засїданю представників кооператив харківської ґубернії, що відбуло ся з нагоди 50-лїтя кредитової кооперації під проводом проф. Левитського, рішив заложити дві стипендії в висших жіночих школах у память ювилею. Ювилейний з'їзд ухвалив знова з тоїж нагоди асиґнувати 2000 карбованцїв на виданє збірника, в котрім представлено-б історію української кооперації в усіх її формах. — зк.
Помер Василь Семиренко. Дня 14. грудня м. р. помер у Києві громадський дїяч Василь Ф. Семиренко, проживши 81 лїт. Семиренко був сином кріпака, що діставши вільність, заложив першу цукроварню у Млїєві. Семиренко студіював за границею і покінчив технїчну школу у Парижі. Вернувши домів, займив ся упорядкованєм власної цукроварні, яку допровадив з часом до цвитучого стану, так що її вартість досягла кількох мілїонів карбованців. Великі заслуги положив Семиренко на полї технїки й промислу, особливо цукроварського. Він був інїціятором цукроварського промислу на Українї, запровадив між иншим відому городищенську цукроварню, яка визначаєть ся взірцевим технїчним урядженєм і заложив києвський віддїл технїчного товариства. Семиренко поробив також богато винаходів і улїпшень у цукроварській технїцї. Покійний був щирим Українцем. Ще в молодости обіцяв жертвувати на українські цїли десяту частину свого доходу і ту обіцянку сповняв до смерти, запомагаючи своїми грішми українські товариства й часописи, як пр. "Громадську Думку", "Раду", "Лїтературно-науковий Вістник" і т. д. За його гроші появило ся перше виданє Шевченкового "Кобзаря" в 1861 р. Семиренко належав до усїх українських товариств, що зложили на його гробі вінцї з українськими написами. — зк. 