◦ ◦ ◦ ◦ ◦ ◦ ◦ ◦ ◦ ◦

По вибуху анґлїйсько-австрийської війни.
ЛЬОНДОН (ТКБ.) Бюро Райтера доносить через Берлїн: Австро-угорський амбасадор Менсдорф Пуілї з членами амбасади і 300 австро-угорськими горожанами вїдїхав позавчера вечером до Фальмот, звідки морською дорогою поїде до Австриї.
Інтернованє резервістів.
ВІДЕНЬ (ТКБ.) З Петербурга через Берлїн доносять: Поширено за границею відомість що австрийські і нїмецькі резервісти, які находять ся в Росиї, мають бути вислані на Сибір. Супроти того Петербурзька телєґрафічна аґенция уповажнена в до заяви, що резервісти чужих держав інтерновані в східних провінциях европейської Росиї.
Покликанє до служби горожанських сторожів і стрілецьких товариств.
ВІДЕНЬ (Ткб.) З огляду на оголошенє мобілїзациї, товариства війскових ветеранів горожанські і стрілецькі корпуси, а в Тиролї і Передарулянії тамошні стрілецькі товариства зістали яко товариства обовязаних до загального ополченя покликані до сповнювана в части служби безпеченьства. Для членів корпусів не буде се добровільним виконуванєм служби, але законом узасадненим обовязком.
Ранені.
Будапешт. (Ткб.) Вчера прибуло сюди 97 ранених в битві коло Шабац, в тім 4 тяжко ранених. Всї з ентузиязмом говорять про геройство нашої армії. Ранених перевезено до шпиталя.
Поворот з Америки.
ВІДЕНЬ. (Прив.) Американський посол у Відни одержав з Вашинґтону слїдуючу вістку: Американське правительство приготовляє транспортові кораблї, котрі мають перевести 8000 осіб. Кораблї сї мають якнайскорше відплинути до Европи. Часу виїзду ще не означено.
Щедрий дар.
ВІДЕНЬ. (Ткб.) Д-р Людвик Ротшільд іменем своїм і своїх братів жертвував 100.000 К на запомоговий фонд вдів і сиріт цілої оружної сили, а 100.000 К в бюрі воєнної помочи в мінїстерстві внутрішних справ.
Папа хорий.
РИМ. (Ткб.) Giornale d Italia доносить, що папа з причини легкої горячки не кидає ліжка.
Невтральність Еспанїї.
МАДРИТ. (Ткб.) Еспанське правительство оголосило стислу невтральність. 