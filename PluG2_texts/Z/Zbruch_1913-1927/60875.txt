Суспільність і унїверситетська молодїж.

З української "Академічної Помочи".
Про унїверситетську молодїж писало ся і пише ся в нас доволї богато. По наших часописях і неперіодичних видавництвах можна подибати статї, дописи, зазиви, просьби, ради, вказівки на адресу нашої академічної молодїжи. Бо і якже не писати про неї?" Сеж найблизша будучність нашого народа! Часто можна почути прилюдні голоси від старших громадян в формі рад і наук, як має сповняти молодїж обовязки, щоби в найблизшій будуччинї по скінченю студій з набутим знанєм могла віддатись працї для народа.
Не раз і не два молодїж промовляє прилюдно сама про себе до нашої суспільности в формі представленя свого незвичайного матеріяльного положеня, серед якого доводить ся її "студіювати", очевидно в надїї на полїпшенє відносин, серед яких відбуває унїверситетські науки. А які сї відносини? Лїпше і не згадувати про них. Кождий про се знає. Чимало таких студентів, які "студіювали" і "студіюють" по далеких закутинах, марнують молоді лїта, витрачуючи енерґію то на лєкції по священичих домах, то на громадські писарки, то як "хлопомани", словом, до всего беруть ся, лиш не до науки.
Немало є і таких, які зачинають унїверситетські науки по кількалїтній перерві, або переривають її по кількох курсах.
Щож сему за причина?
Недостача матеріяльного забезпеченя нашої академічної молодїжи і брак належної помочи старшого громадянства.
Поки ще наш студент в ґімназії, опікують ся ним родичі і він кінчить її. По матурі вважають вже родичі в більшій части сина за "пана", бо за вісїм лїт науки мав він час стати ним, і як часто дїєть ся, головно з селянськими синами, відмовляють йому помочи, або, як уже часто лучає ся, родичі не мають звідки удержувати дальше свого сина. "Ти вже по матурі, давай сам собі раду."
Як така самостійність кінчить ся, сказано висше.
А чейже так не повинно бути! Заопікуймо ся як слїд нашими академіками, а за належну опіку жадаймо тодї від них солїдної науки і працї.
Перед війною старали ся ми про нашу молодїж сяк-так. Мала вона дешеве мешканє в Академічнім домі, дешеві обіди в Трудї, в й молодїж сама гуртувала ся в кружки і товариства, щоби помагати собі взаїмно. Було її далеко більше нїж тепер. Ряди її в теперішню хвилю дуже проріджені. Отже тим більше по винні лежати нам на серцї її студії і відносини, серед яких живе. Анї одноі хвилї не сміє тепер тратити академічна молодїж, бо "время люте". По війнї треба буде багато рук до працї. Наша національна нива поросла ріжним зїлєм, яке як найскорше треба буде вміло виполоти.
Суспільність ради своєї будучности повинна помогти академічній молодїжи. В сей тяжкий час воєнного лихолїтя є такі студенти, які відтяті від родини і дому і здані на власні сили. В голодї і холодї, часто в неопаленій хатї приходить ся їм вчитись. Инші із-за дорожнечі в нинїшну пору не розпочинають або переривають студії.
Правда, суспільність обтяжена ріжними важними справами, але і ся повинна лежати нам на серцї.
Нехай сей клич не промине безслїдно. Нехай на нього відгукнуть ся зі всїх усюдів!
Наша інтелїґенція, селяни і жовнїри в полї, які вже трийцятий місяць розсїяні по ріжних краях, повнять тяжкий обовязок, чейже не забудуть за сю немало важну справу і жертвами причиняться до полїпшеня незавидного положеня нашого студентства!
Жертва просить ся слати на адресу: Земельний Банк Гіпот. у Львові, з допискою — для т-ва "Акад. Поміч." 