◦ ◦ ◦ ◦ ◦ ◦ ◦ ◦ ◦ ◦

Українська академічна молодїж в справі українського унїверситету. Українська академічна молодїж, зібрана на загальних сходинах дня 22. с. м., по рефератї, в якім запротестовано проти перекручуваня назви ц. к. унїверситету ім. Франца І. у Львові в цїли документованя нїбито виключно польського характеру унїверситету, і по короткій дискусії приняла отсї резолюції: 1) Звертаєть ся до Загальної Української Ради, щоби як найенерґічнїйше ще тепер домагала ся у правительства основаня українського унїверситету у Львові. — 2) Звертаєть ся до українських професорів з зазивом як в найскоршім часї вертати на свої катедри. — 3) Взиваєть ся українську академічну молодїж у Відни, скільки можливо, громадно вертати до Львова. — 4) Поручаєть ся Видїлови Академічної Громади докладно перестудіювати права української мови в львівськім унїверситетї, щоби на випадок надужить міг їх успішно боронити.
Два турецькі князї у Львові. Вчера рано, в переїздї на фронт, задержали ся у Львові два турецькі князї. На головнім двірци поснїдали, а потім о год. 8 рано виїхали на місто і заїхали до готелю Жоржа, який ждав їх святочно прибраний. З готелю незвичайні гостї вибрали ся на повиставову площу, де їх повитав і опроваджував по панорамі комендант міста, ґен. Pімль. Звідси поїхали автомобілем на Високий замок. Ще перед полуднем мали вирушити в дальшу подорож.
Відзначенє Українця. Іван Добущак, професор ґімназії в Стрию, тепер надпоручник в 80. п. п., одержав signum laudis за хоробре поведенє перед ворогом.
Полїційна облава. Онодї вечером львівська полїція устроїла більшу облаву з участю 5 комісарів, 20 аґентів і кількадесяти жовнїрів. Успіх облави був невеликий. В ріжних сторонах Львова захоплено ледви 12 осіб.
Нові австрійські монети. В останнім числї "Вістника державних законів" мінїстерство фінансів оголошує: При вибиваню нових монет австрійської валюти, які мають цїсарського орла, після цїсарського рішеня з 10. жовтня 1915 буде їм доданий новий малий герб австрійських країв. Подібно й угорські монети, що мали доси зєдинений герб країв угорської корони з ангелами, одержать новий герб країв угорської корони. Однокоронові монети, які мають бути вибиті тепер не мати-муть уже орла — а будуть вибивані инакше. 20 сотикові монети з зелїза, які будуть вибивані імовірно вже з кінцем сього місяця, дальше 10-сотикові з нового срібла і 1- та 2-сотикові мати-муть орла, а крім того й герб держави. Золоті монети одержать также малі герби. 