◦ ◦ ◦ ◦ ◦ ◦ ◦ ◦ ◦ ◦

На знак жалоби ізза смерти Цїсаря вивісили українські інституції і товариства у Львові чорні хоруґви. Приготовляють ся дальші жалібні манїфестації.
Старшина Ставропіґійського Інститута, зійшовшись на засїданє в середу, присвятила його виключно памяти помершого Монарха. Повставши з місць, вислухала відповідної промови свого сенїора, п. надрадн. Льва Шеховича, після чого ухвалила вислати кондолєнційну телєґраму до ц. і к. кабінетної канцелярії, взяти участь в депутації українських товариств до ц. і к. команди міста і устроїти в понедїлок, дня 27. с. м. о год. 9½ рано в своїй церкві поминальне Богослуженє за бл п. Його Величество цїсаря Франца Йосифа І. Зміст телєґрами, висланої до ц. і к. кабінетної канцелярії, такий: "На глибоко потрясаючу вість про упокоєнє Його ц. і к. Апостольського Величества, нашого наймилостивійшого і всїми улюбленого Цїсаря і Короля Франца Йосифа І. сенїори і батьки старинного, в Ставропіґійськім Інститутї заступленого українського народа складають при домовинї Його Величества свої найщирійші почуваня невимовного жалю і данину глибоко відчуваної, смиренної, незмінної вдячности". На знак жалоби появила ся вже в середу рано на будинку Ставропиґійського Інститута чорна хоругов, книгарня Інститута була замкнена, а о 12. в полудне ударили на Успенській вежі усї дзвони.
Районова продаж муки у Львові. З днем 26. падолиста с. р. будуть обовязувати у Львові приписи про районову продаж муки. Управа міста придїлила муку для розпродажі людности 40 міським склепам і 200 приватним. Кождий мешканець буде придїлений до сусїдного районового склепу, де виключно буде могти закупити муку за предложенєм приписаної карти. На долїшних відтинках хлїбових карт буде подана докладна адреса районового склепу. Продаж муки в консумах буде відбувати ся на будуче так, як досї, з тим, що районовим купцям не вільно буде продавати муку або хлїб на карти, означені буквою К, призначені для консумів. Не вільно буде також районовому купцеви продавати муку на карти призначені до реалїзованя в инших склепах. При тім управа міста звертає увагу публики, що по думцї розпорядку ц. і к. Команди міста, на хлїбову карту, яка дає право купити один бохонєць хлїба ваги 1260 ґр., купець продасть бохонець ваги тільки 1000 ґр., а від набуваючого побере карту на 1260 ґр. і в такий спосіб буде розчислювати ся з бюром видачі карт. На мучну карту буде можна купити 1000 ґр. муки, як досї. Крім районових будуть утворені ще запасні склепи для осіб, які приїзджають до Львова. Управа міста звертає увагу, що не буде видавати ся дуплїкатів загублених карт хлїбових, а запропащенє чужих карт буде каране.
Похорон Сєнкевича. З Vevey доносять, що дня 22. падолиста відбув ся там похорон Сєнкевича при численній співучасти публики. На похорон прибули депутації всїх польських товариств у Швайцарії; варшавська депутація не наспіла в пору. Союзна Рада Швайцарії переслала родинї Сенкевича депешу з висловом співчутя. Між учасниками похорону запримічено між иншими консулїв Франції, Анґлії і Росії. 