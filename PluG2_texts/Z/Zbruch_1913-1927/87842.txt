◦ ◦ ◦ ◦

Приїзд італійської військ. місії до Станиславова. УПБ. Станиславів, 17. ІІІ. 1919. Вчера пополудни приїхала до Станиславова італійська військова місія, в якої склад входять майор Джіульо Фоа та четар Ферручіо Люпіс. На двірци повитав їх в імени правительства Тов. Держ. Секр. військових справ Бубела та д-р Витвицький. Музика відіграла національний гимн і підчас сього місія перейшла перед фронтом почетної сотні. В своїй розмові підчеркала місія кілька разів карність та бадьору поставу нашого війська. Враз з місією приїхав дипльоматичний представник У.Н.Р. у Відни В. Липинський та д-р Л. Цегельський. У вечорі відбулося заходом Держ. Секр. військових справ приняття в честь місії. Тов. Держ. Секр. військових справ Бубела звернувся до місії з промовою, в якій привитав місію в імени Українського Війська та зазначив, що наша Армія від чотирох місяців стоїть в борбі зі своїм відвічним ворогом — Поляками, а від двох місяців з ворогом всього цивілізованого людства — большевиками. Сподіється, що італійська держава підтримає слушні домагання українського народу. При кінці підніс тост в честь Італії. Майор Фол в своїй довшій відповіди, яку держав у французький мові, зазначив, що завданням місії буде поінформоватися про відносини в Укр. Нар. Републиці та навязати дружні зносини між Італійським та українським Народом. — Опісля підніс тост в честь Укр. Нар. Републики та Українського Народу. Сьогодня передполуднем приняв президент Держ. Секр. Д-р Голубович в довшій адієнції італійську військову місію. Італійська місія підчеркала, що її завданням є навязати приязні зносини з Укр. Нар. Републикою, з якою не мають ніяких точок тертя, а противно є всі дані до дружнього порозуміння. Потім удалася італійська місія до Тов. Держ. Секр. військових справ Бубели та зазначила, що її завданням буде правдиво поінформувати про український Нарід та заперечити неправдиві вістки про безладдя в нашій Державі.   Війна за визволення Західньої України. (УПБ) Офіціяльне звідомлення з Галицького фронту з дня 16. марта 1919. В районі Сокаля: Без змін. Між Угновом а Белзом наші частини заняли стацію Корчів, знищили шлях і посуваються в напрямі на Белз. В районі Рави Руської без змін. Наші частини заняли знова Немирів. Коло Львова і Городка спокій. Між Судовою Вишнею а Мельниками задержали наші частини польський наступ, котрий вели Поляки прибувшими з чеського фронту полками при сильній допомозі артилєрії. Впрочім без змін. Начальник штабу Галицької армії.   Харчова поміч для гірських повітів. З Держ. Секр. Внут. С. доносять: Після виказів Головноуповажненого по Харчуванню довезено до гірських повітів по день 15. III. слідуючу скількість харчів: Коломия 5 ваґонів збіжа, 2 ваґ. муки, 6 ваґ. цукру, 3 ваґ. товщів; Косів 6 ваґ. збіжжа, 6 ваґ. муки, 7 ваґ. цукру; Печеніжин 5 ваґ. збіжжа, 6 ваґ. муки, 6 ваґ. цукру; Надвірна 2 ваґ. збіжжа, 3 ваґ. муки, 4 ваґ. цукру. Крім cего привіз в останніх днях посол д-р Трильовський 28 ваґонів ріжних харчів.   П. Вячеслав Липинський, посол У.Н.Р. у Відні, перебуває в товаристві члена посольства а п. А. Жука в нашім місті в переїзді до теперішнього осідку правительства УНР. Проскурова. Сьогодні приїхав з Наддніпр. України міністер преси Д-р О. Назарук.   Недуга митр. Шептицького. Як повідомляє львівський "Вперед" з дня 2. марта, митрополит Шептицький занедужав і лежить в ліжку.   Що таки "святий Київ"? — 200.000 експлоататорів, лєґіон простітуток, монахів, чорносетенців і т. д. — такі слова почули ми передучора підчас публичної дискусії в одному українському товаристві у Ст. з уст одного з визначнійших громадян наддніпрянської України. Почули — з не аби яким здивуванням, бо тут, у Галичині, завсіди і всюди досі — в дома, школі, зібраннях, пресі і т. д. — наслухалися ми зовсім иншої відповіди на поставлене питання, а саме: Київ — се столиця України, се осередок української історичної традиції, символ української державности, українства — взагалі. І наслухавшись такого, галицькі Січові Стрільці клали опісля з одушевленням свої голови в обороні сього Київа. Наівні! Та проповідуючи таке, чи можна дивуватися відтак, що так мало таких, що з подібним одушевленням боронили і йдуть боронити столицю України...   Република 