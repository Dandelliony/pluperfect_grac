◦ ◦ ◦ ◦ ◦ ◦ ◦ ◦ ◦ ◦

Предложенє про обовязкову війскову службу в Анґлії.
ЛЬОНДОН. (Ткб.) Палата громад приняла в другім читаню 431 голосами проти 39 предложенє про обовязкову війскову службу.
Три представники робітників у кабінетї взяли назад свою димісію.
ЛЬОНДОН. (Ткб) Союз гірників південного Уельсу на зборах в Кардіф приняв значною більшістю голосів резолюцію проти обовязкової служби. Щоб надати поваги сїй ухвалї союза, рішено піддати під голосованє всїх гірників держави справу демонстраційного страйку.
ЛЬОНДОН. (Ткб.) Союзи гірників з Шотляндії, Йоркшіру й Лянкашіру поручили своїм делєґатам на конференції в Льондонї голосувати проти обовязкової війскової служби.
Вільгельм до султана і його мінїстра війни.
ЦАРГОРОД (ТКБ). В ґратуляційній телєґрамі, висланій до султана з приводу побіди в Дарданелях нїмецький цїсар заповідає, що на знак свого подиву пришле султанови шаблю, і висловляє переконанє, що при Божій помочи побіда запевнена.
Німецький цїсар вислав також телєґраму до Енвера паші з привітом для турецької армії, яка здобула нові лаври для побідного оттоманського прапора. Цїсар надав Енверови паші ордер "pour le merite".
Протест Монархії проти арештованя конзулїв у Солуни.
ВІДЕНЬ. (Ткб.) З приводу полоненя ц. і к. конзулярних функціонарів у Солуни мінїстер заграничних справ бар. Буріян звернув ся до амбасадора Злучених Держав Північної Америки в Відни з нотою з 9 с. м., в якій протестує проти поважного нарушеня суверенности невтральної держави, стверджуючи, що рівночасно нарушено права і інтереси австро-угорської Монархії.
Признанє ісляму в Угорщинї.
БУДАПЕШТ (ТКБ). Парлямент приняв у загальній і спеціяльній дискусії предложенє в справі рівноуправненя ісляму. З сього приводу уповажнено президента палати вислати телєґраму до султана.
(В Австрії закон про зачисленє ісляму до признаних державою віроісповідань ухвалено перед 5 роками. — Ред.).
Війна скінчить ся за пів року.
АМСТЕРДАМ (Тел. пр). На річних зборах господарського товариства льорд Лянсдовн заявив, що нема потреби відкликувати заповіджену на серпень виставу товариства, бо він не тільки сподїваєть ся, але є певний, що в серпни буде вже по війнї.
Перед занятєм Епіру.
РОТТЕРДАМ (Тел. пр.) До лондонського "Daily Telegraph" доносять з Атен: "Гестія" доносить, що війска почвірного порозуміня мають заняти Епір та инші острови. Атенські ґазети приносять алярмуючі вісти з Солуня. В полїтичних кругах несупокій переміняєть ся в панїку.
Виключенє Лїбкнехта.
БЕРЛЇН (ТКБ). Як доносить "Lokalanzeiger" з Штутґарту, соц.-дем. парляментарний клюб 60 голосами проти 25 приняв заяву, що пос. Лїбкнехта за постійне, прінціпіяльне противленє обовязкам члена соц.-дем. партії позбавляєть ся прав, які дає приналежність до клюбу. 