◦ ◦ ◦ ◦ ◦ ◦ ◦ ◦ ◦ ◦

Депутація міста Львова до Відня. До Відня виїхала депутація, вибрана з числа членів прибічної Ради міста Львова. Вона має предложити правительству ряд постулятів фінансового характеру.
Відзначенє Українцїв. Цїсар надав в признаню спеціяльно патріотичної дїяльности перед ворогом гр.-кат. парохови в Хороброві о. Омелянови Тресневському і в признаню спеціяльно патріотичного й повного пожертвованя поведеня перед ворогом гр.-кат. парохови о. Теодорови Цареви в Мечищеві золотий хрест заслуги з короною на стяжцї медалї хоробрости.
З Делятина пишуть нам: В суботу дня 12. лютого с. р. відбув ся в сали "Української Каси" в Делятинї Концерт на дохід У. С. С. Концерт випав дуже вдатно. В гарно удекорованій сали, прикрашеній стягами осередних держав, зібрала ся велика сила гостий. Всї бічні комнати переповнені, богато людий відходила без білєтів. З'явили ся також майже всї перебуваючі тут офіцири. Промову по нїмецьки виголосив посол д-р Лагодинський; витаючи зібраних, пояснив українську справу і її значінє. На особливу узагу заслугували хори і сольо фортепянове та скрипкове. Чудово відограв чельове сольо о. Бобикевич з Саджами. З одушевленєм вислухала публика гимни національні і народні. По концертї відбув ся комерс. Бажаним було-б, щоб такі концерти відбували ся по всїх містах і місточках. Хорови делятинському побажатиб треба як найкрасших успіхів.
Недостача паперу для австрійських дневників. Дня 21. лютого відбули ся на запрошенє центрального союза дневникарських стоваришень, під проводом президента д-ра ґрафа Бофорта збори видацїв австрійських дневників, які займали ся справою недостачі паперу й рішили, що австрійські дневники уважають нове підвисшенє цїни паперу фабриками (о 10 сотиків на кільоґрам) неможливим до знесеня і ще се підвищенє будуть платити тільки тодї, коли правительство звільнить цїлковито дневники від почтових оплат. Збори порішили далї просити правительство, щоби воно зарядило, що обєм дневників має бути обмежений. Крім того дали збори повновласть президії зносити ся з міродатними (кругами) правительства що-до звільненя від почтових оплат і усталеня цїни паперу.
Пригадка минулого. Навязуючи до статї в "Дїлї" п. заг. "За права гр.-кат. обряду", подаю до відомости сей мало кому знаний факт, що коли в 1860-их роках не стало в Холмі гр. кат. епископа, то очевидно за згодою навіть царського російського правительства приїхали до Львова гр. кат. кандидати духового стану в цїли висвяченя на гр.-кат. священиків. Вони мешкали тодї у Львові в гр.-кат. українській семинарії духовній, де я їх бачив і з ними говорив — відвідуючи там теольоґів. Наш о. митрополит їх висвятив, а не архиепископ латинський варшавсьний. — Тит Ревакович. 