Установлення власти У. Н. Р. в краю.

Сколє.   Сколє було заняте 150 урльопниками в суботу рано. Командантом Пежчек, Чех, жандарм. Повітовим комісарем Корженьовський, Українець, бувший комісар при старостві. Начальником суду Залівський. Уряд податковий Баранецький, Дембський. На двірци начальник Німець, Гартман. До нагляду Українець Щуровський. Уряд громадський Федорика і Дідра. Фінанси Шошкі. Начільник почти зрікся, а уряд обійняли Українці. Начальником міліції, утвореної з передше згаданих урльопників має бути назначений офіцир зі Стрия.   В Синевідську начальником міліції хорунжий Мандичевський. На граници в Лавочнім хорунжий Левицький, а жандармерія в Лавочнім піддалася під накази української влади. Границя переступлена. Получення всякі істнують. Харчів мають 16 ваґонів бульби для запровіянтовання власного повіту.   В Тухлі і Лавочнім взято маґазин з горівкою, ріжними припасали та упряжами, як рівнож і в Синевідську. Крім сього в Тухлі взято товар. Горівку в Сколім сконфісковано. Видано заказ тримання отвертих шинків по год. 6. вечером.   Повіт очікує директиви зі Львова та присилки інформаторів, особливо військових.   Коломия.   Печеніжин занятий в пятницю рано компанією 14. полку під проведом поручника Сіменовича. Війтом Ґорецький. Комісаром повітовим Сіменович, начальник збройної сили. Жандарми обезоружені, лісничі теж в цілому повіті. Почтою управляє Поляк Трайслєр під українським наглядом. В уряді повітовому занято 100 тисяч. В старостві найдено теж гроші, які опечатано. Фабрика дестиляції нафти занята військом і неушкоджена. Оружя мало і брак орґанізаційної сили мілітарної. Матеріялу людського доволі, сільських парубків та дезертирів, брак людий, щоб могли стати провідниками. Головою Пов. Національної Ради О. Майковський. На неділю 3. с. м. скликані були збори з цілого повіту і мав в Печеніжині відбутися обхід маніфестаційний.   Той самий, висше згаданий делєґат здає справу з Коломиї:   Коломия занята в пятницю рано 24. полком під проводом надпоручника Бемка Корженьовського і Примака. Комісаром повітовим д-р Стрийський. Уряд почтовиЙ давний, під наглядом українським. Лінії комунікаційні ділають добре. Військові транспорти обезоружуються. Повіт має до вивозу 10 ваґонів бараболь і кільканайцять ваґонів сіна, що можна би його закупити. В Коломиї взято теж парк автомобілів тягарових. В військових часах грошей на виплату покищо є. Проситься їх прислати. 3. полк уланів зістав, як непевний, розпущений домів. Можна би зорґанізувати 2 полки добровольців. Бувший військовий полковник приняв нагляд над маґазинами. Військова Боєва Управа видала відозву до населення, в якій оголосила територію Покутя українською, виконуючи волю Національної Ради. Просять о інформації.   Стрий в українських руках.    Люде, що приїхали вчеpa до Львова, оповідають, що Стрий в українських руках. Зелізничого двірця стереже українське війско. В місті є повний спокій.   Діло   