◦ ◦ ◦ ◦ ◦ ◦ ◦ ◦ ◦ ◦

Приказ Брусїлова про весняне обробленє землї в занятій Галичинї й Буковинї. Як повідомляють російські часописи, головний комендант армії південно-західного фронту ґен.-ад. А. Брусїлов видав такий обовязковий приказ: 1) Власники земельної посїлости й населенє всїх занятих російськими війсками місцевостей Галичини й Буковини, яке займаєть ся рільництвом, обовязані обробити й засїяти, починаючи від весняного періоду 1917 року, приналежні їм на підставі права власности, або на підставі аренди поля й огороди. 2) Поля тих власників й арендаторів, які не виконають сего приказу, можуть бути розпорядком ґенерал-ґубернатора секвестровані й використані в інтересах розширеня посївної площі. 3) На особи, які отверто відтягнуть ся від виповненя отсего приказу, накладаєть ся адмінїстративною дорогою до з-місячний арешт або кара до 3.000 руб. 4) Переведенє в житє сего приказу вкладаєть ся на порученє воєнного ґенерал-ґубернатора на ґубернаторів областий Австро-Угорщини, занятих на підставі права війни, при чім наложені ними на винуватців кари виконують ся негайно. Отсей приказ входить в силу від дня оголошеня його населеню й зносить всї постанови, видані в сїй справі в Галичинї й Буковинї воєнними властями й бувшим ґенерал-ґубернатором Галичини. — Ф. К.
В справі розширеня дїяльности міського заведеня кредитового. Міська комісія господарська польського кола порішила домагати ся разом з делєґацією Союза більших галицьких міст розширеня дїяльности воєнного кредитового заведеня для міст на всї верстви суспільности навіщені війною, дальше зміни цїсарського розпорядку що-до сплати залягаючих рат гіпотечних вкінци зачетів евентуально субвенцій на покритє дефіциту буджетів для міст і місточок, навіщених війною.
Для бідної шкільної молодїжи. Редакція "Дїла" одержала від команданта м. Львова отсю подяку: Львів, 23. марта 1917. За віддану до моєї розпорядимости збірку на воєнну кухню бідного середного стану в сумі 117 К. 76 сот. для бідної шкільної молодїжи маю честь Шановній Редакції в імени доброї справи щиро подякувати. З високим поважанєм Рімль, ґен.-майор. 