◦ ◦ ◦ ◦ ◦ ◦ ◦ ◦

Коштом східної Галичини. 250.000 тон вугля має дістати Польща до 1. цвітня 1920 р. від Німеччини. За це дасть Польща Німеччині бульбу і нафту. Галичина має дістати з того тільки 50.000 тон.   Горожанська кухня. Український Горожанський Комітет у Львові приступає до оснування горожанської кухні для Українців Львова. Харч буде можливо як найліпший, а ціни можливо як найприступніщі. Охочих користати з цеї кухні просимо зголошуватися негайно в Правній Пораді Українського Горожанського Комітету у Львові, вул. Бляхарська 9. II. пов. між 10 а 1 год. — Комітет.   Катастрофа голоду в Галичині готова — як підніс в соймі посол Чаплінські — довести до утрати Тешинського Шлеска, бо населення готове настрашитися відносин, які панують в Галичині.   Не вільно ходити хідником — як повідомляють військові власти — вечером і в ночі коло військових верстатів при вул. Підвалля і Охоронок.   Розділ цукру має наступити цими днями. На разі буде роздаватися тільки білий цукор нерафінований в зменшеній рації за місяць жовтень. Білий цукор буде видаватися по 25 дк. на 1 цукрову карту по 14 К 40 сот. за 1 кільо з опакуванням. Цукор нерафінований буде видаватися по 40 дк. на 1 цукрову карту в ціні по 5 К. за 1 кґ. з опакованням. Цукрові карти мають купці відібрати в департаменті маґістрату XVII. В. при вулиці Пекарській ч. 11, II пов. в днях 22. жовтня купці, 23. жовтня управителі консумів, 24. жовтня заведення і інституції. Сахарину продаватиметься на цукрові карти по 1 кор. 80 сот. Мужі довіря мають зголоситися по цукрові карти до розділювання в окружних бюрах в пятницю 24. жовтня.   Цукор. Маґістрат оголошує: В ціли реалізації цукрових карт побору мають зголоситися рейонові купці дня 23., консуми дня 24., а заведення дня 27. жовтня в міськім апровізаційнім заведенню в урядових годинах перед полуднем.   Вперед! 