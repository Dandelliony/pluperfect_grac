◦ ◦ ◦ ◦ ◦ ◦ ◦ ◦ ◦ ◦

Утеча неприятеля з Дураццо.
Воєнні кореспонденти доносять:
Ц. і к. війска, які увійшли до Дураццо, взяли місто в посїданє. Огонь, що шалїв вже при входї наших війск, вдало ся зльокалїзувати так, що полишений Італїйцями воєнний матеріял і пожива остали цїлі. Хоч італїйська управа армії говорить про з гори уплянований відворот, проте одначе робить утеча з Дурацца вражінє безголовя й непорядку. Оборонцїв мусїв хопити панїчний страх, коли австро-угорські гармати почали острілювати пристань. Инакше не можна сього пояснити, що неприятель лишив величезний маґазин оружя, склад артилєрійської мунїції і більшу скількість гармат. І італїйська воєнна фльота не надзвичайно списала ся. Коли побачила, що мимо завзятого бомбардованя не може недопустити до занятя Дурацца, відплила на море.
Ґр. Штірк у цїсаря.
ВІДЕНЬ (Ткб.) Цїсар приняв 29. лютого перед полуднем президента мінїстрів ґр. Штірка в Шенбрунї на довшій окремій авдієнції.
Заява Нїмеччини й Австро-Угорщини в справі узброєних торговельних кораблїв.
ВАШІНҐТОН (Б. Райт.). Ґр. Бернсторф повідомив правительство, що Нїмеччина не бачить нїякої причини до зміни або усуненя свого приказу в справі затоплюваня узброєних торговельних кораблїв без остереженя. Представник Австро-Угорщини зложив подібну заяву.
Становище Швайцарії.
БЕРН (Ткб.) Обговорюючи теперішню ситуацію, Стеґсман пише в дневнику "Bund": Будь-що будь положенє на заходї є таке, що Швайцарія мусить удержувати в силї свої війскові зарядженя в відповідних розмірах, щоби в випадку, колиб хто перейшов границю, могла вона сповнити обовязок невтральної держави.
Мирові пропозиції Анґлії?
БЕРЛЇН (Ткб.) "Lokalanzeiger" пише: З ріжних сторін доходять нас поголоски, — не знати в якій звязи і з яким наміром, — що Анґлїя знов представила мирові пропозиції, а навіть, що анґлїйські посередники є вже в дорозї. В компетентнім місци заявлено, що всї поголоски є безпідставні.
Четверта нїмецька позичка.
БЕРЛЇН (Ткб.). В днях від 4. до 22. марта виложена буде четверта воєнна позичка в формі 4½ проц. скарбових державних бонів і 5 проц. позички держави.
Невдача російської офензиви.
КОПЕНГАҐА (Пр. т.) Цїлковита невдача російської офекзиви на черновецькім фронтї викликала в Петербурзї найбільше нездоволенє. З царських кругів доходять сюди вістки, що Франція знов просила російський двір доложити всїх сил, щоб переломити австро-угорський фронт в Буковинї, бо в Парижи думають, що тим відтягнеть ся війска від французького фронту.
Російський комунїкат.
ВІДЕНЬ (Ткб). З воєнної пресової кватири. Комунїкати неприятельських штабів. Росія, 28. лютого. На полудневий схід від Фрідріхштадт близько устя ріки Льозе і в околици Іллукшти сильний огонь гармат і машинових крісів. В Галичинї над середною Стрипою, коло Бучача ударемнили ми пробу неприятеля зблизити ся до наших ровів.
Нова утеча француського правительства?
ЖЕНЕВА (Пр. т.) По донесеням з Парижа правительство перенесло ся до Бордо. 