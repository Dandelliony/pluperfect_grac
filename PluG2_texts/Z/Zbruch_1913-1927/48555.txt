Кармен Сільва.

Кармен Сільва — то поетичний псевдонїм ромунської королевої вдовицї Елисавети, котрої тлїнні останки спічнуть в букарештенській гробницї.
Уроджена 1843 р. в Найвід, в нїмецькій княжій сїмї Германа Віда і Марії Нассавської вона на берлїнськім дворі пізнала ся з ромунським королем Карлом і одружила ся з ним 1869 р. По стратї єдиної донї шукаючи відради в філянтропійних занятях, посвячувалась підчас російсько-турецької війни (1877—1878) плеканю ранених і установила навіть ордер свойого імени для нагороди за визначні дїла помічної любови. Не менше обходили її культурні справи Ромунїї, особливо в обсягу жіночої осьвіти. Весь час вільний від філянтропійних і осьвітних занять посвячувала поривам своєї поетичної творчости, яка дала їй нешуканий впрочім розголос в цїлім образованім світї. Принятє її в почесні члени ромунської Академії Наук (1890) дало Букарештови привід до величавих овацій для вінценосної поетки. Поетична творчість її найприроднїйше виявлялась в лїрицї і в новели. Між численними творами її визначають ся особливо "Піснї з долини Дембовіци". На поли нїмецького письменства вона заслужилась также для Ромунїї, переклавши на нїмецьке богато писань визначних ромунських поетів. Сама-ж побіч них займала почесне місце, оголосивши по ромунськи книжку п. з. "Cuvinte sufiletescu".
Щоб дати якесь понятє про її лїричний талант — близький в дечім до таланту нашої Лесї Українки, наведем в перекладї дрібну поезійку п. з. "На концертї": Не зітхала я,
Не ридала я.
Нї — то пісня чудова
Ридала без слова,
Сумна, як печаль;
Як дух, що покине
Всї мрії й геть лине,
Забравши свій жаль. Не ридала я,
Не зітхала я,
Нї — то пісню страждальну
Я відчула печально
І сльози її;
Почтити їх мушу,
Бо втисли ся в душу
І в очи мої. Не зітхала я,
Не ридала я.
Hї — то пісня могуча
Заграла як туча, —
Се тонів струя.
В нутрі її чую
Ту пісню сумную
Смутних, як і я. З тим, що знаємо про поетку, вповнї згоджують ся виражені в тій поезії почуваня.
В. Щурат. 