Що дїєть ся на провінції.

Лист з Яворова.
І. Як тяжко в Яворівщинї відновити дїяльність в якійсь народній орґанїзації чи інституції, так не менше стрічають ся безнастанно посторонні перепони або й прямо від своїх колоди в піддержаню і оживленю вже просперуючих товариств. Навіть касинове товариство "Українська Бесїда" майже пів року не проявляла нїякого житя, хоч стоїть воно подалеки від всякого "полїтикованя". Головною перешкодою був брак відповідного льокалю, а рівнож брак інїціятиви від членів, з окрема від розбитого видїлу. Та від місяця усунено вже недомаганя в тім напрямі і майже кождого тижня бодай раз в суботу відбувають ся в комнатах "Української Бесїди" товариські сходини, старші члени гуторять про біжучі національні справи, про санацію місцевих товариств, а молодїж шукає розривки в забавах. Побажати би тільки щоби більше членів горнуло ся до товариства та щоби проявили ся і не остигали серед охочих до ідейної та корисної працї запал і енерґія, щоби взяти ся також пляни переводити в дїло.
Не пора оглядати ся і руководити ся пустими амбіціями, непорозумінячи і гнївами. Треба також зберігати національну амбіцію, стояти на сторожі національних прав і народної чести; в тім напрямі богато недостає нашим громадянам. У нас на порядку, що всякий інтелїґент полагоджує у всїх властий свої справи в urzedow-ій мові. Нї в судї, нї в старостві не почуєш нашої мови.
Адвокат і священик і учитель розправляє або свідчить в судї по польськи, так само урядує судя Українець з українськими сторонами, а був і такий випадок, що священик-Українець складав яко свідок присягу в польській мові. Коли трафить ся який білий крук і відважить ся перед урядником-Поляком відозвати ся в українській мові, зараз стріне ся зі здивованєм, що "nawet najwybitniejsi miejscowi dzialacze ukraińscy nie robia żadnych językowych trudności".
З початком лютого кількох ополченцїв в Яворові зажадало було виставленя посвідки зложеня до пересмотру в українській мові, але маґістрат покликав ся на інтерпретацію закона про урядову мову в автономічних властях, що мовляв в тутешнім маґістратї польська мова урядова, отже також і інтересовані сторони се обовязує польські письма і посвідки принимати. Призване в тім дїлї староство о інтервенцію відмовило ся, звиняючи ся, що не є до того компетентне, а впрочім — тепер війна і годї язикову борбу починати.
"На слова" доволї в нас "патріотів", але до працї ідейної, невсипучої, нема нїяких майже людий. Ось відновлена філїя "Сїльського Господаря" спить як і за часів інвазії. Філїя "Просвіти" до нинї не відновлена, як рівнож не чути нїчого про роботу полїтичної орґанїзації. Пос. Сїнґалевич обїхав вже свій округ під фронтом пару разів а сюди не показуєть нї посол більшости нї меншости.
Без відгуку щезають між нашим тутешним громадянством всякі поклики, прилюдно чи приватно піднесені, щоби дбати і всякими силами пособляти скріпленю резерв інтелїґенції. Управа яворівської української ґімназії звернула ся власне в половинї сїчня с. р. до всїх парохіяльних урядів, управ народних шкіл і громадських урядів в повітї, що отвирає з початком лютого приготовний курс до ґімназії, та просила о поміч в сій справі, головно о впливанє на родичів, аби у власнім інтересї як і з огляду на будучність і добро нашого народа посилали дїтей на науку і до середних шкіл. Відозва дирекції остала без всякого успіху — нїкому на селї й не в голові тепер заняти ся також народною справою, нїхто не думає про якісь приготованя на мирний час, кождий робить лиш те, де зиск бачить, а народна робота не є така поплатна. Таке недбальство наших сїльських "патріотів", байдужність, оспалість гідні напятнованя, тим більше, коли зважить ся пожертвованє і посвяту управи ґімназії і учительського збору, щоби улекшити науку молодїжи і виховати її на ідейних, інтелїґентних, характерних і трудячих людий. 