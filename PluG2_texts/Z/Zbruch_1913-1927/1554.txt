З Лобізви коло Устрик долїшних — Наші рускі промисловцї. — З Глинян

З Лобізви коло Устрик долїшних пишуть нам: Розалія Новацка, селянка з Лобізви, вертала ві второк д. 31 л. сїчня з Телешницї домів, несучи з млина троха муки. Зблудивши з дороги, зайшла до одного потока. Перейшла ще на другій бік потока але не могучи вже дальше йти за для замети, усїла в снїгу, постеливши трохи ломача. Так перебула она в снїгу ажь до пятницї в полуднє, т. є. три доби, де єи віднайдено — на чудо! — живу і здорову, лише з відмороженими ногами. Сидїла она, підперши руками голову. Розалія нїма з роду. Муку, що несла з млина, загубила десь в дорозї. — У нас такі бурї з метелицею снїговою, що в селї перервана всяка комуникація, а люде не могуть достатись навїть до церкви.
Наші рускі промисловцї. Пишуть нам: В селї Бібрцї кодо Устрик долїшних при стації зелїзничої Вільшаниця отворили братя Павло і Іосиф Шулякевичї (сини тамошного священика) робітню всїх знарядів рольничих, і виробляють плуги, зелізні грабки, сїчкарнї, молотїльнї одно в пароконні, керати, плужки до огортаня бульби, млинки до чищеня збіжа і т. п. Виконують они ті знаряди з добірного матеріялу і солидно а дешевше, як неодна загранична фабрика. Цінники свої розішлють небавом по всїх деканатах.
З Глинян пишуть нам: Якісь дивні варварскі звичаї панують у нас на почтї. Дверї, ведучі з надвору до канцелярії почтової зачинені, а післанцї мусять вижидати ласкавого відчиненя віконця в будї з дощок, прибудованій до головного будинку. Ба і в той будї так мало мїсця, що ледви один чоловїк може поміститись, всї инші мусять вижидати на дворї підчас студени і морозів. На запитанє, чому заведено такі порядки, відповїдає Нїмець: „Ich habe es für die Bauern gemacht!“ Жаль, що п. почтмайстер не має хочь дрібки людского чувства і обходиться з людьми мов з звїрами. А що ще нас більше дивує, що і панна експедиторка, котра славиться в околици взірцем всїх жїночих честнот, має таке тверде серце і може спокійно приглядатись тим практикам нїмецким... 