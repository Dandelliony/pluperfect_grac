Стрілецьке свято дня 29 серпня 1915.

Була недїля. Вранці падав дощ, а небо покрило ся синїми хмарками. Десь коло полудня дощ перестав, а на небі показало ся ясне сонечко. Вопо знає, що його дуже потрібно, а головно сьогодня. У "Сїчовім Коші" рух і гамір. Ладять ся до великого свята. По козацькім обідї прибирають ся Запорожцї, щоби гідно та пристойно відбути се свято. Коло год. ½ 3 пополуднї виходить козацтво-стрільцї з табору та спішить гірським гостинцем у сторону села Камінки. Все веселе, гуторить, смієть ся. Дехто йде мовчки любуєть ся гірською природою, красою гір і скель. Бо й є чим налюбувати ся! Що за велич і краса ті скільські гори! Дорога веде поміж чудові скелї, попри таємні озера. Не можна натїшитись ними, так мило, так гарно, так весело. А до того повіз дорогу вєть ся та скаче по камінню маленька гірська та бистра річка. Тут і там водопади й кручі. Творить ся гірська гармонїя, своєрідня гармонїя.
По годиннїм марші ми на означенім місцї, де маєть ся відбути властиве свято. Тут уже й громада стрільцїв-новобранцїв та "стара война". В долинї біля дороги, над бистрою річкою, недалеко водопаду здіймаєть ся велитенська скеля, проста та гладка, як стїна. А на скелї, в горі, видніє напись, виконана золотими буквами:
16. V. 1915.
Машерують наші добровольцї
На крівавий тан —
Визволяти братів-Українців
З московських кайдан!
29.VIII.1915.
Запаси, курінь "Українських Сїчових Стрільцїв."
Та дата, там у горі, се день коли переходили сюди овіяні славою наші непобідні Укр. Сїч. Стрільцї, гонючи за "клятим Москалем" з Карпат. На памятку виконана ся таблиця. Робив її стрілець Цимбрила.
І нинї, саме нинї 20 серпня відбуло ся її відкриттє. Прийшло козацтво, прийшла й старшина. Очі всїх звернені на таблицю та читають у думцї добре звісні кождому стрільцеви слова.
Нараз чути голос підхорунжого У. С. С. Миколи Венгжина, заходами котрого відбуло ся се свято. Він різким-козацьким голосом промовляє до зібраного козацтва. "Народ наш, — говорив він — йде крутими тернистими дорогами до сповнення історичної задачі. З його походять люде, котрі торують дорогу всїм, чим можуть, навіть своєю кровію. Такими були Укр. Сїч. Стрільцї, котрі йшли саме тими сторонами, щоб торувати дорогу й то не тільки українському в першій мірі, але цїлому культурному світови в боротьбі з варварством. Укр. Сїч. Стрільцї показали свою силу, дали доказ, що вони готові стати до боротьби за свій край. Їхнї слїди ми сьогодня бачимо."
Зроблено декілька знимок. Почало вечеріти. Стрілецтво розходить ся гуртками до дому. Хто до Камінки, хто на Дубину. Розходять ся піднесені на дусї, повні віри й надїї на кращу будуччину українського народу.
Ся таблиця — буде вказувати й пригадувати кождому, хто переходитиме, на важну історичну хвилю, хвилю дуже велику. Починаєть ся нова доба, нова історія українського народу. Гинуть вороги, падуть кайдани, пробуджуєть ся народ. Настав уже слушний час. Вибила година, в якій пробудив ся український народ і житиме вольним життєм.
Іван Гар...кий. 