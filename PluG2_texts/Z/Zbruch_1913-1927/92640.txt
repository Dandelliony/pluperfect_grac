◦ ◦ ◦ ◦ ◦ ◦ ◦ ◦

Над чим радила рада міста Львова? В четвер відбулося засідання міської ради. Між иншим принято постанову о приступленню Львова до союза більших міст. Відчитано згодом лист майора анґлійської місії Паріса з подякою за приняття його у Львові. Принято також резолюцію в справі підвисшення консумційного податку. Проти цеї ухвали різко виступив соціялістичний радний тов. Щирек, вважаючи цей крок ради міста провокацією бідного населення. Крім него рішено ще підвишку дорожнечого податку для міських функціонерів та переіменування фондації Франц-Йосифа на фондацію польських інвалідів. Про доріжню, недостачу поживи, недостачу мешкань — рада не радила.   Справа східної Галичини. Варшавська "Gazeta poranna" довідується, що Найвища Рада не приняла ніяких конкретних ухвал в справі східної Галичини, а лише відіслала назад до комісії Камбона. Поляки намагаються позискати для своїх інтересів Анґлію. В тій ціли виїхав польський президент міністрів до Льондону.   Сфалшований апель до народів. В справі відкритого письма до народів коаліції складає редактор "Dziennik-a Ludow-ого" інж. Артур Гавснер слідуючу заяву: "Перед кількома днями появилося в польській пресі "Відкрите письмо до народів коаліції", підписане представниками багато інституцій і представників польської преси. Між підписаними представниками преси знайшовся і мій підпис, як редактора "Dzieńпік-a Ludow-ого". Отже заявляю публично, що письма цего я не підписав і ніхто до мене в цій справі не звертався". Так отже з цеї публичної заяви виходить, що на письмі з апелем до народів коаліції аранжери цего письма просто пофалшували підписи. В цивільно-правнім життю за фальшування підпису карається вязницею за обман. Аранжери відкритого письма до народів фалшивими підписами стараються боронити своєї справи і ще в політичній точці цего письма претенсіонально звертаються до народів коаліції, чому то вони не хочуть вірити польським інформаціям.   Що з мясом? З мясом у Львові знову тяжко. Перед склепами стоять довгі хвостики, вичікуючи цілими годинами на кусник мяса. Щасливий той, що стоїть на початку хвостика, бо той, що є на кінци, часто-густо відходять з нічим. Вже від довшого часу недостає мяса у Львові; яка причина цего — не знаємо. Різники кажуть, що винні тому максимальні ціни, а консументи кажуть, що різники. Після нас, виновником є тут маґістрацьке апровізаційне заведення, яке не старається о відповідне запровіянтування міста.   Американська дневникарська місія приїхала вчора до Львова. В її склад входять громадянка Дрекслі (Drexley), делєґована з Ліґи Народів і громадянин Кеммерсфорд (Cammersford), представник Союза преси ("Associated Press"). Сьогодня вечером їдуть вони до Варшави.   Перед страйком почтарів. В днях 27. і 28. вересня ц. р. відбувся в Кракові зїзд почтарів Галичини і Шлеска, на якім принято резолюцію цего змісту, що наколи уряд не вгляне в апровізаційні відносини серед почтарів, то вони будуть приневолені розпочати страйк.   Львівські спекулянти. У старшого урядника почти Яна Ґавацкого сконфісковано 10 мішків гречаної каши ваги 595 кґ. Один кільоґрам каші продавав він по 13.50 кор. На Знесінню сконфісковано у А. Блявштайна 70 штук цигар, 2 коробки папіросок і 35 апровізаційних хлібів, які продавав по паскарських цінах. Рівнож на Знесінню арештовано торговку Бавер за продажу цукру по 60 кор. за кґ. а риж по 20 кор. за кґ. В часі ревізії найшли в неї 14 кґ. рижу, 95 кґ. цукру та 30 кґ. муки.   З міста. Чотирнайцятьлітний Стефан Шмен впав так нещасливо з дерева при вул. Театинській, що в шпиталю помер. При вул. Польній найшов 15-літний хлопець гарматний пальник і почав коло нього маніпулювати. Наступила експльозія, яка хлопця сильно покалічила. При вул. Терціярській переїхала повозка 7 літного хлопця та сильно потурбувала.   Вперед! 