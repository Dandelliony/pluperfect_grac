◦ ◦ ◦ ◦ ◦ ◦ ◦ ◦ ◦ ◦

Як проф. Грушевський з австрійського "полону" дістав ся на російську "свободу". Одна з московських ґазет з жовтня 1914 р., яка нам тепер припадково дістала ся в руки, донесла тодї своїм читачам, що "проф. Грушевському російському підданому, вдало ся уникнути австрійського полону" та що він перебуває в Італїї. До сього додамо, що проф. Грушевський, якого війна застала на лїтнім побутї в Криворівни коло Жабя, зовсїм свобідно виїхав звідти до Відня, в Відни так само свобідно працював якийсь час по біблїотеках, а опісля свобідно виїхав до Італїї. З Італїї поїхав до Росії, де його зараз у Київі арештували і заслали. Так виглядає австрійський "полон" і російська "свобода" в відношеню до особи проф. Грушевського.
Обмеженя продажі і консумції спіртових напитків. Розпорядком Намісництва з 30. грудня м. р. вишинк палених спіртових напитків заборонюєть ся взагалї без спеціяльного дозволу властий. На основі даного дозволу можна їх подавати в келишках, з виключенєм т. зв. простої парухи, тільки в буднї від 11. до 1. год. в полудне і від 5. до 7. год. вечером. Дрібна продажа (в отвертих начинях) заборонюєть ся безусловно. Таксамо заборонюєть дрібна продажа палених спіртових напитків і неденатурованого спірту в замкнених начинях о поємности меншій нїж 50 лїтрів. Зовсїм не вільно подавати палених спіртових напитків і неденатурованого спірту недорослим (низше 16 лїт), налоговим пяницям і нетверезим особам. Рівно-ж і не потрібне довше висиджуванє гостий в шинках заборонюєть ся.
Продовженє реченця зголошуваня воєнних шкід до марта. Урядово оголошено: З огляду на се, що значна часть пошкодованих не була в спроможности зголосити свої шкоди, спричинені випадками воєнними, в реченци до кінця грудня 1915, ц. к. намісництво після висловлених в сїй справі бажань кругів інтересованих рескриптом з 6. січня 1916 продовжило реченець до зголошуваня сих шкід до кінця марта 1916 р.
Голос з полону. Прошу о поміщенє моєї адреси в "Дїлї". Адреса: Степан Сидорович, воєннополонений, (однор. добр.) в Кизїл Арватї Закаспійска область, Росія. До неволї я попав і ся разом з перемиською залогою ще в мартї 1915 р: Положенє моє як в неволи. — Знайомих, коли їм адреса попадеть ся в руки, прошу о звістки.
Українські баби бунтують ся. "Южныя Bѣдомости" доносять із Мелїтополя, що там 11. грудня вибухли на торзї непорядки. Коли пристав хотїв у одноі приїзжої баби зареквірувати масло і продати після тарифа, т. є по 50 коп. за фунт, невдоволені баби кинули ся на рундук "як зголоднілі вовки" і зачали живу атаку. Крики, гуки і проклони розносили ся по цїлім базарі. — зк.
"Перший похід Б. Хмельницького в Галичину". (Два місяцї української полїтики 1648 р.), розвідку Стефана Томашівського у видавництві "Вчора і Нинї", — горячо поручаємо нашим читачам. 