◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з 1. падолиста.
Війна на Сходї. Фронт архикн. Карла: На захід від долини Предеалу вдало ся нашим віддїлам вдерти ся в неприятельське становище, при чім здобуто 10 піхотних гармат і 17 машинових карабінів. На південний схід від провалу Червоної Вежі зискано на теренї.
Фронт кн. Баварського: По сильнім артилєрійськім підготовленю пробував ворог, як стемнїло, заволодїти знов становищами на східнім березї Нараївки, які втратив 30. жовтня. Мимо пятикратного масового приступу наші становища оборонили ми в цїлости. Так само не вдали ся сильні наступи проти оттоманських війск. Над Бистрицею Солотвинською прогнано огнем неприятельські віддїли.
Війна з Італїєю. На південнім крилї фронту Побережа за вчерашний день підняв ся ворожий огонь артилєрії і мін знов до великої сили. Від 3. год. в ночи почала неприятельська піхота в долинї Віппаху і на височинї Красу добирати ся до наших становищ: де вважала наші розстрілені рови за пригожі до наступу, там почала також наступати, одначе відперто її замикаючим огнем або протинаступом. Вечером огонь ослаб, одначе в ночи розпочав ся знов з великою силою.
Італїйські летуни кинули на Дутгулє Сесана і Міремар численні бомби, не спричиняючи одначе замітнїйшої шкоди.
Капітан Шінцель зістрілив над заливом Панцано італїйського капронїя.
Війна на Балканї. В ц. і к. війск нїяких подїй.
Воєнні комунїкати нїмецького ґенерального штабу з 1. падолиста.
Західний терен війни. Ґрупа війск баварського наступника престола Рупрехта: Від коли воздух став більше прозорий над Соммою в кількох відтинках почала ся значнїйша діяльність артилєрії. У вечірних годинах Анґлїйцї рушили до приступу в околици Courcelette, а значними силами з лїнїї Gueudscourt Les Boenfs. На північ від Courcelette наслїдком нашого оборонного огня приступ не рушив з місця, а на захід від Le Transloy зломано його в деяких місцях в бою з близька, при чім неприятель понїс значні втрати.
Ґрупа війск нїмецького наслїдника престола: Артилєрійська боротьба на східнім березї Мози тільки хвилями була значна.
Східний терен війни. Фронт Баварського князя: Росіяни після сильного острілюваня артилєрійським огнем, коли стало тепло, виконали нагальні протинаступи на становища добуті нами дня 30. с. м. на східнім березї Нараївки.
Ті наступи, пятикратно поновлювані, остали без успіху а неприятель понїс кріваві втрати. Також турецькі війска вдержали добутий терен проти сильних наступів, а швидким протинаступом виперли В однім місци неприятеля, який вдер ся до лїнїї. Над Солотвинською Бистрицею австро-угорські війска відперли огнем неприятельські віддїли.
Фронт архикн. Карла: В Семигородї положенє на загал не змінило ся. Важний успіх віднесли на захід від провалу Предеал австро-угорські полки, які вдерли ся до ромунських становищ і добули 10 гармат і 17 машинових крісів. На південний схід від провалу Червоної Вежі наш атак зробив поступи.
Балканський терен війни. Ґрупа Макензена: Не стало ся нїчого сущно важного.
Фронт македонський: В луку Черна і між озерами Бутково і Тагінос дїяльність артилєрії знов скріпила ся. 