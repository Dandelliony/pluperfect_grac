◦ ◦ ◦ ◦ ◦ ◦ ◦ ◦ ◦ ◦

Хто заходив ся коло помилуваня засуджених на кару смерти галицьких руссофілів? Відень 2. марта 1917. Як доносить "Новое Время" з дня 10. н. ст. лютого, на останній черговій "славянській бесіді", яка мала місце в Петроградї й була присвячена пошанованю Д. Янчевецького, предсїдатель А. Башмаков поставив внесенє висловити письменно через місцевого еспанського посла подяку еспанськоку королеви за його заступство за Янчевецьким і "нещасливими галицко-русскими депутатами і гражданськими діячами", засудженими разом з ним на кару смерти. Д. Вергун знова поставив внесенє висловити подяку Високопоставленій особі у Київі, яка з початком війни потерпіла зі сторони Нїмцїв (цариця-вдова Марія?), яка також "пособствовала" увільненю Янчевецького й помилованю "русских Галичан". Вкінци ухвалено висловити подяку також членови Державної Думи й предсїдателеви російської ґрупи міжпарляментарного европейського союза І. Єфремову, який робив заходи коло помилуваня "галицко-русских депутатов" через західно-европейських парляментаріїв. Ф. К.
В справі "війскових захистів" видав осередний комітет віденський відозву, подану в нашій часописи на иншім місци. Звертаємо на сю відозву бачність нашої суспільности, а з окрема членів "Українського Комітету для війскових захистів у Львові" з уклінною просьбою, щоби зволили збирати добровільні дари в грошах і вичислених у відозві предметах та складали сї дари в канцелярії Ставропигійського інститута (вул. Бляхарска ч. 9, І поверх). Доси зібрані дари вже відослано до війскових. В захист майже щоденно надходять звідти просьби о дальші дари в книжках, особливо молитовниках, календарах і т. п. Дальші дари зібрані зложені в канцелярії Ставр. Інститута, будуть сейчас вислані до захистів. Тому просимо уклінно поскорити із збиранєм дальших дарів. З Українського Комітету для війскових захистів. У Львові дня 5. марта 1917. Ол. Барвінський, голова; Др. Ост. Макарушка, секретар.
Товариство наукових викладів ім. Петра Могили відновляє в найблизшім часї свою дїяльність. З огляду на те, що найблизші неділї є вже заняті иншими відчитами й нарадами, розпічнуть ся виклади cего Товариства що йно дня 25. с. м. В найблизшій серії викладів возьмуть участь: пп. д-р Ст. Федак, д-р К. Студинський, д-р В. Щурат, д-р Ол. Колесса, Яр. Гординський, д-р І. Крипякевич і д-р В. Кучер. Подрібна програма, час і місце викладів будуть оповіщені в своїм часї.
Відзначенє. П. Осип Целевич, студент полїтехнїки, тепер поручник при піонерах на італїйськім фронтї, одержав на днях за хоробре поведенє перед ворогом "Karl Truppenkreuz" і "Signum laudis".
Поміч держави у виживленю населеня. На конференції, яка відбула ся у президента мінїстрів дня 2. с. м., рішено удїлити нещасїбним верствам населеня помочи в предметах поживи. Біднїйша людність одержувала би мясо по низших цїнах за лєґтимаціями. Решту цїни платити-ме держава. Мінїстер скарбу заявив, що се вимагало би річно 300 мілїонів корон і скарбова управа готова дати сю суму.
Домашні ревізії у Львові. З ц. і к. команди міста пишуть: В послїднім часї появили ся чутки, що орґани команди міста перевели домашні ревізії за предметами поживи та що навіть найменші припаси занято. Ті чутки лишені всякої основи. Такі ревізії переводить ся тільки на основі донесень, що припаси нагромаджено потайки в цїли підбиваня цїн.
Лягли головами. До преважких й болючих втрат наших на поли боїв приходять отсе нові жертви. В останніх часах лягли головами: резервовий поручник 98 п. п. Осип Марків, надпоручник 4 тел. п. п. Роман Винницький, поручник 80 п. п. Стефан Волошин, хорунжий 100 п. п., придїлений в поли до 57 п. п. Гриць Хронович, хорунжий 24 п. п. Сильвестер Диско, кадет аспірант Ярослав Криницький. Назвища перших пятьох погибших помішені в офіціяльнім "Strefleur Мilitarblatt-ї" (в числах за сїчень і лютий с. р.), останного поховано 18. лютого с. р. на центральнім кладовищи у Відни. Про покійного хор. санїтета Диска знаю, що був він від початку в поли, де дїлив із своїм полком його долю й недолю. Був дуже люблений і популярний в полку, бо дякуючи своїй відвазї й вельми совісному розумінні своїх обовязків вратував неодному тяжко раненому житє. Довший побут в поли в характері санїтета йому вкучив ся і він зголосив ся сам до лїнїї, де в короткім часї згинув підчас одного протинаступу. Ярослав Криницький — се старший син пок. віцепрезидента окружного суду в Станиславові і бувшого москвофільського ("староруського") посла богородчанського повіту. (Недавно донесли часописи, що його маму, яка остала в Станиславові, убив при острілюваню міста ґранат). Молодий Ярослав студїював на черновецькім унїверситетї право і був членом українського студентського товариства "Запороже". На війнї служив при артилєрії. І. Н. 