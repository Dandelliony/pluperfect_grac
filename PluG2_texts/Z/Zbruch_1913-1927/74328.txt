◦ ◦ ◦ ◦ ◦ ◦ ◦ ◦ ◦ ◦

Нїмеччина не сміє пересувати війск.
РОТТЕРДАМ (Прив. тел.) З Петрограду доносять: Троцький заявив, що Нїмеччину повідомлено, що на случай завішеня оружя в часї дальших мирових переговорів вона не буде могла висилати війск на західний фронт, щоби їх ужити проти Анґлїї та Франції.
Заявив також, що Литва і Курляндія мають самі про себе рішати та що Нїмеччина мусить вволити волю своїх народів. Коли би неприятель мимо щирих і льояльних бажань Росії не хоче заключити мира, то Росія буде ще сильнїйша, бо крім фізичних є ще инші сили.
Війна Злучених Держав з Австро-Угорщиною.
ВАШІНҐТОН (Ткб). Голова комісії заграничних справ у палатї репрезентантів Флюд, поручаючи однодушне принятє резолюції про заповідженє війни Австро-Угорщинї, сказав, що виповідженє сеї війни є важне для успіху коалїції. Австро-Угорщина в необмеженій, безоглядній війнї підводними човнами затопляла американські кораблї і мордувала американських горожан. Наша фляґа є збезчещена, наша територіяльна ненарушимість нарушена, наші горожани вбиті. Ми повинні приняти визов Австро-Угорщини до боротьби так само як визов Нїмеччини.
Подібно в сенаті голова заграничної комісії Стон поручав принятє резолюції. Він сказав, що крім факту, що Австро-Угорщина є дїяльним союзником Нїмеччини, дальшою причиною виповідженя війни є обставина, що американські війска кождої хвилї можуть знайти ся проти війск австро-угорських. Кождий знає тісні, нерозривні відносини між правительствами Нїмеччини й Австро-Угорщини. В таких умовах трудно, щоб істнували далї приязні відносини між Злученими Державами й Австро-Угорщиною.
Сенатор Лодж промовляв за виповідженєм війни Туреччинї й Болгалії. Туреччина є бичем для Европи і христіянства. Америка не чує неприязни до болгарського народу, але короля Фердинанда зведено до союза з Нїмеччиною. Болгарія є орудєм Нїмеччин. Є се фантастичне думати, що може вдасть ся відорвати Туреччину й Болгарію від союза з Нїмеччиною.
ПАРИЖ (Ткб) "Matin" доносить з Ню-Йорку: По виповідженю війни Австро-Угорщинї безпроволочно наступить акція американської маринарки на Середземнім мори і співдїланє американських летунів на італїйськім фронтї.
Вибори до російської конституанти.
ПЕТРОГРАД (Пет. Аґ.) У виборах до установчих зборів впало на большевиків більше, як 50 проц. всїх голосів, відданих в Петроградї. Большевики мають запевнених 5 мандатів. Кадети будуть мати 4 місця, соціялїсти революціонери одно місце.
Народний Комісаріят означив для всїх урядників дежавних однакову місячну платню 500 рублїв. Жонаті одержать місячний додаток в квотї 100 рублїв. Урядники мінїстерства заграничних справ вернули до працї.
Революція в Портуґалії.
АМСТЕРДАМ (Райтер). Після телєґрами з Опорто вибухла в Лібонї революція. Більше подробиць доси нема. Також в Опорто прийшло дня 6 с. м. до заворушень. Товпа грабила пекарнї. Дві особи убито, 60 ранених поміщено у шпиталях, 78 увязнено. Товпа витала жовнїрів, які не хотїли інтервенїювати.
ЛЬОНДОН (Райтер). Революція в Опорто скінчила ся побідою революціонерів. Правительство подало ся до димісії. Афонсo Коста мав утворити провізоричне правительство, до якого належить також бувший портуґальський посол в Берлїнї Сідоріко Паєр. В Лісбонї і Опорто супокій.
ПАРИЖ (Ткб.) "Temps" доносить з Мадриту: На разї нема подробиць про випадки в Лїсбонї. Революційним рухом мала кермувати унїоністична партія. Афонсо Коста постановив в припини завзятих виступів проти його особи зложити уряд. Відтак реконструовано кабінет, який складаєть ся далї з демократів. Кріза ще не полагоджена, наслїдком чого положенє ще більше непевне. Головною причиною революцї є аґітація максималістичних елєментів, які є противні тому, що Портуґалїя бере участь в війнї.
Виборча реформа до анґлїйської палати громад.
ЛЬОНДОН (Райтер). Палата громад приняла в третім читаню предложенє виборчої реформи. Право голосованя мають всї мущини, які покінчили 21 рік житя, всї жовнїри і моряки, які покінчили 19 рік житя, та жінки, які покінчили 30. рік житя.
Росія уневажнює свої довги.
АМСТЕРДАМ (Райтер). "Daly Telegraph" доносить з 6. с. м.: Оголошений нинї декрет проголошує уневажненє всїх заграничних позичок та здержанє виплати процентів від них.
Франція і Росія.
СТОКГОЛЬМ (Шв. Т. Б.). Представник большевиків донїс з Петрограду дня 4. с. м.: Дневник "Дєло Народа" довідуєть ся з француської амбасади, що становище Франції в справі переговорів за завішенє оружя є незмінене. В справі мира буде Франція переговорювати тільки з конституантою, бо думає, що тільки вона може бути висловом волї російського народу. Француське правительство не хоче зривати зносини з Росією, коли б Росія заключила окремий мир з Нїмеччиною. Є конечний перевід поживи до Ромунїї через Росію.
Анґлїйцї на італїйськім фронтї.
ЛЮҐАНО (ТКБ). З італїйського фронту доносять до "Daily Chronicle", що анґлїйський експедиційний корпус вимінив перші стріли з нїмецьким противником.
"Горожани російської републики".
БЕРН (ТКБ) Стокгольмський кореспондент дневника "Daily Chronicle" доносить, що Лєнїн видав декрет, яким зносить всї родові і станові титули, як також станові привілеї та постановляє, що кождий повинен називати ся "горожанином російської републики".
Большевики і вибори до конституанти.
СТОКГОЛЬМ (Ткб). З Петрогряду доносять, що головний виконуючий видїл видав розпорядженє, що ради можуть в поодиноких виборчих округах зарядити нові вибори на підставі внесеного протесту. Се відносить ся до виборів до всїляких тїл, — значить і до конституанти. Виборцї будуть могти позбавити мандату кождого, хто не буде їм відповідати. Міщанська преса, згадуючи про те зарядженє, завважує, що большевики хочуть в сей спосіб запевнити собі більшість в конституантї. — Рада народнїх комісарів уповажнила місцеві роб. жовн. ради, щоби як державні орґани стягали податки.
АМСТЕРДАМ (Ткб.) Анґлїйські часописи доносять, що большевики, предвиджуючи, що остаточний вислїд виборів буде для них некорисний, постановили розписати нові вибори всюди там, де місцева рада буде переконана, що вислїд не відповідає волї народу. 