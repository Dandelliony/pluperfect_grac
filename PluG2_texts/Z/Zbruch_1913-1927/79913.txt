Лїквідація памятників самодержавя.

  Мінїстерство внутрішнїх справ внесло на розгляд попередньої Ради народнїх мінїстрів реферат про лїквідацію памятників самодержавя. Зміст докладу такий: У Київі є кілька памятників, котрі збудував російський уряд для того, щоб демонструвати владу й могутність російського уряду та полїтичне поневоленнє України й її залежність від Росії. До таких памятників у Київі належать: памятник Николаю І-му проти унїверситету, Олександрови ІІ-му на Царській площі, Іскрі й Кочубею коло Микольських воріт і рештки памятника Столипінови проти Думи. Крім того на памятникови Б. Хмельницькому є такі тенденційні написи: "Волимъ подъ царя восточного, православного" й "Богдану Хмельницькому — единая, недѣлимая Россія", а на багатьох инших памятниках є російські двохголові орли. З уваги на те, — сказано далї в рефератї, — що сї памятники тенденційно-цареславні, пригадують поневоленнє й ображають національне почуттє української людности, мінїстер внутрішніх справ признає потрібним запропонувати Радї народнїх мінїстрів: памятники Олександрови II, Іскрі та Кочубею та рештки памятника Столипінови злїквідувати зовсїм, памятник Миколаю І перенести у двір унїверситету, написи на памятнику Хмельницькому замінити иншими, а двохголових орлів, які не становлять собою складової орґанїчної частини орнаменту, поздіймати. Метальові матеріяли сих памятників мають піти на гармати та на гроші, герби-ж передати до музею. — Для керування сею справою Мінїстерство запропонувало заснувати комісію з представників Мінїстерства внутрішніх справ, істориків, архитекторів і представників мистецтва. Ся комісія має переглянути всї памятники не тільки Київа, але й усїєї України. Па орґанїзацію сих робіт і взагалї на видатки по удержанню сїєї комісії Мінїстерство прохало кредиту 75.000 карбованців.   Вістник полїтики, лїтератури й життя   