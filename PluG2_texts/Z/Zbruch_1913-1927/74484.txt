◦ ◦ ◦ ◦ ◦ ◦ ◦ ◦ ◦ ◦

Україна і мирові переговори.
ЛЬВІВ, 15. грудня 1917. Офіціозна француська аґенція телєґрафічна (Havas) принесла 10. с. м. звістку — непровірену доси иншими звістками — що Україна прирекла поміч ґенералови козаків Калєдінови.
Та сама аґенція приносить спізнено одержану відомість з большевицького жерела в Петроградї, що правительственний комісар для національних справ заявив соціялїстичним представникам України, що робітничо-салдатське правительство вповнї признає право України уложити свої відносини до Росії після розуміня робочих верств. Рада комісарів візвала українські робітничі маси, щоби скрізь назначили депутатів селянських і робітничих рад, бо сї інституції є орґанами, які видруть буржуазії власть.
Троцький заявив у розмові з Криленком, що він згоджуєть ся на те, щоб українські війска перевести на південно-західний фронт задля оборони України, о скільки на се позволять комунїкаційнійні відносини.
Українські орґанїзації фронтові зобовязують ся наклонити українських жовнїрів боронити фронту, поки правительство не заключить мира. Один заступннк України подаєть ся як делєґат до головної кватири. Другий буде брати участь у мирових переговорах.
Земельна реформа в Австрії.
ЛЬВІВ, 15. грудня 1917. В буджетовій комісії австрійської палати послів, підчас дебати над буджетом мінїстерства рільництва, провідник чеських аґраріїв пос. Удржаль висловив признанє для земельної реформи російських революціонерів і заповів, що Чехи виступлять перед компетентним форум з домаганєм такої самої реформи.
Надїї на "сильного мужа".
ВІДЕНЬ, 14. грудня 1917. Француська і анґлїйська преса все ще виявляє великі побоюваня ізза розвитку подїй в Росії.
"Le Gaulois" заявляє у вступній статї, що Франція й далї остала ся справдїшним приятелем Росії, який з запертим віддихом стежить за тамошними відносинами. Росія стоїть перед небезпекою розсипатися на цїлий ряд дрібних провінцій. Виходячи з демократичного становища, Франція мусить бажати собі, щоби Калєдін швидко побідив. Калєдін може стати спасителем Росії. Наполєон сказав був, що Росія буде або републикою або козацькою державою. Ми бажаємо — каже "Le Gaulois" — щоб вона стала козацькою державою (!) та щоби наш союз з Росією не втратив своєї повної вартости.
"The Daily News" пише, ще цїла Анґлїя надїєть ся, що сила большевиків ослабла та що монархісти скріплять ся. Дневник сей сподїваєть ся пораженя Лєнїна і побіди ґенералів Драґомирова і Брусилова. Росії треба тепер сильного мужа, який повів би її до дальшої боротьби за побіду. Часопись ся зазначує, що мимо всїх зусиль аґітація анґлїйських і француських війскових місій в Росії остала без успіху.
Стремлїня до компромісу в Росії?
"Frankfurter Zeitung" доносить із Стокгольму:
Після донесень з Петрограду правительство большевиків свідоме того, що без співпрацї інтелїґенції воно не в силї удержати ся довший час при кермі; однак в послїдних днях правительство мало успіхи у своїх виступах проти урядників, які відказали ся від урядованя, та в своїх заходах, щоби приєднати інтелїґентні круги, особливо з лївого крила соціялїстів революціонерів. Дневник Ґоркого "Новая Жизнь" тепер, коли вибори до установчих зборів дали перевагу большевикам, домагаєть ся утвореня радикально-соціялїстичного коалїційного кабінету під проводом Лєнїна.
Поляки у цїсаря.
ВІДЕНЬ (Ткб.) Часописи доносять, що президія кола польського (пп. Зєлєнєвський, Ґец, Кендзьор, Гломбінський і Дашинський) буде нинї принята цїсарем на авдієнції. Коло польське просило тої авдієнції, щоби представити цїсареви справу лєґіонів і инші справи.
Нїмеччина і Анґлїя.
БЕРЛЇН (ТКБ). Анґлїйський мінїстер заграничних справ Balfour сказав в Палатї громад на запит таке: Анґлїйське правительство в вересни 1917 одержало від Нїмеччини за посередництвом невтрального дипльомата повідомленє, що справило би се нїмецькому правительству приємність, колиб воно дало анґлїйському правительству предложенє в справі мира. Анґлїйське правительство відповіло на те, що є готове відобрати всяке предложенє нїмецького правительства і нарадити ся над тим зі союзниками. На те не одержали ми відповіди, анї инших урядових заяв в тій справі.
Бюро Вольфа завважує в тій справі таке: З початком вересня одержало нїмецьке правительство за посередництвом невтральної держави дипльоматичний запит про нїмецькі воєнні цїли. Зі способу повідомленя належало приступити з всякою певністю, що сей запит поставлено в порозуміню з анґлїйським правительством і за згодою його союзників. Нїмецьке правительство в основі було готове відповісти на сей запит. Проти відповіди за посередництвом невтральної держави промовляв згляд, що односторонне поданє до відома становища Нїмечччни вязало би односторонно нїмецьку полїтику. Тому видавало ся лїпшим дати відповідь через мужа довіря. Однак дальші випадки впоїли в нїмецьке правительство таке пересвідченє, що противники не вчинили нїчого, щоби уможливити таку відповідь. Про готовість анґлїйського правительства приняти кожду заяву нїмецького правительства, довідало ся нїмецьке правительство що йно з висше наведених слів Balfour-а. Зі своєї сторони Нїмеччина не робила в тій справі дальших кроків.
Російська конституанта.
АМСТЕРДАМ (Ткб.) До "Rieuve Rott. Courant" доносять з Льондону: "Daily News" довідуєть ся з Петрограду в середу таке: В отвореню конституанти взяло участь коло 400 осіб. Вибрано комісію до зредаґованя манїфесту до народу з повідомленєм про отворенє засїданя та протестом проти арештовань.
Успіхи війск Лєнїна.
ЛЬОНДОН (ТКБ.) Райтер доносить з Петрограду: Делєґат правительства телєґрафує, що максималістичні війска заняли Тамаровск і Калуґу, обезоружили наступні війска Корнїлова, взяли їх до неволї і привернули на ново перевагу революції.
Комісар Чорноморської фльоти домагаєть ся телєґрафічно негайного висланя всїх чорноморських віддїлів з машиновими крісами і доносить, що війска кадетів наступають з панцирними автомобилями на Ростов.
Переговори в Берестю литовськім.
БЕРЛЇН (Вольф). Дня 13. с. м. перед полуднем і пополудни відбуло ся плєнарне засїданє в Берестю литовськім. Раджено над поодинокими точками обопільних проєктів перемиря.
Дня 14. перед полуднем дальший тяг переговорів. 