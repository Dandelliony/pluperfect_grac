◦ ◦ ◦ ◦ ◦ ◦ ◦ ◦ ◦ ◦

Від "Українських Сїчових Стрільців". З усїх міст і з много сїл наспівають листи, що зголошує ся велике число добровольців. Старші люди, що служили давнїйше при війску, обнимають науку полевих вправ і впоряду. Від української "Боєвої Управи", ул. Мохнацького 12, виходять відповіди на всї запити про орґанизацию добровольців. Управа звертає увагу, щоби добровольці постарали ся о подвійне білє для себе і всї тоті дрібнички, які потрібні є в поході. Належить точно тримати ся вказівок, поданих в оповіщеню, а тодї піде робота скорше. Датки на вирядженє добровольців просимо прислати чим скорше. Коли добровольці йдуть в похід, мусять мати все, що їм потрібно.
Росийські "побіди". Віденська Reichspost доносить: Один Австриєць, який вернув з Росиї, оповідає, що росийські ґазети в Київі й Одесї подають ось які вісти: Побідна росийська армія вступила вже до Австриї. В Львові панує революция. Краків занятий росийським війском. Населенє Галичини зустрічає росийське війско з одушевленєм. Пруське війско, яке хотїло вдерти ся до росийської Польщі, побито на голову. Росийська армія йде від побіди до побіди...
Дальші арештованя серед москвофілів. Остатними днями арештовано в Рогатинщинї: ст. прав "юношу" Спачинського, бувшого префекта москвофільської бурси в Рогатинї, о. Ів. Мащака, пароха з Липиці горішної, Романа Кобринського, почт. ур. в Рогатинї, о. Аполїнара Филиповського, пароха з Підкяміня з дочкою Михайла Демчишина, дяка з Конюшок і одного двірського парубка в Стратинї.
Росийський воєнний бранець у Львові. Вчера серед загального збіговища привезено на полїцию Москаля в мундурі 7. полку уланів, зловленого війсковою патрулею під Сокалем. Бранець, Юрій Андреєв з Пскова, заблукав ся на галицьку територию. Його товариші утїкли, а він дістав ся в руки патрулї. Корпусна команда, не маючи для него місця, відіслала його до полїциї, відки відставлено його до арешту. Андреєв вдоволений, що дістав ся до неволї, бо, як каже, "тут харашо".
Стацию для відпочинку устроїв Червоний Хрест на головнім двірци у Львові для тих ранених, яких стан в дорозї погіршив ся так, що нездібні до дальшого перевозу. Стация заосмотрена взірцево в усї прилади і перзонал до несеня помочи раненим жовнїрам. При сїй стациї устроєно також ратункову стацию для удїлюваня помочи жовнїрам, яких перевозить ся через львівський дворець. Веденє обох сих стаций поручено Сестрам Милосердя, які збирають дари, потрібні для покріплюваня хорих жовнїрів, як вино, коняк, соки, булїон, мінеральні води і т. п. Сї дари, як і грошеві датки, можна також посилати під адресою Сестер Милосердя на головний дворець до входової галї.
Нагорода для перших героїв. Гуґо Маркус, директор віденського Банку союзного, зложив в мінїстерстві війни 2.000 кор. з тим призначенєм, що 1.0000 К жертвує тому з посеред жовнярів австро-угорської армії, хто перший здобуде ворожий прапор, а 1.000 кор. тому, що здобуде першу неприятельську армату.
Пожежа в Надвірній. Дня 5. с. м. вибухла в Надвірній пожежа, яка наслїдком незвичайно сильного вітру дуже поширили ся і знищила кількасот будинків. Жертвою страшної стихії впали м. и. старинна з Манявського Скиту перенесена з кедрового дерева побудована церков, 6-клясова дївоча школа, товариства "Родина" і Народний Дім, почтовий уряд, нотаріят, адвокатські канцеляриї, заряд дібр і лїсів. Згоріли улиці Пнївська, Делятинська, Шашкевича, Шевченка, часть Станиславівської і середмістя. Материяльні втрати очевидно необчислені — такого огню в Надвірній ще взагалї не було — натомість фактом є що в огни найшло смерть десять осіб. При сїй нагоді виявила ся наглядно пекуча потреба реформи огневої полїциї особливо справленя сикавок, бочок на воду, гаків, драбин і иньших пожарничих приладів, бо вже пожежа в 5. с. м. привела десятки як не сотки родин до крайної нужди. 