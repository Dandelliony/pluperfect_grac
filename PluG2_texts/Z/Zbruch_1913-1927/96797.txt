◦ ◦ ◦ ◦

Заява. (Причинок до арештування д-ра Михайла Короля). З приводу поміщеної у "Слові польскім" ч. 101 з дня 29 лютого ц. р. нотатки, в якій кажеться, що перед інтернованням і вивезенням першої партії 12 Поляків, зложеної дня 16 листопада 1918 р. відбулося засідання під проводом тодішнього повітового комісаря д-ра Короля Михайла, на якім се інтернування і вивезення вирішено, заявляю з цілою певністю і рішучістю, що д-р М. Король на такім засіданню не був і про нього не знав, а тим самим не проводив; а коли опісля довідався про заряджене вивезення, особисто у мене в користь деяких інтернованих інтервеніював і оскільки мене моя память не заводить, на його інтервенцію і за його порукою звільнено тоді підписаного під вище вгаданою нотаткою "Слова польского" Францішка Диля. Рим, дня 24/ІІІ. 1920 р. Отаман Іван Коссак.   Випущення на волю. Члена Національної Ради д-ра Михайла Короля випущено на волю.     Шевченківська вистава з приводу LXXX-ліття "Кобзаря" в Національному Музеєви у Львові відкривається в середу 7 квітня в 11-тій годині. Вступ 2 м., катальоґ 5 м.   Справа видалення Галичан з Камянця. "Наш Шлях" в ч. 66 містить оповістку, що згідно з приказом польської команди дивізії речинець для виїзду з Камянця Галичан продовжується по день 30 квітня.   З камянецьких гараздів. По ухвалі мійської управи ціну вступу в мійську лазню піднесено на 100 карбованців від особи.   Іван Кревецький, історик (директор бібліотеки Н. Т. ім. Шевченка) стоїть на чолі Пресової Кватири Галицької Армії.   Як в Кані Галилейській. На стацію залізничу в Камянці под. прибули ваґони з нафтою. Після кількох днів при перениманню транспорту, виявилося що це була вода. (Н. Шлях).   Пригадка. Загальні Збори акціонарів Земельного Банку у Львові відбудуться 30. квітня ц. р. Звертаємо увагу, що акціонері, які хотять взяти участь в Зборах, мають найдальше до дня 15. квітня зложити в Банку свої акції, як це було вже оповіщено в ч. 78 з 1. квітня ц. р.   Громадська думка   