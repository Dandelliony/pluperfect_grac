Пересиленє в Укр. парлям. Союзї.

Пос. Василько оголосив отсї подробицї про пересиленє в Україньскім парламентарнім Союзї:
„Се факт, що аж до розбитя переговорів в справі Україньского університету Союз держав ся сеї тактики, яку я запропонував, а саме таку, що мала на метї не зривати моста з правительством і Поляками. Отже тодї виринали в Союзї сумніви, чи така тактика відповідна і, чи не було би лїпше розбити парлямент при нагодї предложень в справі війскових прислуг. Ся опозиция мала до того підставу ізза поведеня правительства і Поляків, бо на дїлї тактика, яку я пропонував, не довела до ніякого успіху. Тому річ зрозуміла, що опозицийний настрій в Союзї, передовсїм серед галицких послів щораз то росте та, що в тенденция переперти сю тактику, яку спершу пропонували опозиционїсти і в галицкім соймі, та в державній радї всїми способами поборювати правительство і Поляків. Наслідком того предложена мною тактика стала ся неможливою. Україньскі товариші з Галичини хотять усунути ся з під мого впливу, яким я попирав все компромісову полїтику. Мій клюб (буковиньский), розуміє ся, буде в национальних справах серед всяких условин попирати галицких товаришів; свою тактику буде мій клюб сам означувати, як се було за ери Бінерта, але він певно не буде робити перепон діяльности галицких товаришів“.
До сеї заяви подає „Дїло“ ось які замітки:
„Комунїкат п. Василька доповняє подану нами вчера відомість про крізу в спільній органїзації україньских парляментарних послів з Галичини і Буковини („Україньскии Союз парляментарний"). Як ся кріза далі буде розвивати ся і як покінчить ся, про се нинї розуміє ся, нїхто не знає. В кождім разї річ певна, що розношені польскою пресою комбінациї про те, що часть буковиньских послів малаб буцїмто пристати до клюбу галицких послів, взагалї чи навіть до клюбу галицких радикалів, а друга часть малаб лишити ся при п.Василькови, — такі абсурдні, що не варто ними займати ся; як небудь би розвязало ся питанє реорґанїзациї україньского заступництва у Віднї, то в кождім разї не може оно розвязати ся так, щоби на сїм потерпіла шкоду україньска полїтика в Галичині або на Буковинї. Ні галицке, ні буковиньске посольске тїло не повинно вийти з сеї крізи чисельно ослаблене. Щоби кріза ся могла справдї вплинути на зміну основ дотеперішного курсу україньскої парляментарної полїтики — не віримо. Як що така зміна потрібна, то сама перебудова форми орґанїзациї найменше вдїє там, де моглаб зарадити хиба перебудова полїтичної вдачі послів, себто перебудова їх політичних звичок, їх способу полїтичного думаня, їх способу розуміня полїтичних явищ і їх способу реаґованя на них. Але що така перебудова самим зміненєм статуту орґанїзацийного, а навіть зміною управи не дасть ся доконати (нема до сего потрібного материялу людского!) то не треба собі робити ілюзий що до можливости розкритя нових виднокругів і нових доріг нашій полїтицї через теперішну крізу“.
Ми радили би, щоби україньскі посли залишили полагоджуванє личних справ, тим більше, що теперішна хвиля не надав ся на полагоду личних „звичок“.