◦ ◦ ◦ ◦ ◦ ◦ ◦ ◦

Аж практика вказала, що найліпше видавати "Нову Раду" о год. 8 рано. Від сьогодні видаємо наш часопис в тій порі, яка для всіх і для друкарні, яка має інакше технічні трудности, буде найвідповіднійша. Просимо відновити передплату на жовтень, підтримати тим "Нову Раду" і уможливити нам управильненнє накладу.   Бібліотека для родин і молодіжи виходить дальше. На днях вийде 4 випуск. Починається друкувати Історія української національної літератури. Вийде також калєндарь на 1920 і початок 1921 р. з практичним церковним уставом. Передплата 12 корон річно. Адреса до "Нової Ради", Львів, ринок ч. 10.   Шкільна наука від год. 9. Як часописи звіщають то вскорі надійде розпорядок починати шкільну науку від 9-ої год. То раціональне, бо як нерозумно і шкідно в нашім підсонні при великих морозах в зимі, де часто о 8-ій год. є ще темно, посилати малі діти мало не з ліжка до школи, яка буває далеко віддалена! Через те простуджувалося богато дітвори, шо мусіла завчасно, коли ще темно на дворі мандрувати до школи. Такої реформи домагався о. Застирець в брошурі о "Реформі шкіл", що вийшла кілька літ тому у Відні, але щож люде привикли до старого ладу, в них навіть така раціональна реформа видаєсь за ліберальна!   Модні ніжки. З причини недостачі матерій на довшу суконку, носять її коротко, за те є панчошка і високі червики, котрі прикривають ноги. Але і панчіх є недостача тому були ноги обнажені. Се знова неестетичне, як нога менше добре збудована тому почали тепер в західній Европі малювати ноги повисше червиків в ріжноколінові паски, десені і в квадрати. До того служать готові вирізані тапети, подібні до цих, які вживаються при крашеню кімнат, їх прикладають на ногу і зверха потягають пензлем і фарбою. Щоб на це сказали наші "бабці і цьоці" — але мода є все гарною й новостю, бо вона... мода.   Нові моди для "кібіців". Шовкову червону або синяву хусточку до носа носиться в той спосіб, що береться десятьсотиківку в платок і наче гузиком запинаєсь її в дірку що є в ковнірі — кляпі. Прочу часть шовкового платка вкладається в бічну кишеню сурдута, що є зверху на грудях. Воно виглядає естетичнійше чим тоді, коли ріг платка вистає з кишені.   Підпали. З суботи на неділю дня 28 с. м. повстала пожежа в Підберізцях під Львовом. Згоріли всі будинки господара Стефана Бубели, 40 кіп пшениці, машини і ин. В ночи на понеділок дня 29. с. м. згоріло в Чижиках під Львовом 10 господарств із збіжем. Огонь був в обох випадках підложений, бо мешканці спостерегли двох утікаючих "цивілів".   Спростування. Відносно до статті п. з. "Знесення духовного семінаря", поміщеного в 6 ч. "Нової Ради" пересилає пресовий реферат Команди Ґенерального Округа оце спростування, в ціли поміщення його в найблизшому числі згаданого часопису: "Неправда будьтоби в Команді міста й постою не подано заступникові Ректорату гр. кат. духовного семінаря причин запоряду військових властей опорожнення семінарійного будинку, тільки велено забратися куди їм вигідно. Кватирунковий референт вияснив заступникові Ректорату, що це опорожнення конечне, бо будинок техніки з огляду на урухомлення школи мусить бути опорожнений, а будинок семінаря як одинокий що знаходиться невподалік, надається на військовий шпиталь, а переношення тяжко ранених до далеко положених будинків виключене. Як місце перенесення клиру, вказав будинки в обсягові церкви св. Юрія, де як подав у заступстві ректорату, живуть приватні сімї священників. На пізнійші представлення оставлено з огляду на недугу епископа о. Боцяна три покої до диспозиції епископа, а для перенесення річей рішила команда міста й постою дати тягарового самоїзда й своїх людей".   Нова Рада 