◦ ◦ ◦ ◦ ◦ ◦ ◦ ◦ ◦ ◦

Президія З. У. Р. у ц. к. мінїстра зелїзниць. Як тільки дійшло до відома Загальної Української Ради, що права української мови не находять після відзисканя Галичини навіть такого пошанованя на ц. к. зелїзницях, яке мали перед війною, противно — українську мову поминаєть ся систематично як при написах на зелїзничих двірцях у східній Галичинї, так і на картах їзди — президія З. У. Р. внесла письменне представленє до ц. к. мінїстерства зелїзниць. Коли-ж се представленє, мимо упливу довгого часу, не приносило нїякого успіху, явили ся представники президії З. У. Р. д-р Кость Левицький і Володимир Темницький особисто у мінїстра Форштера дня 12 липня 1916 і повторили устно дотичні домаганя. Мінїстер обіцяв привернути безпроволочно всї ті права українській мові на ц. к. східно-галицьких зелїзницях, які прислугували її перед війною.
Нові розпорядки в справі паперових грошей. "Wiener Zeitung" оповіщує розпорядок мінїстра торговлї в справі обороту старими паперами, рескрипт мінїстерства скарбу, та оповіщенє в справі норми про виміну нездатних до ужитку 10 коронових банкнотів з 1915 р. та частинного винагородженя за них.
З яворівської ґімназії. В Яворові відбудеть ся вступний іспит до І кляси в прив. українській ґімназії 15. липня. Предложити треба метрику, свідоцтво шкільне, посвідку щіпленя віспи. Приготовний курс до І кл. починаєть ся в Яворові дня 15. липня. Громадянство, а в першій мірі учителі і священики повинні подбати про се, щоби на сей курс вислали родичі як найбільше число учеників. А то матері будуть волїти держати дїти для своєї вигоди дома, нїж посилати їх у школу.
Воєнні шкоди в Галичинї. Після дотеперішних офіціяльних обчислень в Галичинї було знищених або ушкоджених воєнними дїланями в 60 повітах загалом 69.216 домів а 110.865 господарських будинків. З сеї скількости припадає на 116 місточок в 48 повітах 15.592 мешкальних домів і 16.411 господарських будинків, а в 1323 селах 54.634 мешкальних домів і 103.455 господарських будівель. В 57 повітах є в римо-католицьких парохіях зовсїм знищених 15 костелів і 48 сильно ушкоджених і 12 парохіяльних домів зовсїм знищених а 27 ушкоджених, 77 господарських будинків знищених і 78 ушкоджених. Греко-католицьких церков знищених є 20, ушкоджених 33, 20 парохіяльних домів знищених, і 31 ушкоджених, 87 будинків ерекціональних знївечених, а 60 ушкоджених. 