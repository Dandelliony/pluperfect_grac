Як воювали Гуцули.

Пишуть нам про італїйський фронт:
На північ від Монте Мілєто тягнеть ся полонина Мальґа Мандрієлє. Цїла полонина вкрита здоровим, густим лїсом, краєм, котрого розложили ся австрійські позиції.
Вже смеркало ся. На дворі було хмарно, шинові кріси, а проте нїкому і не в думцї було чогось сподївати ся.
О 3 годинї в ночи заалярмовано сотню. Вояки вибігли з під "цельтів". На дворі було темно, що й на один крок не видно, а тут треба протинаступ робити. Як і куди йти, орієнтував ся кождий тільки по стрілянинї. В одній руцї кріс, у другій т. зв. Morgenstern (бук до 3/4 м. довгий, якого кінець є де-що грубший і кований в перстенї зелїзних гаків; надаєть ся лише при наступах) тай з тим пішли хлопцї на "весїлє".
В мить стрілянина устала. Прийшло до рукопашної боротьби. Як розвиднїло ся з Італїйцїв слїду не стало. Хто з них міг, то і вдер, та мабуть мало в них утїкло. Надто нагло і несподівано напали на них Гуцули. В ровах лежали купами ворожі трупи. Майже з кождого була розбита Morgenstern-ом голова. Бій був страшно завзятий. Між трупами найдено кількох італїйських офіцирів.
Вже сходило сонце, як сотня вертала серед сміху на своє місце. По дорозї обтирали Гуцули свої Morgenstern-и — із закипілої крови.
Липень, 1916.
Володимир Бемко. 