◦ ◦ ◦ ◦ ◦ ◦ ◦ ◦ ◦ ◦

Архикн. Кароль Франц Йосиф на теренї війни.
ВІДЕНЬ (ТКБ). Архикнязь Кароль Франц Йосиф на порученє цїсаря відвідав в сїм місяци армію архикнязя Йосифа Фердинанда на північно-східнім теренї війни. Дня 1. лютого прибув до місця начальної команди армії, приняв до відомости звіт про теперішню ситуацію армії, відбув перегляд війск, потім відвідав усї дивізії і переконав ся про їх чудовий стан і настрій. Много підофіцирів, які відзначили ся в битвах попередними днями, дістали похвалу, а неодному з них архикнязь особисто припняв відзнаку. Покінчивши свій обїзд 6. лютого, удав ся з поворотом до Відня, щоби здати цїсареви справу із своїх спостережень.
Напруженє ж Італїєю й Анґлїєю.
ЦІРІХ. (Пр. тел.) Представникови дневника "Neue Züricher Zeitung" потвердили особисто купцї з Риму й Венеції, що там говорить ся зовсїм явно про нарушенє Льондонського договору. "Secolo" остро виступає проти кабінету й закидує йому нездібність на всїх полях. Мінїстерство не може в нїякім випадку поступати далї так, як доси поступало.
Три мілїони російських страт.
КЕЛЬН (Прив. тел.) Після дневника "Köln. Ztg." заявляють санїтарні особи, які прибули з Росії, що Петербург подібний є тепер до одного величезного шпиталю. Улицї переповнені раненими. Війскові власти заявляють, ще російські страти у війні виносять три мілїони убитих, ранених і полонених. Петербурськмй дневник "День" виступає остро проти брехливих російських комунїкатів і каже, що є воно смішне велику нїмецьку офензиву представляти як нїмецьку невдачу, противно знов маленькі успіхи величати. А се дїєть ся одначе в цїлій російській пресї. Таке короткозоре представленє справи обиджає російський нарід, який доси з гідністю зносив воєнні терпіня.
По промові Вільзона.
ЛЬОНДОН. (Ткб.) "Times" доносить з Вашінґтону під датою 6. с. м.: Промови Вільзона викликали безпримірну сензацію. Заходить тепер питанє, чи промови ті що помогли? Републиканцї вважають їх негідними голови держави, демократи знов думають, що президент Вільзон більше сказав, нїж се оправдують факти, думають одначе, що Вільзон не мав иншого способу, щоби переконати нарід про конечність зброєня. Далї пише кореспондент "Times-y", що енунціяцію Вільзона про анґлїйсько-американські відносини принято прихильно у східних провінціях, в кругах неприязних Анґлії. Натомість анґльо-саксонська преса осуджує заяву Вільзона, висказану в Сан Люї, що Америка мусить мати сильнїйшу фльоту, ніж Анґлїя — "Times" кінчить тим, що Вільзон не пошкодив собі своїми промовами, коли обудив ними захід до думаня про справу народної оборони, то ціль оправдує способи.
Анґлїйська преса про оборону перед цеппелїнами.
ЛЬОНДОН (TAB). "Daily Mail" пише: Коли в слїдуючім тижни збереть ся нова сесія парламенту, то буде можливе представити правительству конечність зміни полїтики оборони краю перед наступами з воздуха. Народ є не тільки занепокоєний, але й також обурений, бо цеппелїни дійшли сюди, куди не повинні були дійти тодї, коли була би зорґанїзованя оборона перед ними. Полїтика слаба, неясна, недостаточно приготована до оборони проти воздушних наступів, мусить змінити ся.
З Росії.
Причина уступленя Ґоремикіна. ПЕТЕРБУРГ. (Ткб.) "Рєч" доносить, що уступленє Ґоремикіна наступило по причині опору, який ставив він покликаню Думи. Дневники додають, що нинї є вже певне, що Дума буде скликана й радити буде над справами, які вимагають розслїдженя й переведеня дискусії.
Покликанє Думи. ПЕТЕРБУРГ. (Ткб.) Царський указ скликує Думу й державну Раду на 22. лютого (9 лютого ст. ст.)
Росія хвалить ся.
ПАРИЖ. (Ткб.) Російський мінїстер війни Полїванов заявив представникові дневника "Journal", що недостачі мунїції, яка дала ся відчути з кінцем 1914 р., власне рік тому дійшла до останної точки і в маю й червни стала фатальною. Недостача мунїції присилувала російську армію безуслівно до відвороту, хоч її хоробрість і спосіб, в який вона билась, заслугували на побіду. Тепер одначе — сказав мінїстер з цїлою рішучістю — недостача мунїції є тільки згадкою. Російські батерії, з якими неприятель привик вже не числити ся, дали ся йому знов у знаки. Всякі недостачі тепер усунено, настрій війск є чудовий і по масовім покликаню, яке заряджено перед кількома місяцями, і подвоєню запасів рекрутів Росія тепер має півтора мілїона молодих рекрутів, котрими може доповнювати свої формації. Словом продовжуванє війни побільшує сили союзників. 