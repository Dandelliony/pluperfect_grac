◦ ◦ ◦ ◦

Комісія для провірки тюрем. (Пат.) Варшавська преса подає, що в середу виїде соймова комісія, щоби провірити тюрми і концентраційні табори у Вильні, Мінську, Камянці та Рівнім.   Фахова оцінка. У звідомленню головного штабу Денікіна з дня 13. грудня читаємо ось що: Галицька армія находиться в прекраснім стані. Склад команд дуже добірний. Галицькі начальники високо інтеліґентні люде. У війську примірний порядок і строга дисципліна. Поневолі пригадується, що писали польські дневники про "українські банди"...   З берестейського пекла. В таборі полонених і інтернованих в Берестю померло до сеї пори 1.834 Українців.   Япанський делєґат в Галичині. Оноді приїхав у Львів аташе япанської армії капітан Ямамакі, який з поручення свойого правительства має оглядати Галичину. В середу поїхав він до Борислава.   Ще оден страйк. На вічу адвокатських кандидатів, яке відбулося дня 15. с. м. ухвалено домагатися підвишки платні і відбути загальний демонстраційний страйк в днях 20 і 21 с. м.   В справі розводів. У варшавській пресі ведеться дебата на тему зміни закона про подружя і розводи. В дебату вмішалася й урядова фіґура, себто старший референт виділу віроісповідань міністерства освіти п. Беренс, який станув на становищі перестарілого закона з р. 1836., яким віддано ці справи виключно у власть духовних судів. — П. Беренс признає, що є подружя, які "замість щастя приносять нещастє" але подружя все таки — по його думці — є "найпоетичнійшою з св. Тайн".   За протитифусовою диктатурою. Польські посли з Галичини внесли в соймі внесок, в якому домагаються утворення протитифусової диктатури. Розпорядкам цеї диктатури малиб піддатись без застережень власти цивільні й військові.   Новий податок. Львівській Раді міській предложено проєкт закона на нові податки, зглядно громадські оплати. Між иншим проєкт той обіймає податок від вивісок і реклям та від склепових вистав.   Громадська думка 