◦ ◦ ◦ ◦ ◦ ◦ ◦ ◦ ◦ ◦

В справі святочних ферій. Урядово оголошують: Тому, що день 24 грудня с. р. припадає на недїлю, зарадив мінїстер просвіти, щоби в тих середних школах, учительських семинаріях мужеських і жіночих, торговельних школах, в яких різдвяні ферії з правила починають ся дня 24. грудня, науку покінчено виїмково для 22. грудня, в пятницю. Шкільним властям краєвим полишено свободу виданя подібних заряджень для видїлових і народних шкіл.
Школа ім. Б. Грінченка як в роцї многих сумних пригід і з огляду на сумний спомин смерти цїсаря Франца Йосифа І. вдержить ся від всяких манїфестаційних, голоснїйших виступів, як торжественного обходу свята Миколаївського і инших концертів. Натомість підписана управа школи спільно зі Збором учительськім постановила устроїти тихе, домашне отворенє воєнної кухнї для бідної, голодної дїтвори сеї школи. Сей тихий домашний акт буде в день св. Миколая (19. грудня 1916 р. ві второк) полудневою порою від 12—1. години в салях шкільних на Городецькім ч. 95, де жертволюбиві наші громадяни замість ласощів і инших люксусових Миколаївських дарунків обдарують нашу найбіднїйшу, босу і нагу, дїтвору шкільну бодай переношеною одїжинкою та такими-ж чобітками, а в браку сего хоч би найдрібнїйшими датками грошевими на закупно сих найпотрібнїйших артикулів. Сим чином сповнить ся в тихости і найкрасше традиційний спомин добродїйств св. Миколая, а передовсїм найважнїйший обовязок милости ближнього. — М. Сіяк.
Пригадуємо, що всї тимчасові учителї і учительки, які мають вже іспит квалїфікаційний, повинні негайно перед першим сїчня н. ст. 1917 р. внести поданя о наданє їм постійної посади по мисли конкурсу, оголошеного у "Вістнику урядовім" ц. к. Ради шкільної краєвої в дню 20. жовтня 1916 р. ч. 12. Подавати ся можна: 1) або на одну з посад, названих в конкурсї, 2) або на посаду без означеня місця служби, 3) або можна також просити окремими поданями о одно і друге. Поданє о наданє посади в означеній місцевости мається виносити до тої ради шк. окр., в окрузї якої лежить відносна посада, а поданя о заіменованє лиш сталим учителем (без означеня місцевости) маєть ся вносити просто до Ради шк. кр. О се послїдне можуть старати ся лиш мущини, з поміж яких першенства мати-муть ті, що відбувають війскову службу. Поданя повинні з правила бути заосмотрені в документи, одначе, коли компетент не може долучити службових документів, то — зазначуючи, з якої причини їх не долучує, повинен в своїм поданю подати: а) дотеперішний учительський характер (сталий чи теперішний); б) послїдну посаду; в) від коли зачав учительську службу і який був перебіг його дотеперішної служби; г) яку має кваліфікацію: який іспит, з якою викладовою мовою, чи має квалїфікацію до научуваня другої краєвої мови і мови нїмецької; д) дату квалїфікаційного патенту і відносну комісію; е) стан: вільний чи жонатий та чи жінка є учителькою і де. Учителї, які повнять службу на фронтї, можуть писати свої поданя (згл. прошеня) навіть на полевій карточцї. З огляду на се, що Рада шк. кр. наміряє обсадити тепер стало всї вакуючі посади, і опісля не легко буде дістати сталу посаду, а з наданєм характеру сталого учителя(ки) осягається і висший степень платнї, і забезпеченє родини та забезпеченє на случай недуги або нещасливого випадку, всї, що мають на се право, повинні так в своїм власнім особистім інтересї, як і в інтересї національнім використати догідну пору. Хто се, як слїд, розуміє, не буде тепер розбирати і довго розважувати, які наслїдки для него мати-ме заіменованє сталим учителем без означеня місцевости, а сповнить свій обовязок. — Взаїмна Поміч учительська. 