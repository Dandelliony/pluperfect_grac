◦ ◦ ◦ ◦ ◦ ◦ ◦ ◦ ◦ ◦

Засїданє фільольоґічної секції Наукового Товариства ім. Шевченка відбудеть ся 5. с. м. (в четвер) о год. 11 рано в канцелярії Товариства з таким порядком: 1) д-р Іван Мандичевський: "Слово о полку Ігоревім" (проба обнови); 2) проґрама праць секції.
Обмеженє нафти в лїтї. На засїданю, при бічної Ради для нафтових справ у Відни представник мінїстерства торговлї виступив з предложенєм що-до роздїлу нафти в лїтї 1917. З огляду на те, що біжуча продукція нафти по заспокоєню потреб армії, зелїзниць і достави до Нїмеччини не вистала би на заспокоєнє потреб цивільного населеня в зимі хоч би в дотеперішних розмірах, треба конче поробити запаси нафти на зиму. Тому мінїстерство торговлї хоче в значній мірі завісити в лїтї продаж нафти до приватних мешкань, як се було минулого року в Нїмеччинї і як буде сього року в Нїмеччинї й Угорщинї. Нафту діставали би в лїтї тільки промислові підприємства, що працюють для армії, дрібні ремісники і промисловцї, які без нафти не могли би заробляти на житє, і уряди та публичні заведеня. В дискусії над сею пропозицією зазначено, що в такім разї треба постарати ся о свічки і о державну управу продажи свічок. В сїм дусї ухвалено резолюцію.
Відзначеня. За хоробре поведенє перед ворогом одержали: учит. ґімн. Остап Гамерський, поручник І. полку кріпосної артилєрії, війсковий хрест заслуги III. кляси з воєнною декорацією і мечами, а укінч. студ. фільос. Кирило Годованець такий самий хрест. 