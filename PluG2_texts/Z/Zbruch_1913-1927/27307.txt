◦ ◦ ◦ ◦ ◦ ◦ ◦ ◦ ◦ ◦

Професорів та учителів середних шкіл, які наслїдком воєнних операций опустили Галичину, взиває ся, щоби зголосили свої адреси теперішного побуту до мінїстерства просьвіти (für Kultus und Unterricht), Wien, I. Minoritenplatz, безпроволочно, подаючи суму, котра припадає їм як місячна плата. Крім сего просить ся подати свої адреси до відома д-ра Станислава Днїстрянського, професора унїверситету, Wien, І. Parlament.
Для ранених жовнярів. Віденські шпиталї що раз більше заповняють ся жовнярами, раненими на полях битви, між якими знаходить ся значне число Українців. В ціли несеня помочи раненим українським жовнярам завязав ся у Відни комітет українських жінок, який 17. с. м. відбув засїдане в греко-кат. парохіяльнім урядї в присутности більшого числа запрошених осіб і порішив з'орґанїзувати окремі гуртки для відвідуваня ранених українських жовнярів в поодиноких шпиталях. Роботою комітету кермують пп. Олена Левицька і Мария Дольницька. В послїдних днях з рамени комітету відвідано наших жовнярів у загальнім шпитали при Aiserstrasse, в Ротундї, в Пратері, в Rudolfkaserne при Maria Theresiensfcrasse, в Stiftkaserne при Mariahilferstrasse, в Wiedener Krankenhaus в четвертім окрузі і в инших шпиталях та принагідних лязаретах. Ранені Українці тїшили ся дуже, що наші інтелїґенти про них не забули, розказують їм про хвилї пережиті на полях битви, а письменні з поміж них просять о "Дїло" і українські книжочки. Наші інтелїґенти повинні продовжувати свою роботу і дальше правильно відвідувати ранених Українців по шпиталях. Письма в сїй справі належить адресувати на руки п. Олени Левицької, жінки адвоката д-ра Евгена Левицького, Wien, VIII. Josefstädterstrasse 73.
Українські жовняри на поли бою стрічають ся з одноголосними похвалами офіцирів і воєнних кореспондентів ізза своєї хоробрости. З осібна українські піхотинці відзначують ся серед тяжких відносин, здобуваючи собі цілими десятками високі відзначеня за хоробрість супроти ворога.
Родичі, які перебувають у Відни і мають синів до ґімназиї, зволять зголосити їх в бюрі запомоговім VIII. Buchfeldgasse 3/ІІ, від 11 до 12 год. рано. Може дасть ся при більшім числї учеників з'орґанїзувати науку ґімназияльну. 