З біблїотек і музеїв. — Українці горожани личаківської дільниці.

Музей Наукового Товариства ім. Шевченка.
Протягом перших трох місяців в 1914 р. Музей збогатив ся отсим рядом предметів. Віддїл передісторичної археольоґії: глиняна урна виповнена перепаленими кістками з Іваня Золотого борщівського пов.; побіч неї найшли кістяк, який тепер також зберігаєть ся в Музею, та глиняну пряслицю. Гарно захований скитський меч зі с. Хрещатика черкаського пов. Взірці глиняного черепя, відкопуваного на полях сїл Могильниці, Голїградів і Іваня Золотого. Чотири камяні пряслиці та 9 кремінних відщипків зі с. Голїградів. Одно камяне долотце і дві кремяні відщипки з Іваня Золотого (пов. Залїщики). Відїл історичний: Два образи Ісуса Христа на дошці XVII і XVIII. в. Великий хрест зелїзний, кований, разом з глиняним закінченєм банї, на якім був насаджений. Менший зелїзний хрест, різблене церковне крісло, три деревляні сьвічники, образ мальований на дошці, антимінс Винницького з 1770 р., кусень материї з ризи і пара наручників, все те зі с. Губичів дрогобицького пов. Малий образ, Благовіщенє Матери Божої з Печенїжина, два більші образи зі с. Лисичниць, образ Матери Божої в плоскорізьбі з Новосїлки Костюкової та образ Матери Божої з Ісусом Христом на руках. Фотоґрафічні знимки трох портретів Мазепи і частина гравюри з портретом тогож, та фотоґрафія одної інструкциї Дорошенка. Арматна куля, викопана в Серетї, і печатка з гербом та написом. Знимка церкви зі с. Полового, 270 монет, почавши від польських по найновійші часи, на які зложились три окремі збірки, та в кінци церковний наручник з не звісної близше місцевости. Віддїл етноґрафічний: Деревляний гуцульський мисник, гуцульський гарапник на конї, червоний жіночий пояс зі с. Губичів дрогобицького пов., 120 фотоґрафічних знимок з під Черновець з типами хат та селян, дві дїточі забавки та три хрестики гуцульські сипані з Криворівні, черевик вилїплений з хлїба вязнем львівського криміналу штучної роботи, 11 писанок з Космача пов. Печенїжин, 14 писанок з с. Лїбухової (пов. Старий Самбір), два металеві кресала, ключ від хатнього засува, люлька зі с. Лисичників, та зелізна колодка з церкви зруйнованої в 1858 p. зі c. Торска пов. Залїщики. Віддїл природничий збогатив ся лише не значно, а то схематом ґеольоґічних верств полтавської ґубернїї, кавалком оленячого рога і рогом тура, найденими в р. Серетї побіч с. Горіглядів. Всї перечислені предмети походять з дарів отсих Високоповажаних Добродїїв: Проф. В. Шухевича, О. Майданика, о. Федоровича, Л. Кальмука, о. Боярського, о. Волянського, д-ра Б. Барвінського, проф. Мечника, о. Станиславського, Ст. Малецького, інж. А. Кернеллї, П. Гарматїя, М. Маєвського і о. Лабага, за що складаємо їм на сїм місци щиру подяку.
Українці горожани личаківської дільниці, ідучи за приміром других дільниць м. Львова, оснували у себе на Личакові кружок Українського Товариства Педаґоґічного ім. кн. Льва. Кружок сей поставив собі за задачу вже з найблизшим роком шкільним приступити до отвореня прив. української народної школи на Личакові, щоб осьтак зарадити вже давно відчуваній пекучій національній потребі. Численні збори кружка, на котрих явили ся також делєґати Головної Управи Т. П., відбули ся в комнатах читальні "Просьвіти" при ул. сьв. Петра. Збори відкрив і ними проводив п. Горуцький. Гарно обдуманий реферат про потребу і значінє рідної школи взагалї а специяльно для личаківської дїльниці, котра давнійше належала до найбільше осьвідомлених національно дільниць Львова, виголосив п. д-р Ковшевич. Відтак пояснив д-р Ковшевич присутним статут кружка. По дискусиї, яка вивязала ся над тим рефератом, приступлено до вибору видїлу. Головою вибрано п. радн. д-ра Ковшевича; до видїлу увійшли пп. Горуцький А., Кучика Д., Фарина П., Головчук Я., Грицак Ю., Танчаковський Ю. До комісиї контрольної вибрано: п. Яримовича А., п. Михалїчка Із. і п. Абрисовського В. — В імени головної управи У.Т.П. витала зібраних п. Малицька. В горячім заклику підчеркнула бесїдниця незвичайну вагу плеканя виховуваня молодіжи в національнім дусї. Тільки рідна школа може дати таке вихованє. Инші посестри передмість сповнили і сповняють ту задачу і збирають вже гарні її плоди. Личаківське передмістє остало позаду, тому повинно воно інтензивною працею заповнити ту прогалину в часї. Невмовкаючі оплески і подяка зі сторони нововибраного голови були найкрасшим доказом зрозумі ня cего заклику. Велике інтересованє і одушевленє для справи, котре проявилось у присутних на недїльних зборах, і склад нововибраного видїлу дають запоруку, що кружок зможе при моральній і материяльній помочи суспільности сповнити тяжку задачу, яку приняв на себе. Побажати-б ново основаному товариству таких гарних успіхів, якими може похвалити ся кружок ім. Б. Грінченка на городецькім та кружок ім. кор. Данила на жовківськім передмістю. 