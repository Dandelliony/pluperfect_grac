◦ ◦ ◦ ◦ ◦ ◦ ◦ ◦ ◦ ◦

Зміна австрийсько-угорського амбасадора в Берлїнї.
ВІДЕНЬ (Ткб.) Цісар вислав до бувшого амбасадора в Берлїнї ґр. Сеґєнї-Маріша отсе відручне письмо:
"Любий ґр. Сеґєнї-Маріш! По публичній службі, в часї котрої були ви моїм мінїстром "a latere", а майже 22 роки моїм уповновласненим мінїстром і амбасадором у Берлїнї, і знаменито сповняли свої уряди, перенесли ся ви в стан спочинку. Вволяючи Вашому прошеню і з жалем бачучи уступленє Ваше з чинної служби вважаю потребою серця висловити вам за успішну дїяльність, овіяну найживійшим патріотичним духом, особливо ж за вашу визначну дїяльність у Берлїнї подяку, на котру ви заслужили собі через здобутє довіря мого достойного союзника, цісаря Нїмеччини і короля Прусиї. Як ознаку мого вдоволеня, надаю вам велику стяжку мого ордера сьв. Степана в брилянтах з увільненєм від такси. Відень, 4. серпня 1914. Франц Йосиф в. р.
ВІДЕНЬ (Ткб.) Wiener Zeitung доносить: Тайний радник кн. Ґогенльоге-Шілїнґфірст іменований амбасадором у Берлїнї.
Пораженє козаків.
БРОДИ (Пр. т.) Коло Дудиня, села в брідськім повітї, недалеко Залозець, прийшло до перепалки уланів з росийськими козаками, котрі мали за собою опертє в віддїлї піхоти. Перепалка скінчила ся для козаків фатально, бо 27 з них полягло, а 11 взято до неволї. Кілько було ранених не знати, бо утікаючі ранених забрали з собою. Разом з козаками подав ся і віддїл росийської піхоти.
Національне правительство в Королївстві.
КРАКІВ (Прив. тел.). Часописи доносять з Варшави, що там утворило ся польське національне правительство.
Австро-угорський амбасадор в Петербурзї.
СТОКГОЛЬМ (Ткб.) Прибув сюди австро-угорський амбасадор в Петербурзї Сапарі.
Червоний Хрест.
ВІДЕНЬ (ТКБ.) Президент кабінету ґр. Штірк жертвував іменем правительства на Червоний Хрест, на підмоги для родин жовнїрів покликаних під оружє і на ціли війскової опіки по 10.000 корон.
ВІДЕНЬ (Ткб.). Акцийне товариство динаміту Нобля жертвувало 10.000 кор. на австрийський червоний хрест і стількиж на угорський.
КЛЯҐЕНФУРТ (Ткб.). Під протекторатом жінки президента краю відбув ся тут "день червоного хреста". Дохід виносив 11.000 корон.
Щедрий дар.
ЕССЕН. (Ткб.). Круп з жінкою жертвував на річ ріжних центральних і місцевих орґанїзаций лїкарських помічниць при хорих в часї війни мілїон марок іменем власним і фірми.
Чорногора виповіла війну Нїмеччинї.
ВІДЕНЬ (Ткб.) Часописи доносять: Чорногорське правительство виповіло війну нїмецькій державі і доручило пашпорти нїмецькому послови в Цетинї, Екартови. Екарт виїхав вже з Цетинїї. 