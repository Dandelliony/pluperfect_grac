Чорногорська армія.

Ледви який другий нарід на сьвітї має відносно до числа населеня таку велику і сильну армію як Чорногора. Країну ледви 9000 квадратних кільометрів замешкує чверть мілїона людий. Чорногорська армія складаєть ся з чотирох дивізий. з осїдком в Цетинїї, Подґоріцї, Ніксічу і Коласинї. Дивізиї складають ся з трох бриґад, лише Колашинська дивізия числить дві. Взагалі чорногорське війско мав 56 баталїонів інфантериї. З початком війни проти Туреччини утворено пяту дивізию, що припадає з сербських добровольцїв, добровольцїв з Санджака, альбанських сторонників Чорногори і кількох чорногорських регулярних баталїонів. Армія подїлена на три ґрупи. Одна під Генералом Вукотічем складала ся з четвертої і з новоутвореної пятої дивізиї, друга під кн. Данилом — найсильнїйша — з другої і третої дивізиї, четверта під ґенералом Мартіновічем з першої дивізиї. Кождій бриґадї приділена гірська батерия, відділ піонїрів, секция телеґрафістів і відділ звідунів. Крім сего на одну дивізию артилєриї складаєть ся по одній гірській батериї полевих гармат і одній батериї гавбиць. Лише пята дивізия мала всего одну гірську батерию і один відділ звідунів. Піонїрів і телеграфістів немає. Сила ґруни Вукотіча з початком війни мала около 10.000, князя 13.000, ґенерала Мартіновіча 8.000 люда. До сего долучаєть ся ще 2 - 3000 альбанських сторонників.
Відтоді дещо змінило ся. Підчас війни втрата в людях була значна, так що тепер можна числити лише яких 25.000 комбатантів. Сила поодиноких баталїонів перевисшае ледви 400 до 500. Зате артилєрию скріплено, але щодо сего нема ніяких дат. Та всего полевих і гірських батерий буде около 30 себто 120 гармат. Число машинових ґверів, що з початком війни виносило около 50, мали підвисшати. Артилєрийний материял ріжний, росийського й італійського пеходженя та давнійшої конструкциї З початком війни Чорногора мала 35 дванайцять- і пятнайцять центиметрових гармат, шість 21-цм. гавбиць і около 30 моздїрів 9—23 цм. калібру. О скілько сей материял скріплено підчас війни не знати. Машинові ґвери системи Максіма. Кожда дивізия мав 2—3 машивові компанії, кожда по 4 ґвери. Інфантерия узброєна росийськими карабінами. Крім сего кождий жовнїр має ганджар і револьвер, що є його приватною власностю. Револьвери майже виключно з австрийської фірми Ґасера. Підчас теперішної війни здобули Чорногорцї також богато турецьких карабінів і гармат, що бодай вчасти є нової конструкциї.
Чорногорська армія є мілїциєю. Рекрути образують ся два місяцї, а потім що року покликаєть ся їх на 18 тижнів на вправи. Служба війскова обовязує від 18 до 62 року житя. 