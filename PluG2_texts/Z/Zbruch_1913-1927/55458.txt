Вісти з Лемківщини.

Нам пишуть: В 1898 р. засновано в Новім Санчи заходом радн. Василя Яворського, П. Лїнинського і ин. товариство "Руська Бурса". До того добродїйного товариства принимано в члени особи нашої народности без огляду на партійну приналежність, бо основателї і керманичі товариства руководились тут, на окраїнах нашої землї, ідеєю згуртованя в товаристві всїх наших тямучих земляків доброї волї. Та ось стало ся по їх думцї. В чотири лїта по заснованю товариства, коли моральні труди і матеріяльні жертви наших найприхильнїйших і найдїяльнїйших людий придбали йому певнійшу основу, зуміли члени товариства противної партії захопити управу в свої руки, а в слїд за тим позбутись з товариства немилих собі людий, змінити статут, а товариство назвати "Общество Русская Бурса въ Новом Санчѣ им. В. Мѣйского." Новосандецькі Українцї були тодї зневолені оснувати другу, окрему бурсу при читальнї Просвіти. Аж щойно сього року перейшло майно "Русской Бурсы" знов в хосен української молодїжи. Президія ц. к. намісництва назначила радн. Василя Яворського правительственним комісарем для справ згаданого общества, додаючи йому до помочи прибічну раду в особі о. декана Михайла Дороцького і п. Евгена Шепаровича, директора тов. "Лемківський Союз" в Новім Санчи. Обовязком визначених осіб було перевести вписи нових членів і по постановам обовязуючого статуту вибір видїлу і голови товариства. Правительственна комісія завідувала справами "общества" від 28. червня до 20. серпня 1916. За той час придбала товариству 152 нових членів і приготовила новий статут до одобреня на загальні збори, які відбулись дня 20. серпня при участи 70 членів, під проводом п. Василя Яворського і в присутности ц. к. комісаря Ст. Заремби. З важнїйших моментів сих загальних зборів годить ся піднести, що всї присутні однодушно і серед довго треваючих оплесків згодились на те, щоби товариство дістало нову назву: "Українська Бурса ім. Василя Яворського", бажаючи тим чином дати вираз з почуванєм вдячности і признаня для сього найдїяльнїйшого і найбільше заслуженого громадянина на Лемківщинї. Впрочім статут змінено в сїм напрямі, щоби видїл міг мати по можности як найбільшу свободу рухів в узисканю фондів і завідуваню майном товариства. В склад нового видїлу увійшли вибрані одноголосою: радн. Василь Яворський, голова, оо. Дороцький Михайло, Давосир Петро, Смолинський Василь, Нанаси Володислав, п-нї Лукачева Софія, і п-ови Шепарович Евген, Кубійович Михайло, Голова Михайло, видїлові, вкінци п. Головинський Стефан і п. Дзюрбаль Василь, заступники видїлових. До контрольної комісії вибрані: п. Андрій Шеремета і Іван Гривна. Загальні збори приняли до відома, що з давнїйших членів стратили свої членські права 205, а остало в товаристві тільки 4, з яких однак анї один не явив ся на загальних зборах. Збори закінчено ухваленєм внесеня п. Яворського, щоби від зборів вислати подяку п. І. Кивелюкови і д-рови К. Левицькому за успішне полагодженє справи передачі товириства у належні руки. 