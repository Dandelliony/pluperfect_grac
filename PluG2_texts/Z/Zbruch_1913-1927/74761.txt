◦ ◦ ◦ ◦ ◦ ◦ ◦ ◦ ◦ ◦

Україна і большевицький мир.
ВІДЕНЬ, 21. грудня 1917. Париські часописи доносять, що Українська Центральна Рада заявила, що ведених російськими большевиками переговорів про мир не вважає за вяжучі для себе.
У міродатних віденських урядових кругах вважають сї вісти за зовсїм безосновні та думають, що на сїй точцї немає (?) між У. Ц. Радою і большевиками ріжниць. Вказують там на се, що в румунських і сербських війсках що раз більше росте бажанє мира та що війскові управи Румунїї і Сербії з огляду на те мусять заявити ся що до мира.
До париських донесень про становище У. Ц. Ради супроти большевицького мира коментарем може служити відомість, яку подаємо низше:
Над Кордоном 16. грудня. Маю зовсїм певну відомість, що Український Ґенеральний Секретар для війскових страв вислав до головної російської команди телєґраму, в якій іменем Українського Секретаріяту відкидає умови мира, предложені противною стороною, і оконечно зараджує відкликанє всїх українських війскових частий з російського фронту на Україну.
Розмова Троцького з Криленком.
Петроградські ґазети з 8. н. ст. грудня містять розмову Троцького з Криленком.
Троцький: Товаришу, начальний вожде, предкладаю вам приняти представника українського штабу в нашій кватирі. Також предкладаю включити представника Ґенерального Секретаріяту в склад загально-російської мирової делєґації.
Що-до утвореня єдиного українського фронту з теперішного південно-західного й румунського, то се питанє повинно остати відкритим до часу вислову волї всїх інтернованих областий демократичним шляхом.
Вповнї одобрюю вашу полїтику не робити полїтичних перешкод перенесеню українських віддїлів з півночи на південь, на скільки се можливе з огляду на загальне положенє фронту, стан транспорту і передовсїм апровізацію армії. В сїй справі рішенє належить до вас і до вашого штабу.
Власть Совіта не буде робити трудностий самоозначеню України. В які форми самоозначенє в кінцї не вилило ся би, признанє Української Народної Републики зі сторони російської власти буде як найповнїйше і найщирійше. Але ми вважаємо конечним явно показати не тільки перед російськими, але й перед українськими робочими масами противенство між соціялїстичною полїтикою власти Совіта і буржуазною полїтикою Української Центральної Ради, яка фактично стає, може бути проти волї деякої своєї части правительством посїдаючих кляс на Українї. Не маючи наміру накидати свою волю українському народови, ми готові всїми способами піддержати совіти робітників, жовнїрів і селян в боротьбі проти буржуазії полїтики противників теперішної Центральної Ради.
Що-до заяви комісаря козацьких війск кватири, то є воно грубе й безосновне й повинно бути рішучо відкинене.
Калєдін завів в Донеччинї воєнний стан. Копальняні робітники знаходять ся під гнетом режіму Калєдіна. В Ростові війска Калєдіна поставили на дахах кулемети й тероризують місто.
В руках нашої судової і слїдчої власти є документи, які без сумнїву вказують на тїсний звязок Калєдіна з монархістичним заговором Пуришкевича. З огляду на сї факти власть Cовіта заряджує міри, щоб одним ударом покласти конець злочинній дїяльности Калєдінцїв-Корнїловцїв.
Головно на Українї заряджено міри, щоби покласти конець протиреволюційному бунтови Духова. Члени козацького правительства розоружили оренбурський ґарнїзон і арештували виконуючий комітет, а також комітети війсково-революційний і страйковий. Ми приказали не входити в нїякі переговори з заговірниками. Тому предкладаємо вам, товаришу начальний вожде, негайно виправити в напрямі на Москву, Ростів і Оренбурґ сили, які, не захитуючи нашого фронту, були-б досить могучі, щоби в як найкоротшім часї стерти з лиця землї бунт козацьких ґенералів і кадетської буржуазії.
Криленко: Питанє про козацькі війска на фронтї є дуже остро в звязку в припиненим пляном Духонїна зібрати разом великі козацькі віддїли й перекинутн їх на Дон, Ураль і далї на схід. Віддїли стоять на зелїзницях без засобів поживи і рушити їх у глибину Росії не було би доцїльно, а держати їх на фронтї з огляду на заострені відносини також недоцїльно. Крім того вислати їх на Ростов злучене з територіяльним нарушенєм границї України.
Троцький: Запитайте Українську Центральну Раду, чи вона вважає себе обовязаною помагати нам в боротьбі з Калєдіном, чи буде вважати перехід наших війск на Дон як нарушенє своїх територіяльних прав. Відповідь Ради оголосіть для загальної відомости.
Ще раз повторяю, що конечні є як найшвидші зарядженя для здавленя уральського й донського бунту.
Деклярація козаків.
Ґенеральний Секретаріят України одержав 8. н. ст. грудня деклярацію комісаріяту козацьких війск при кватири з протестом проти петроградського правительства і з просьбою о поміч.
Деклярація, яка носить дату 7. н. ст. грудня, починаєть ся так:
"Предкладаю вашій увазї заяви, зложені в імени козаків в справі відношеня Совіта народних комісарів до козаків. Ми надїємо ся, що наша братня Україна могучим голосом буде протестувати проти проб большевицького правительства здавити окремі народности".
Згадавши про похід большевицьких війск на Дон, деклярація говорить:
"Війскове правительство донського війска поручило нам заявити перед Совітом народних комісарів і перед начальним вождом російської армії енерґічний протест проти такого вопіючого нарушеня народних прав і проти проб втягнути донське війско в кріваву міжусобну війну. Донське війско, признаючи кождому народови право уладжувати своє житє по своїй волї, не вважає для себе можливим вмішувати ся у внутрішні справи инших частий Росії і в боротьбі російської демократії ріжних партій заняло зовсїм означене становище строгої невтральности. На тій самій основі донське війско не позволить нїкому вмішувати ся в свої внутрішні справи, а тим більше не допустить до проб оружного впливаня на свою волю".
"Донське війскове правительство і все козацтво — говорить деклярація далї — виявляє свій енерґічний протест проти свідомо неправдивих вістий про акцію донського війска і його отамана Калєдіна, — вістий, які походять не від відповідальних провідних кругів і мають за єдину цїль розпалити ненависть темних мас до козаків і пустити одну часть демократії на другу."
Деклярація кінчить ся заявою, що "козаки своєї волї й житя дешево не віддадуть і на випадок здїйненя плянованого походу на Дон візьмуть ся за найкрайнїйші міри боротьби".
Мирові переговори і Поляки.
БЕРЛЇН 21. грудня (Вольф). Польський президент мінїстрів звернув ся до цїсарського правительства і правительства Австро-Угорщини з просьбою о допущенє польського правительства до мирових переговорів з Росією. Щоби ту справу обговорити, з'їде ся президент мінїстрів Кухаржевський з державним секретарем д-ром Кільманом в часї його подорожи до Берестя литовського. В звязи з тим удасть ся Кухаржевський на запросини державного канцлєра до Берлїна, де прибуде в суботу, 22. грудня рано, в товаристві шефа польського полїтичного департаменту ґр. Ростворовського.
"Мирові трудности".
БЕРЛЇН (Вольф). Як довідуєть ся "Lokal anzeiger" до вчорашних переговорів у державного канцлера, в яких взяли участь заступники всїх партій Нїмеччини, тривали ті переговори чотири години. Ті довготриваючі переговори вказують, що порушено ряд питань, яких полагодженє вимагає зручної, осторожної і терпеливої руки. Учасники переговорів розійшли ся з вражінєм, що з російським народом, хоча тільки поволи і постепенно, однак вкінци все таки повинно ся осягнути вдоволяючу єдність в справі мира. 