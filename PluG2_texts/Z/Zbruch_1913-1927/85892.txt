◦ ◦ ◦ ◦

Признаннє австрійським правительством Західно-української републики.    "Послѣднія Новости" (з 3. XII.) пишуть: Після одержаних в Київі вповні достовірних вісток німецько-австрійське правительство офіціяльно признало Західно-українську Републику на території Галичини. Це признаннє в даних умовах не має рішаючого значіння о стілько, о скілько не має впливу на судьбу народів Австрії австрійсько-німецьке правительство. Боротьба в Австрії єще продовжуєть ся. Відносини межи народами, що входили в склад Австрії складають ся не на основах справедливих і добровільних умов, а на основах і правах сили. В Галичині продовжуєть ся завзятий і непримирений бій між Поляками й Українцями, а рівночасно борють ся за границі і австрійську спадьщину Мадяри і Чехи. При таких умовах сам факт признання має чисто плятонічне значіннє. Умови складають ся так, що судьбу визволюючих себе народів мусять рішати народи самі. Чи це добре, чи зле — це друге питаннє. Але і з сим не можна не числити ся. Західно-українська Република істнує не тому, що така воля цілого українського народу, а тому, що істнуваннє являєть ся результатом національно-історичніх умов, тому, що загалом важко впрягти в ярмо наново народ, визволений з сього ярма, хочби на один часок.   Евакуація ґерманського війська.    Згідно з наказом головнокомандуючого добровольцями поїзди з німецькими воєнно-служащими повинні пропускати ся через Пост-Волинський без перешкод. Що-дня на Коростень та на Фастів одправляють ся поїзди. Поїзди підлягають огляду на Посту-Волинськім, а звідти йдуть далі.   Незалежність грузинської республики.    Швеція, Данія та Швайцарія фактично признали незалежність грузинської республики й прислали своїх представників при грузинському правительстві. Міністр закордонних справ грузинської республики передав у Христіянії представникам Анґлії та Франції меморандум, де запрошує визнати незалежність Грузії й прислати в Грузію своїх представників. Представники союзних держав зустріли меморандум прихильно.   Грузинський парлямент прийняв законопроєкт про вибори до установчої ради. Число членів установчої ради, буде сто двадцять, ценз дорослости — 20 років, голосовання загальне, різне, безпосередне, тайне. Військо має тільки пасивне виборче право.   Всі землі що належали бувшій царській фамілії в межах Грузії, переходять у державну власність.   На з'їзді директорів грузинських міністерств вирішено в усіх установах діловодство, негайно вести тільки на державній (грузинській мові)   Вуличня борба в Загребі.   З Загребу доносять до Любляни, що 5. XII. около полудня підняли уоружені, пяні банди жовнірів демонстрацію проти нового режіму. В числі около кілька соток, уоружені в машинові кріси явили ся на площі міста. В ціли привернення спокою явили ся поліціянти, відділи матрозів, як рівнож Соколи, які з матрозами відійшли до двох сусідних домів, щоби оминути проливу крови. Демонстранти зажадали видачі крісів, а коли їм се відмовлено, почали обстрілювати машиновими крісами оба доми. Матрози відповіли на се також стрілами з домів і в протягу двох годин настав знова спокій. Убитих було 13 осіб і 17 ранених головно студентів.   Америка проти звороту воєнних коштів.    РОТЕРДАМ, 6. XII. — "Дейлі Нюс" доносить з Ню-Йорку: Лєнсінґ заявив в понеділок на виділі на запит кількох сенаторів, що Америка не може згодитись на ніякі домагання до ворога на зворот воєнних коштів союзникам. В ніякому разі през. Вільсон не може вести такої політики.   Нагорода Нобля 1918.    Комітет Нобля подав до відома, що нема причини признати в 1918 р. нагороди Нобля пропонованим кандидатам. Нагорода лишить ся отже відповідно до основних приписів на другий рік.   Безвихідне положеннє в Росії.    Данське посольство в Росії порадило своїм землякам тамже проживаючим виїхати з Росії, а то з причини непевних відносин і безвихідних тамошних харчевих обставин. Велике число заводів і фабрик застановлено, а персонал увільнено.   Український голос 