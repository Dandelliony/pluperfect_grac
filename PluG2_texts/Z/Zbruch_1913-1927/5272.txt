Комїсия для виборчої реформи. — Ґрей проти Чорногори — Перед миром.

Комїсия для виборчої реформи.Нинї перед полуднем розпочались дальші наради комісиї для виборчої реформи над дальшими §§ краєвого статуту. В нарадах бере участь також намісник і віцепрезидент намісництва п. Ґродзїцький.
Проєкт ординациї виборчої вже надрукований і прийде незабаром на чергу нарад комісиї.
Наради розпочались дискусиєю над § 35 краєвого статута. Опозиция вшехпольсько-подоляцька виступала зі звісними закидами проти руської "національної куриї", яку сей § буцїмто промостив. Проти голосів опозициї параґраф ухвалено 12 голосами (проти 9) з незначними змінами чисто стилїстичними. Посли Цєнський, Ґломбінський і Пінїнський зголосили vot-а меншости.
В дискусиї над § : 28 заявив п. Стапінський, що вправдї мусить згодити ся на пропоновану петрифікацию, одначе уважає її за шкідливу й буде аґітувати за зміною сього § в будучім соймі. П. Ґломбінський ставить внесенє на зміну сього §-у остільки, що до комплєту має бути присутних 151 послів (2|3 сойму), а більшість мала б виносити 3|5 усїх присутних.
П. Левицький противить ся сьому внесеню, як суперечному з компромісовими засадами, і противить ся підтяганю постанов про ординацию виборчу під квалїфіковану більшість потрібну до зміни статута краєвого.
Нам. Бобжинський стверджує, що зміст внесеня п. Ґломбінського справдї суперечний з компромісовими засадами. Зрештою не можна раціонально умотивувати, чому квалїфікована більшість для ухваленя зміни постанов щодо компетенциї сойму мала б бути низша від квалїфікованої більшости потрібної до ухваленя зміни постанов про ради повітові.
П. Яворський заявляєть ся за додержанєм компромісу.
Наради ведуть ся дальше. Ґрей проти Чорногори. ЛЬОНДОН. (Ткб.) У відповідь на запит кількох послів в справі фльотової демонстрациї заявив державний секретар Ґрей в палаті громад.
Два воєнні анґлїйські кораблі удали ся на чорногорське побереже, щоби взяти участь у міжнародній демонстрациї фльот. Висаджуваня війск і гармат і бомбардованя не підприниметься перед надісланєм дальших інструкций. (Оплески). Становище Росиї, котра не терпить на недостачу кораблів, було зазначене в комунїкаті в д. 2 с. м. Беремо участь у сїй демонстрациї, бо ми дійшли з иншими державами до порозуміня, котре мусить ся піддержати сею демонстрациєю. Порозумінє се відносить ся до автономічної Альбанїї, тимчасом війна ведена Чорногорою і Сербією втратила давно характервійни за свободу проти Туреччини а має всї признаки завойовницької війни на Альбанцях, котрих стремлїням до свободи Европа не може відказати симпатиї, коли симпатиєю надклювала й инші балканські держави, що борять ся за свободу. Осягнути в сїй справі порозумінє межи великими державами було потрібно для удержаня мира і тому Анґлїя бере участь в демонстрациї.
На запит кількох послів, що домагали ся отвореня дискусиї Аскіт відповів, що в сїй хвили вважає дискусию небажаною.
Перед миром.
Услівя балканських держав. СОФІЯ. (Ткб.) Представники великих держав предложили Ґешову таку заяву: Нараду над усїми справами фінансового характеру застережеть ся комісиї в Парижи з участию балканських держав. Ґешов повідомив, що відповість на се, коли порозумієть ся з союзниками.
СОФІЯ. (Ткб.) Відповідь балканських держав на ноту великих держав у справі мирових услівій звучить:
Балканські держави висказують признанє великим державам за їх змаганя в справі допровадженя до заключеня мира і бажаючи улекшити їх задачу, приймають услівя посередництва великих держав з такими застереженями: 1) Щодо оконечного установленя границь Тракії приймається пропоновану великими державами граничну лїнїю за основу, але не за оконечну границю. 2) Еґейські острови Туреччина відступає балканським державам. 3) Балканські держави гадають, що проєктовані границі Альбанїї мусять вони знати наперед і сподїють ся, що гранична лїнїя згоджувати-меть ся з їх пропозициями, поробленими в Льондонї. 4) Домаганє воєнного відшкодованя маєть ся признати в прінціпі; висоту його рішить міжнародна комісия при участи представників балканськнх держав. 5) Балканські держави заперестануть воєнні операциї з хвилею принятя повисших услівій.
ПАРИЖ. (Ткб.) Декотрі часописи критикують відповідь балканських держав, Journal пише, що Европа не повинна позволити на се, щоби собі з неї кпили. Liberte пише, що Европа не може робити дальших уступок. Journal de Debats висловлює погляд, що балканські держави в своїй нотї лише позірно виявили поміркованє, в дїйсности утруднюють управильненє справи Скутарі і закінченє війни. 