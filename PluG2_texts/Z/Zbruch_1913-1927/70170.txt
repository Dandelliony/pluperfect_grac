◦ ◦ ◦ ◦ ◦ ◦ ◦ ◦ ◦ ◦

За українїзацію церкви. 
ВІДЕНЬ 29. серпня. "Кіевская Мысль" з дня 25. н. ст. липня у телєґрамі з Катеринослава повідомляє:
Губернський епархіяльний з'їзд приняв постанови про необхідність українїзації обрядової сторони церкви, богослуженя, проповіди, місій і церковної школи всїх степенів — все те постепенно, без противоріча св. письму. Бажана реставрація української церковної архитектури, народних церковних напівів і покликаня до житя українського релїґійно-морального видавництва книжок.
Корнїлов проти Українцїв.
ЛЬВІВ, 29. серпня. Віденська "Zeit" одержала з Женеви з дати 28 с. м. таку приватну телєґраму:
"L’Information" доносить, що Корнїлов взяв ся за драконські міри для здавленя українського сепаратизму.
Всїх членів українських рад робітничих і салдатських, не виключаючи навіть нездатних до війскової служби, він покликав під оружє.
Соціялїстичний конґрес в Петроградї про автономію України.
ЛЬВІВ, 30. серпня. "Frankfurter Zeitung" доносить на основі звідомленя париського "Temps", що в Петроградї відбув ся перший конґрес національних партій Росії. Своїх відпоручииків вислало 12 соціялїстичних партій Росії, між ними Українцї, Литовцї, Вірменцї, Могаметани і Жиди. Між иншим ухвалено, що великим національностям Росії має бути признана адмінїстраційна автономія; інтернаціональну соціялістичну орґанізацію має ся візвати, щоби в її склад увійшли не тільки представники поодиноких держав, але і народів.
Українська Центральна Рада і Поляки.
БЕPHO. Українське бюро доносить: Рада застерегла 20 місць для польської парляментарної фракції на Українї, з того 11 для соціялїстів і два для центру. Польський виконуючий комітет запротестував проти того подїлу, заявляючи, що придїл є недостаточний і не відповідає дїйсному полїтичному відношеню польських сил.
З московської державної конференції.
МОСКВА (Ткб.) На вчорашнім засїданю державної конференції була присутна п-нї Брешковська, яка серед живого заінтересованя зібраних виголосила промову. Брешковська закінчила апелем, щоб вже раз приступити від слїв до дїл, та щоб допомогти до того, аби армія вернула на розумну дорогу.
Кн. Крапоткїн виголосив велику полїтичну промову, в якій взивав армію, щоб перешкодила побідї Нїмцїв. Закінчив бажанєм, щоб Росію проклямовано федеративною републикою.
Плєханов протестував проти переконаня, начеб російські революціонери були готові до окремого мира з Нїмцями. До такої ганьби не були би вони нїколи спосібні, бо се булоб зрадою великої француської й анґлїйської демократії.
СТОКГОЛЬМ (Ткб.) Льондонські й париські дневники неприхильно оцїнюють промову Керенського. Вісти про подїї в Москві спричинили сильний упадок курсу рубля, який вчора (середа) осягнув найнизший курс, а саме 240 рублїв за 10 фунтів, коли нормальний курс виносив 100 рублїв за 10 фунтів.
З Фінляндії.
ПЕТРОГРАД (ПТА). Супроти заповідженого поновного скликаня фінляндського сойму, російські війска обсадили соймовий будинок в Гельзінґфорсї. В містї панує спокій. Робітничо-жовнїрська Рада зарядила поготївлє залог на воєнних кораблях.
Соціалїстична конференція коаліції.
ЛЬОНДОН (Ткб.) Соціялїстична конференція держав коалїції відкинула 55 голосами проти 4 внесенє, яке заявилось проти всякої дискусії з неприятельськими делєґатами, доки Нїмеччина не опорожнить обсаджених областий.
Послїдні вісти про війну.
ВІДЕНЬ, 30-го серпня. З воєнної пресової кватири доносять: Пополудни Італїйцї даремно наступали на високорівню Баінзіцца і Монте Сан Габрієлє.
БЕРЛЇН. Бюро Вольфа доносить дня 30. серпня вечером: Не було важнїйших подїй.
БЕРЛЇН. (Вольф.) Боєва павза в ґенеральнім наступі антанту тревала також через день 29. с. м. В Артоа зовсїм устали анґлїйські наступи.
На східнім фронтї дїяльність артилєрії була живійша, нїж попередними днями. 