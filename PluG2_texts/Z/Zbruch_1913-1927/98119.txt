◦ ◦ ◦ ◦

В Київі. "Варшавское Слово" подає: В Київі під проводом С. Петлюри, при участи представників "Громадського Комітету" відбулася ціла низка нарад. Новий Кабінет буде складений під кличем: один національний фронт. В склад нового Кабінету намічені: В.К. Прокопович — премієр без портфеля; А.В. Ніковський — міністр заграничних справ; І. Мазепа — міністр праці; отаман Сальський — воєнний міністр; А. Левитський — міністр судівництва; Г. Стемпковський —  міністр земельних справ; Г. Явата — міністр просвіти. Невияснена ще кандидатура на пост міністра внутрішних справ.   Немає російсько-литовського порозуміння? Посольство литовське в Берліні дементує вістку про російсько-литовський договір, який мав бути заключений в Ковні. В Ковні не було взагалі ніяких переговорів.   Ґраф Манвіль в дорозі до Парижа. Граф Манвіль, голова плєбісцитової комісії на Шлеську, виїзджає на днях до Парижа. Ходять слухи, що він має старатися о це, щоби справу плєбісциту в Тешині поладнано в користь Чехів.   Зірвання зносин між Польщею й Чехословаччиною. "Telegraphen Compagnie" подає з дипльоматичних джерел, що зносини між Польщею і Чехословаччиною мають бути небавом зірвані.   Наради між Л. Джорджом і Красіном. Париж. Радіо. Ава. Наради між Льойдом Джорджом і Красіном обертаються в тіснім економічнім крузі. Перед навязанням зносин Анґлія домагатиметься ґарантій, що виміна товарів не буде визискувана в цілях большевицької пропаґанди. Запрошений до участи в нарадах Мільран мав заявити, що поступатиме згідно зі зобовязаннями принятими в Ст. Ремо, в котрих нічого не сказано про якийсь політичний контакт з совітами. "Матен" пише, що Франція матиме представника на економічних нарадах. "Пті Журналь" доносить, що чехословацький міністер загр. справ Бенеш прибув саме до Льондону і стрінувся там з Красіном. "Тама" обговорюючи місію Красіна, пише, що Франція згідно з порадами Анґлії відказалася від якихнебудь політичних переговорів з совітським представником. Політика Франції ніколи не буде основуватися на уступках для большевицьких шантажистів, а протиставитиме їм патріотизм. Польдґу. Радіо. Красін осягнув в Льондоні такий успіх, що совітському правительству буде вільно удержувати в Льондоні бюро для виміни товарів між Росією й Анґлією. Красін порозуміється зі своїм правительством у справі анґлійських полонених в Росії. В цій справі має дати совітське правительство відповідь в найблищих днях. Обговорюючи приняттє Красіна Л. Джорджом, "Журналь д' Деба" висловлює жаль, що в справах такої ваги анґлійський премієр не взяв під розвагу тенденцію инших правительств. Льояльне розвязаннє спільних інтересів тепер потрібне більше як колинебудь, бо инакше можна викликати менше або більше грізну небезпеку.   Туреччина проти окупації Тракії. Польдгу. Радіо. Турецьку залогу в Адріянополі поставлено в боєвій готовости. Здається Турки силою хочуть спротивитися окупації Тракії Грецією. Між турецькими націоналістичними військами і головнокомандуючим франкських військ в Кілікії заключено перемиря.   Реченець конференції в Спа. Ліон. Радіо. Конференція в Спа відбудеться 21 червня. Італійське правительство заакцептувало цю дату. Наради триватимуть тиждень.   Підписаннє мирового договору з Угорщиною. Ліон. Радіо. Підписаннє мирового договору Угорщиною відбудеться в пятницю в Версальській палаті.   Громадська думка   