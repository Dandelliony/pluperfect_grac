Величава українська маніфестація за Австриєю у Львові.

Вчера вечером була столиця нашого краю сьвідком величавої української манїфестациї, яка була як найкращим доказом почувань української суспільности супроти Австриї. Вже по 7. годинї вечером зібрали ся Українці городецьких українських орґанїзаций на подвірю школи ім. Грінченка з музикою, лямпіонами і таблицями і вирушили ул. Городецькою до міста, де до них долучували ся члени инших українських товариств. З того утворив ся величавий
похід,
котрий перейшовши улицю Кароля Людвика, прибув до Ринку, де на него ждали члени центральних українських орґанїзаций і де він взріс ся до більше як пятитисячної маси. В Ринку задержав ся похід перед каменицею тов. "Просьвіта", співаючи національні гимни. Тут з балькону І. поверха промовив д-р Евген Озаркевич слїдуючі слова:
Промова.
Великі і важні хвилі переживаємо тепер ми і ціла держава. Бо ось на полудневій граници нашої монархії заблисла збруя і заревіли гармати, австро-угорські полки переступають границю, щоби ратувати честь і повагу сеї великої держави. В тій важкій для держави хвилї наша українська суспільність не заховує ся байдужно, але висказує ясно і з жаром, що стоїть при нашій державі, її династиї і цісарю. Прийшовши з під польського панованя під крила Австриї, ми знайшли тут захист і дали тут в сїй закутинї нашої великої України основи до відродженя нашого народу. Памятні сего ми усе стояли по сторонї Австриї, і тепер в сїй хвили наш український нарід з запалом вступає до армії, а навіть гуртує добровольців, котрі хотять положити свої голови ва сю державу і за її великодержавне становище. Бо коли дня 28-го червня поплила з злочинної руки шляхотна кров нашого архикнязя престолонаслїдника, котрий має стати нашим володарем, і на котрого глядїли ми з надїями, що під його панованєм діждемось уже цілковитого національного визволеня, то на се не було иншої відповіди як розправа з оружєм. І тому наш сїдоглавий монарх, розваживши все основно, кличе свої народи, щоби гуртували ся коло його престола і боронили з збруєю в руці чести сеї держави. Будь спокійний Великий Володарю наш, український нарід вложить усе, своє майно і свою кров, щоби боронити сю державу, її династию і цісаря! Піднесім могутний, щирий, з повного серця випливаючий клич : "Його Апостольське Цісарське і Королівське Величество, наш милостивий пануючий монарх Франц Йосиф І нехай жиє!" на що тисячна маса демонстрантів відповіла: "Славно!", "Нехай жиє Австрия і Цісар!" а музика відограла австрийський гимн, а опісля український сокільський марш. При звуках сокільського маршу рушив похід дальше
під Намісництво.
Треба було довшого часу, заки ся велика маса народу, яка в тім часї зросла до десять тисячів, могла перебити ся через вузкі улички з Ринку і уставити ся перед намісництвом. На перші оклики "Славно" заяснїли усї вікна в мешканю ц. к. намісника, а музика заінтонувала австрийський гимн. В тій хвили явив ся намісник д-р Коритовський на бальконї. По короткій промові одного з комітетових, котрий висказав ціль сеї манїфестациї, відповів д-р Коритовський з балькону, висказуючи подяку іменем Його Величества Цісаря, за сї вислови льояльности української суспільности у Львові. Музика відограла тепер наш народний гимн "Ще не вмерла Україна". При звуках українського народного гимну передифілював цілий похід перед намісником, прямуючи під
ґенеральну команду
при Бернадинській площи. Тут відіграла музика австрийський гимн і марш Ракочія а народна маса підносила клич: "Нехай жиє австрийська армія!" На бальконї команди явив ся командант львівського корпусу ґенерал Кольошварі з цілою ґенералїциєю, дякуючи демонстрантам за заяви льояльности для австро-угорської держави і її монарха та за признанє для армії.
Знова роздали ся звуки музики і сьпіву "Ще не вмерла Україна" і при звуках нашого національного гимну пішов похід дальше під офіцирське касино при ул. Фредра, де рівнож відограно австрийський гимн і марш Ракочія. Під сю пору було зібраних в касинї дуже богато офіцирів, іменем котрих промовив один зі старших офіцирів в українській мові, висказуючи ся з признанєм про льояльність Українців для австро-угорської монархії і про хоробрість українських жовнірів. Знова оклики "славно", "нехай жиє армія" і при звуках "Гей там на горі Сїч іде" рушив похід до своєї оконечної ціли.
Під нїмецьимй консулят
при улици Хмельовського. По дорозі і під консулятом дали чути ся могучі оклики: "Нехай жиє цісар Франц Йосиф", “Нехай жиє Нїмеччина", "Нехай жиє цісар Вільгельм II", "Проч з Росиєю", "Нехай жиє Україна". Відограно знов австрийський і український гимн і похід завернув в улицю Словацького, де розвязав ся о 10 год. вечер. Значна часть походу рушила на Городецьку улицю під Сокіл III і ту ще промовляв П. С. Біляк.
Взагалї вчерашна українська демонстрация за Австриєю львівських Українців випала дуже величаво, без порівнаня величавійше як польська демонстрация з попередного дня, бо українська демонстрация була що найменше в троє більша від польської і в нїй брали участь всї наші визначнїйші люди, коли в польській демонстрациї були майже самі Жиди і уличні павпри, а нї одного визначнїйшого Поляка. 