◦ ◦ ◦ ◦ ◦ ◦ ◦ ◦ ◦ ◦

Австрійські воєнні цїли.
ВІДЕНЬ. (Вл. тел.) В "Австрійськім Політичнім Товаристві" почав ся ряд дискусійних вечерів про "наші воєнні цїли". Дебата має характер довірочний та м. и. також з огляду на цензурні відносини не буде публикована.
Анґлїйські домаганя.
ВІДЕНЬ (Прив. тел.) Анґлїйська часопись "Nation" вичисляє ряд умов, під якими можливий мир Анґлїї з Нїмеччиною, а саме: відступленє Мецу і части Альзації й Льотаринґії Франції разом з відступленєм занятих француських областей; покиненє й відшкодованє Бельґії; самостійна Польща (очевидно під скиптром Романових — Ред.); відступленє переважної части нїмецьких кольоній в Африцї; приверненє независимости Сербії, вивінованої належним зелїзничим полученєм; зневтралїзованє Дарданелїв; відступленє Трентіна Італїї та переміна Трієсту на свобідне портове місто.
З сих умов наглядно видно, як ще далеко до отверезїня Анґлїї, та як ще далеко до мира. Замітне одначе, що в сих умовах мира забуто "про Галичину". Чи се припадок, чи може Анґлія лиш в святочних виступах деклямує про "визвольну" місію Росії?
Італїйський голос про конференцію антанту в Петроградї.
ЛЮҐАНО (Пр. тел ) "Сorriere della Sera" пише, що думка про конференцію в Петроградї повстала перед думкою про конференцію в Римі, а саме по нещасливім вислїдї ромунського походу. Одначе мінїстерські крізи в Анґлїї і Франції припізнили виконанє сеї думки.
Петроградська конференція представляє не вступ, а закінченє періоду критики й нового упорядкованя, з якого мусить вирости будуча акція великого союза. Для Італїї наради в Петроградї мають особливе значінє, бо війскам Росії й Італїї припадає що раз важнїйша головна задача в сїй війнї поконати Австро-Угорщину.
Нїм.-нац. Союз домагаєть ся безпроволочної перебудови Австрії.
ВІДЕНЬ (Вл. тел.). Президія нїмецького національного Союза на засїданю 30. сїчня рішила домагати ся від правительства безпроволочного переведеня нового управильненя справ в Австрії і особливо управильненя чеського питаня.
Воєнні комунїкати австро-угорського ґенерального штабу з дня 1. лютого.
Незвичайно остра зима на цїлім східнім фронтї не допускає нїякої значнїйшої боєвої дїяльности. Також з італїйського фронту і з Альбанїї нема нїчого важного до оголошеня.
Воєнні комунїкати нїмецького ґенерального штабу з дня 1. лютого.
Західний терен війни. В богатьох місцях фронту наступи в стежних цїлях дали нам цїнні відомости про неприятеля.
Східний терен війни. Фронт князя Лєопольда баварського: При дуже великих морозах тільки в кількох місцях боєва дїяльність була значна.
Над Нараївкою, на південний схід від Липицї долїшної части саксонського полку вдерли ся до російського становища і вернули, приводячи 60 бранцїв і 1 машиновий карабін як воєнну добичу.
На фронтї архикнязя Йосифа і в области війск Макензена малі сутички перед становищами і відокремлений артилєрійський огонь.
Македонський фронт: На південний захід від озера Дойран відперто віддїли, які після сильного огня пішли приступом. 