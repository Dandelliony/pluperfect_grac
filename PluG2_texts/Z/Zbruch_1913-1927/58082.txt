◦ ◦ ◦ ◦ ◦ ◦ ◦ ◦ ◦ ◦

Послїдна світова війна.
ЦІНЦІННАТІ (Ткб). Президент Вільзон виголосив тут бесїду, в якій промовляв за утворенєм союза народів в цїли удержаня мира після теперішної війни. Президент Вільзон сказав, що се послїдна світова війна, перед якою можуть зберегти ся Сполучені Держави. Однак нарід повинен бути готовий ужити в конечнім случаю своєї сили, щоби перешкодити будучим війнам. Деколи, серед деяких обставин дуже трудно приходить ся вберегти невтральність.
Кербер дістав від цісаря порученє уторення нового кабінету.
ВІДЕНЬ (Пр. тел.) Вчера, дня 27. с. м., спільний мінїстер фінансїв д-р Ернест Кербер, вернувши з Будапешту, де конферував з угорським президентом мінїстрів ґр. Тісою, був у цїсаря на аудієнції, яка тягнула ся цїлу годину.
На сїй авдієнції мав він здати цїсареви справу з своїх переговорів з шефом угорського правительства в справі угоди між Австрією й Угорщиною.
Кажуть, що хід переговорів між будучим президентом мінїстрів австрійським і президентом мінїстрів угорським був зовсїм вдоволяючий та що ґр. Тіса не буде дуже опирати ся змінам, яких зажадає д-р Кербер в проєктї ґр. Штірка.
Зрештою найлїпшим доказом того, що ті переговори випали вдоволяючо, може служити факт, що Кербер дістав від цісаря припорученє утвореня нового кабінету.
По авдієнції порозумів ся Кербер з теперішнім управителем кабінету кн. Гогенльоге, повідомляючи його про одержану від цїсаря місію.
З огляду на те, що в теперішних відносинах довша провізорів не є бажана, треба сподївати ся оголошеня іменованя нового кабінету в найблизших днях, може вже навіть в недїлю.
Що-до складу кабінету мають наступити значні зміни. Теку мінїстерства внутрішних справ має задержати для себе сам Кербер, оставляючи в мінїстерстві також придїленого сюди краєвого президента Горішної Австрії бар. Ганделя. Теку мінїстерства фінансів має обняти дотеперішний мінїстер торговлї д-р Шпіцміллєр. Теку мінїстерства судівництва має обняти бар. Калль, президент висшого краєвого суду в Інсбруцї. На мінїстра рільництва мав би бути покликаний Поляк, професор краківського унїверситету д-р Антін Ґурський (його книжку п. н. "Braki krajowej produkcyi Galicyі", де він між ин. промовляє за веденєм плянової польської кольонїзації на сходї, реферували ми перед тижнем. — Ред.). Між кандидатами на мінїстра зелїзниць називають д-ра Бардольфа, шефа ґенерального штабу армії Бема-Ермолї. Мінїстер краєвої оборони бар. Георгі і мінїстер віроісповідань і просвіти Гуссарек мають остати на своїх становищах.
Утеча з Букарешту.
СТОКГОЛЬМ (Прив. тел.). Як доносить "Русскоє слово", до Одесси приїзджають поїзди з ромунськими утїкачами, що покинули Букарешт або инші ромунські міста та їдуть через Петроград до Анґлїї і Франції. Карти їзди поїздами з Букарешту мають бути видані два тижнї наперед. Велике число мешканцїв Букарешту мало виїхати до Яссів і Унґені. Кишинїв переповнений збігцями. Однак покищо не заряджено загальної евакуації Букарешту, але правительство робить все, щоби населеню облекшити виїзд.
Виселенє Констаци.
ЛЬОНДОН. Райтер доносить з Одесси під датою 25. с. м.: Анґлїйський, російський і француський конзулї, які прибули сюди з Констанци, були одні з послїдних, що виїхали з того міста. Евакуація Констанци відбула ся в порядку. В послїднім тижни мешканцям доводило ся богато терпіти від акції нїмецьких і болгарських лїтаків. У вівторок почав ся артилєрійський огонь на місто. Послїдні виселенцї кинули місто в суботу. Власти остали до послїдної хвилї, працюючи над вивозом припасів зелїзницею. Вкінци відступили війска серед боїв задних сторожий проти неприятельської переваги. Гармати воєнних кораблїв пособляли успішно дїланям сухопутних війск і завдали приятелеви втрати. В недїлю рано висунені наперед ґрупи неприятельських війск були відділені від міста тільки о 4—5 км. Погода була бурлива і падав дощ. Лїтаків вже не було видко. Послїдний поїзд до Чернаводи їхав вже під огнем неприятельської артилєрії. Неприятель зосередив безнастанний огонь на пристань. Російські моряки мимо острілюваня не вставали в працї. Опісля фльотиля відступила не ушкоджена. Ромунські збігцї оповідають, що неприятельські лїтаки кидали проклямації з зазивом, щоби Ромуни не лякали ся, бо побідники приходять не як вороги, але як други.
Полковник Ремінґтон про семиродський фронт.
ГАҐА (Прив. тел.). Війсковий співробітник дневника "Times" полковник Ремінґтон містить в згаданім дневнику огляд воєнного положеня Ромунїї. Ремінґтон висказує погляд, що нїмецькі армії Фалькенгайма, які йдуть походом проти Ромунїї, утворені не з новобранцїв, тільки в той спосіб, що вменшено скількість баталїонів нїмецької піхоти і таким чином сформовано нові дивізії. Можливо, що 20 до 30 нових нїмецьких дивізій творить ся, або що вони вже готові. Се певне, що під проводами Фалькенгайна бєть ся в Семигородї 40 дивізій та що на тім фронтї треба сподївати ся приходу російських підмог. І тому імовірно Гінденбуґ не буде наставати на дальший похід, поки для нїмецької армії в Семигородї не прийдуть скріпленя, які ледви чи можна буде взяти з Західного фронту.
Опісля пише ґенерал Ремінґтон: "Здаєть ся, що ґенерал Брусїлов своїми завзятими наступами прикував до сього фронту велику часть нїмецьких дивізій, які доставлено з заходу і деякі нові дивізії. Трудно буде ті війска післати проти Ромунїї, доки ще тривають російські атаки. Між Луцком і Володимиром Волинським, коло Галича і Дорна Ватри боєва дїяльність не втихає, однак дасть ся запримітити змаганє противника стати атакуючою стороною, особливо в околици Дорна Ватри, де наміром Нїмцїв є віддїлити російську армію від ромунської, та який досї не мав успіху. Наближаєть ся зима та звідомленя доносять, що Карпати вкритї снїгом; що Гінденбурґ буде могти небавом пересунути значнїйші сили із східного фронту на південь. Гори, що заслонюють Ромунїю з заходу є проходимі до грудня, о скільки зима ненадїйно не пічнеть скорше. І Фалькенгайн очевидно змагає до того, щоби взяти гірські семигородські провали, які він мусить мати в руках, щоби цїлим фронтом піти вперед."
Ремінґтон докоряє Ромунїю за те, що вона не вихіснувала часу між 27 серпня і 26 вересня до того, щоби відповідною силою укріпити гори. Дивна теорія, що можна спокійно дожидати неприятеля по тім боцї гір, вже давно втратила свою стійність. Коли провали і верхи будуть в руках неприятеля, то він там уставить свою артилєрію. Він буде розпоряджати тодї дуже пригожою операційною областю. Піхота і артилєрія можуть нинї зайти всюди, де їм треба і де того є доволї свобідних нїмецьких і австро-угорських війск, які відповідно зоружені і заправлені до гірської війни, а між ними найкрасше альпійський корпус Баварцїв, що перебули потрібні вправи в Трентіно. Російські і ромунські боєві сили чисельно доволї сильні, щоби здержати похід Фалькенгайна. Та питанє чисельної переваги хитке, бо воно зависиме від скріплень з одної чи другої сторони.
Морська битва в анґлїйськім каналї.
БЕРЛЇН. Бюро Вольфа оголошує: В ночи з 26 на 27 с. м., часть наших оружних сил торпедових виплила з нїмецького заливу через пролив Dover-Calais аж до лїнїї Folkestone-Bulogne в анґлїйськім каналї. Після дотеперішних донесень підводного човна коло Коммодоре Мікельвен затоплено в части безпосередно перед анґлїйськими пристанями 11 кораблїв, що були передною сторожею, а два або три протиторпедові сили чисельно доволї сильні, щоби здержати похід Фалькенгайна. Та питанє чисельної переваги хитке, бо воно зависиме від скріплень з одної чи другої сторони.
Нагорода Нобля.
Каролїнський Інститут медично-хірурґічний порішив відложити наданє сегорічної нагороди Нобля за заслуги в области медицини до слїдуючого року. Відложена нагорода з 1915 р. не буде роздана, лише з неї буде утворений окремий фонд для ряду нагород за заслуги з области медицини.
Вибух в італїйській фабрицї пороху.
Підчас вибуху в фабрицї воєнних матеріялів в Туринї згинули 4 робітники, а 20 віднесло рани. Будівлї фабрики знищені. 