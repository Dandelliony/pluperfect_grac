◦ ◦ ◦ ◦ ◦ ◦ ◦ ◦ ◦ ◦

Повідомленя про погибших жовнїрів. По мисли виданих в послїднім часї постанов на будуче про смерть жовнїрів на війнї буде повідомлювати родину погибшого війсковий капелян. В такім повідомленю буде названий віддїл війска, війсковий степень, дата смерти і місце, де поховали убитого жовнїра, о скільки воно відоме. Такі повідомленя будуть заосмотрені в печатку і підпис капеляна.
Отворенє вистави виробів домашного промислу і вишивок відбуде ся невідклично дня 21. червня 1916 р. Предмети призначені на виставу просить ся львівські Вп. Панї приносити в днях від 15—18 с. м. включно, о год. 5—6 пополудни до музея Ставропіґії (ул. Бляхарська ч. 11 І. пов.), де вистава відбуде ся. — Е. Макарушкова, М. Лїщинська
Кореспонденція з бранцями. Спільне центральне бюро виказів бранцїв оповіщає: Просить ся публику у її власнім інтересї, щоби обмежила кореспонденцію з бранцями до кореспонденційних карт, а не писала листів. Доказано, що лист пересїчно є в дорозї о 2 місяцї довше нїж карта. Причини треба шукати не в почтї а в цензурі: в тім часї в якім полагоджуєть ся 5—10 карток, можна полагодити що йно один лист і в той спосіб даєть ся можність більшій скількости людий порозуміти ся з бранцями.
Податкова свобода доходів зі заграничних льосів і клясової льотерії. Доходи з заграничних льосів за послїдні роки, хоча без сумнїву підлягають доходовому податкови, а в порівнаню з доходом за мирових часів повинні підлягати податкови від воєнних зисків, будуть від того податку звільнені. Сюди належать також між иншим і зиски з класової льотерії.
Заходи польських послів в мінїстерствах. ВІДЕНЬ (Ткб). У виконаню ухвал з'їзду галицьких міст були дня 8. червня с. р. посли Маркєвський, Федорович, Стеслович, Ґрос, Клеский і Діяманд під проводом посла Леа в дотичних мінїстерствах, щоби предложити бажаня з справах апровізації і помічничої акції кредитової для міського населеня та в справі найшвидшого введеня в житє промислової секції централї для відбудови Галичини. У всїх тих справах попер домаганя депутації намісник бар. Діллєр і мінїстер для Галичини Моравський, а у дотичних мінїстерствах стрінули ся посли з повним признанєм своїх бажань, так що є вигляди на їх близьке здїйсненє. 