◦ ◦ ◦ ◦ ◦ ◦ ◦ ◦ ◦ ◦

Вересневі бої в Південній Буковинї.
Кореспондент "Berliner Tageblatt" пише з ц. і к. воєнної пресової кватири під датою 2. с. м.:
Фронт у південній Буковинї, який тягнеть ся від области Цапуля над Золотою Бистрицею до Дорни Ватри і доходить на південний захід звідси до семигородської границї, був в останних днях виставлений на найзавзятійші комбіновані наступи Росіян і Ромунів. В области Кірлїбаба Цапуль Росіяни, по цїлих днях артилєрійського підготовленя, новими, на ново приведеними силами, між якими були також ґвардійські полки, виконували наступ за наступом, а коло Дорна Ватри і Мештіканешті Росіяни й Ромуни спільно наступали на наші становища. В сих боях не можна було завважити нїякого нового стратеґічного моменту; неприятель старою методою йшов безоглядно, жертвуючи кольонну за кольонною. Найсильнїйльше кипіла боротьба від 19. до 23. вересня, а опісля знов 27. вересня. Тенденція тих боїв ясна. Росіяни мали проломити наші становища коло Кірлїбаби й дістати ся на угорську землю, а Ромуни мали осягнути ту саму цїль коло Дорни Ватри. Не є неправдоподібне, що ворог поновить свої зусиля. Одначе можна з найбільшою певністю сказати, що пролім, який лежить в його намірах, йому не вдасть ся. Бо навіть збільшенє сили наступів на теренї лїсистих Карпат не має більших виглядів на успіх нїж доси. Доси вспіли тільки Росіяни виперти нас з сеї чи тої гори. Одначе головні становища ми задержали. За те ворог так вичерпує свої сили, що все потребує нових скріплень.
По зізнаням полонених мали Росіяни в другій половинї вересня сфорсувати Карпати. Се все пригадувано війску, зазначуючи, що кождий втрачений день зменшує шанси.
Білянс вересневих боїв у південній Буковинї такий: Росіяни втратили в сїй части фронту 30.000 як убитих, ранених і таких, що занедужали від злої погоди. Таку важку цїну заплатили вони за здобутє кількох гір, сумежних з Цапулем. Ми заняли инші гори в области Кірлїбаби, де Росіяни зустріли зелїзний мур, бо сї наші становища такі знамениті, що ставлять перед Росіяними справжню Сизифову працю. В геройськім опорі наших війск взяли визначну участь союзні війска коменданта армії Кірхбаха, куди належать також хоробрі ополченцї полковника Паппа, що би з Росіян на тім самім місци, де в 1915 р. завдав їм тяжке пораженє, яке тодї в дальших наслїдках довело до визволеня Буковини.
Війскові й полїтичні зарядженя в Ромунїї.
СТОКГОЛЬМ (Пр. тел.). "Рєч" доносить з Букарешту: На основі королївського приказу покликано на 7 жовтня ромунський річник 1919. Ромунський мінїстер війни виробив проєкт закона про уживанє полонених при копаню стрілецьких ровів і при хлїборобських роботах. Є плян часть полонених відіслати до союзників. На останнім засїданю ромунської мінїстерської ради обговорювано питанє вступленя до кабінету визначних провідників полїтичних партій; одначе сю справу відложено. Мінїстерська рада рішила відбувати засїданя три рази на тиждень для полагоджуваня біжучих справ. До Букарешту приїхало 15 заступника російських зелїзниць, щоби порозуміти ся що-до правильного перевозу анґлїйських і француських товарів через Унґені до Ромунїї.
Нїмецько-болгарський похід в Добруджі.
СТОКГОЛЬМ (Пр. тел.). "Русское Слово" доносять з Букарешту, що не є се нїяка тайна, що нїмецько-болгарські війска стоять тільки 20 верст перед Констанцою. В Констанцї чути дуже добре гук гармат, мешканцї покидають місто. Альбанський конзуль в Одесї одержав відомість, що всї російські й анґлїйські родини щасливо опустили Констанцу.
Нїмецький наслїдник престола про війну.
ЛЬОНДОН. (Райтер). Дневник "Times" одержав з Ню-Йорку зміст розмови нїмецького наслїдника престола з одним американським дневникарем, в якій наслїдник престола говорив про непохитну певність нїмецького народу, що неможливо проломити нїмецький фронт на заходї, та вказав на неоцїнену користь того, що Нїмеччина може в міру потреби перекидати війска із сходу на захід і на відворот. Наслїдник престола висловив ся, що нема надїї на близький мир. Всї ґенерали, офіцири і жовнїри волїли би ту великанську працю, наукові дослїди і геройство, які тепер обертаєть ся на те, щоби побідити неприятеля, обернути на поборюванє спільного ворога цїлого людства.
Бої на Волинї і в Галичинї.
ВІДЕНЬ (Ткб.) Російське звідомленє з 4. с. м.: В околици Бубнова коло Шельвова і Коритницї завзята боротьба йде далї. Над Ценївкою, як також коло жерела Золотої Липи не приятель завзято вдержує свої становища. В боротьбі в околици Дорни Ватри хоробрий ґенерал бриґади Ґоранов, який брав участь у війнах 1877 і 1904 р., тяжко ранений. На рештї фронту місцями огонь гармат і карабінів. На фронтї в Добруджі російські канонїрки на Дунаю острілювали лїве болгарське крило коло Расови й гори Чернавода. Наш похід в околици Расова Кобадіну Перзелї поступає далї.
БЕРН (Ткб.) "Temps" пише про положенє на російськім фронтї: В північній части фронту Росіяни остають в дефензиві. Богато більше поважні бої ведуть ся на південь від Припети, особливо під Луцком, Володимиром Волинським і над Золотою Липою. Тут Нїмцї спровадили значні скріпленя. Вислїд битви в сїм місци мати-ме дуже велике значінє.
Болгарське звідомленє з 5. жовтня.
Македонський фронт: На фронтї між озером Преспа і Вардаром не зголошено зміни положеня. Місцями значна дїяльність артилєрії. На схід від Вардару спокій. В низу гір Белясіч нема зміни. Неприятельська артилєрія без успіху острілювала дворець в Перей, але наш огонь приневолив її до мовчаня. На фронтї над Струмою огонь артилєрії, піхоти і машинових крісів. Пробу неприятельських баталїонів посунути ся з примістка Орілїяк в напрямі місцевости Невелєн ударемнено нашим огнем. На березї Егейського моря спокій.
Ромунський фронт: Здовж Дунаю спокій. Пробу переправи неприятеля коло села Рагова ударемнено і тепер нї одного ромунського жовнїра нема на нашім березї. В переважній скількости сїл, які неприятель був обсадив, ромунські війска допускали ся мордів, насильств, підпалів і т. д. Є се погані вчинки для народу, який хоче назвати ся народом культурним. В Добруджі всякі зусиля неприятеля посунути ся до наших становищ на лїнїї Карабаджа Софуляр Амдача. Первелї зломано нашим огнем і протинаступами. Не повело ся також декілька нічних неприятельських наступів. На прочім фронтї значна дїяльність артилєрії. Над берегом Чорного Моря наші гідропляни на висотї Манґалїї заатакували неприятельський корабель бомбами і приневолили його до утечі. 