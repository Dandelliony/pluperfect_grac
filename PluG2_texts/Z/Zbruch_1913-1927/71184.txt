Відкритий лист

до ЙЕ. ґр. Гуйна, ц. к. намісника Галичини, президента "Намісниківського Комітету ратункового для освободжених областий краю".
Львів, 24. вересня 1917.
Ваша Ексцелєнціє!
Редакція "Дїла" дістала офіціяльне повідомленє про утворенє і склад "Намісниківського Комітету ратункового для освободжених областий краю" з просьбою о як найприхильнїйше підпиранє комітету в його змаганях. З огляду на те, що Ваша Ексцелєнція є творцем і президентом Комітету, вважаємо довести до відомости Вашої Ексцелєнції в сїй справі ось що:
Освободжені области краю, яким Комітет має нести рахунок, се Східна Галичина, заселена передовсїм українським народом, отже розумієть ся само собою, що акція, яка має на цїли нести ратунок знищеному війною населеню Східної Галичини, може числити на як найбільше наше підпертє. Одначе ми мусимо мати запоруку, що така акцїя справдї має таку цїль і знаходить ся в руках людий, які є здїбні до сповненя такої цїли.
Такої запоруки Комітет, утворений Вашою Ексцелєнцією, на жаль, не дає.
Населенє Східної Галичини є в скількости коло 70% українське, отже і з новочасного духа принципу самоозначеня народів і з духа покладеного в основу конституції нашої держави принципу рівноправности народів виходило би, що Комітет, який має нести ратунок населеню переважно українському, повинен складати ся переважно з Українцїв. Виходить се також з духа гуманїтарности, бо ж найщирійше ратувати можуть власне свої їх.
Тимчасом в Комітетї, утворенім Вашою Ексцелєнцїєю, на 32 членів знаходить ся всего 7 Українцїв, отже Поляки творять в нїм над 78%, Українцї не-цїлих 22%.
Відносини між обома народами краю, в якім Ваша Ексцелєнція займають становище ц. к. намісника, є відносинами постійної, що раз острїйшої полїтичної боротьби. Що в таких відносинах одна сторона не може бути прихильно настроєна до другої сторони, се самозрозуміле, отже тим самим не можна одній сторонї віддавати в руки рішеня, як дбати про добро другої сторони.
З окрема — чи відношенє урядуючого президента комітету п. Дембовського до українського народу на його становищи віцепрезидента Краєвої Шкільної Ради, становище польського епископату в справі соймової виборчої реформи, становище таких мужів, як ґр. Лев Пінїнський, кн. Витовт Чарториський, проф. Станислав Старжинський в українські справі, — може дати запоруку, що комітет, в якім вони мають вплив на цїлу польську більшість комітету, може відносити ся прихильно й без упереджень до українського населеня Східної Галичини?
Наше найглибше переконанє, що комітет, утворений Вашою Ексцелєнцією, може тільки тодї сповнити свою місію супроти населеня Східної Галичини, коли його національний склад буде відповідати національному складови населеня Східної Галичини. І тому ми тільки тодї можемо підпирати комітет в його змаганях, коли б Ваша Ексцелєнція змінили його склад на основі духа національної рівноправности. Навпаки супроти комітету з теперішнім складї ми в інтересї нашого народу мусимо займати становищ як найбільшого недовіря. 