Справа зелїзничої рампи на жовківськім передмістю. — Річниця "чорної пятницї". — 

Справа зелїзничої рампи на жовківськім передмістю. Зелїзнича рампа на жовківській улици є - як відомо - великою перешкодою в комунїкациї сею улицею, бо перед кождим виїздом поїзду з двірця "Підзамче" на головний дворець рампу, що перетинає улицю замикають а переїзжаючі і прохожі мусять ждати, аж поїзд переїде. З сеї причини вже від довшого часу мешканцї сеї дїльницї роблять заходи в центральнім прави-тельстві, щоби сю рампу знести. Одначе стараня довший час розбивали ся, то з причини непри-хильного становища правительства то з причини лихого веденя справи. Аж доперза сего року прийшло до порозуміня і на останнім засїданю ради міста Львова принято реферат з проєктом рад. Гінґлєра, який представляєть ся так: улиця Жовківська буде піднесена почавши від улицї Місіонарської аж до ул. сьв. Мартина в сей спосіб, що теперішний зелїзничий тор буде попрова-джений понад сею улицею. Ул. Татарська буде йти тепер тунелем попід ул. Жовківську, з Жовків-ською ул. буде лучити ся ул. Татарська сходами, а з ул. Обїздовою тунелевим переходом під зелїзничою терасою. Східна часть Татарської ул. має лучити ся доїздом з піднесеною ул. Жовківською. Ул. Обїздова буде попроваджена попри піднесену ул. Жовківську, ул. Нова. Ул. Обїздова дістане сходи які будуть провадити на піднесену ул. Жовківську, сходи ті мають бути архитектонїчно виконані. Разом з сею справою лучать ся дальші жаданя громади. А саме місто має домагати ся від зелїзничого скарбу уладженя зелїзничого валу між Підзамчем і Клепаровом при помочи мостів, перепустів і аркад в сей спосіб, щоби части міста нинї роздїлені валом получити, оскільки сего вимагати-муть реґуляция, потреби міста, комунїкацийні і естетичні згляди. На кошти, які з того випливати-муть, може також громада дещо дати. В справі перебудови валу міська рада удїляє на разї слїдуючих директив: а) заступити зелїзничий вал від Замарстинівської ул. до Полтвяної склепленим або зелїзними віядуктом, що треба вробити рівночасно з піднесенєм Жовківської улицї; б) розширити підїзд для Жерельної улицї з 9.20 метрів на 50 в сьвітлї; в) між Жерельною і Клепарівською улицею має ся вибудувати підїзд ширини 18 метрів і г) підїзд для Клепарівської улицї розширити на 25 метрів. Кошти цїлої сеї будови має понести правительство, без жадної помочи міста, одначе цїле урядженє перейде на власність міста. Проєкт сей рада міста приняла з додатковим внесенєм радного Двернїцького, щоби президия міста звернула ся до правительства, щоби зелїзничий скарб приняв на себе просьвітленє зелїзничого шляху в місцях зазначених референтом.
Річниця "чорної пятницї". В дни 9. мая минула 40 лїтна річниця "чорної пятницї" у Відни, коли то на віденській біржі наступив великий крах. Тодї видано більше-менше 1005 концесий на закладанє нових банків і ріжних фінансових інституций. В 1873 роцї грали всї на біржі, навіть покоївки і льокаї. Тому то й розміри краху були величезні. Всї ратункові средства, як моратория, збільшенє числа виданих банкнотів не богато помогли. Найбільше потерпіли тодї акциї "Wiener Bankverein", котрі спали з 870 корон на 80 кор. Віденські дневники подаючи сю вістку вказують на велику знижку, яка панувала в послїдних днях на віденській біржі і на велику жажду до гри в біржі з причини численних філїй, які закладають усї віденські банки. Reichspost остерігає перед небезпекою, яка грозить з причини сего замилуваня до біржевої гри. 