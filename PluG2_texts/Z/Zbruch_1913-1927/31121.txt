Виплати за побрані війском конї і худобу.

Виплати за доставлені конї переводить ц. к. Мінїстерство скарбу (департамент X). Треба предложити квіт ц. к. староства або уряду податкового і подати докладно свою адресу. Коли нема поквітованя (пр. квіт лишив ся дома), треба внести прошенє до тогож мінїстерства і подати, кілько і які конї війско взяло, день і число віддїлу чи імя дотичного офіцира. Ц. к. Мінїстерство, чи то відбираючи квіт чи на внесенє прошеня, зажадає виясненя від ц. к. галицької Дирекциї скарбу в Бялій (що-до Буковинцїв від краєвої Дирекциї в Дорнаватрі), а відтак повідомить сторону про можність виплати. У всїх дотичних справах треба зголошувати ся особисто в українськім Комітетї від 10—12 рано.
О скілько ходить о відшкодованя воєнні за шкоди спричинені війною — за движимости, хати і т. д., то інтересовані можуть за все те допоминати ся аж по війнї.
Гроші за худобу, яку наше війско підчас мобілїзациї набуло в населеня, виплачує за оказанєм квіта староства або податкового уряду та по ствердженю тотожности особи Мінїстерство війни у віддїлї XI кождої пятницї від години 4. по полудни. Для поданя пояснень і ствердженя ідентичности особи інтересованого засїдають посли Лев Левицький і Ілия Семака в дотичній комісиї.
О виплату за худобу, пашу, хлїб у випадках, де інтересований має в руках тільки потвердженє війскове або не може виказати ся взагалі нїяким потвердженєм, мусить сторона внести письменну просьбу до Мінїстерства війни (віддїл XI).
В поданю треба наведені стороною факти виказати віродостойно через поданє імен офіцирів або підофіцирів, які худобу чи нашу і хлїб від петента перебрали. Колиби се не було можливе, вистарчить одначенє дотичного полку.
Коли староство реквірувало для війска худобу, а дотичний староста або комісар перебуває з причини війни також між утїкачами у Відни або недалеко Відня, було би вказаним щоби інтересовані звернули ся до него о виставленє потвердженя. Потвердженє на доставу худоби, паші чи хлїба мусїло би одержати печатку старости.
Потвердженя громади поки-що не вистарчають. Впрочїм референтови віддїлу XI. Мінїстерства війни не ходить о якусь форму, тільки о виказанє віродостойности наведених в поданю фактів. Хто не в силї удостовірити поданих фактів, не може числити на виплату.
Після інформаций, поданих референтом, суть покликані властиво до виплат за худобу інтендантури дотичних корпусів. Перемисьсий корпус урядує в Прешбурзї, а львівський в Іґльо на Угорщинї. Мінїстерство війни тілько для вигоди утїкачів обняло виплату. І в інтендантурах згаданих корпусїв знаходять ся списи, кілько в котрій громадї взято для війска худоби. Може бути що з деяких громад подані там також списи імен доставцїв. В данім разї Мінїстерство також виплатить відшкодованя.          
Ілия Семака. 