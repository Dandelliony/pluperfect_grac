Повішено їх, бо вішано кождого Українця, який попав у руки п. Заґурського.

Історія невинно повішених о. Романа Березовського, Льва Кобилянського і Семена Жабяка.
Львів, 11. марта 1918.
Недавно, подаючи історію повішених п. Заґурським 11 селян з Синевідська, згадали ми, що той сам п. Заґурський повісив о. Романа Березовського, Льва Кобилянського і Панька Жабяка, яких полевий воєнний суд краєвої оборони ("Landwehrfeldkriegsgericht") у Стрию присудом з 17. сїчня 1918 признав зовсїм невинними. Тепер на основі документів, як приносить "Arbeiter-Zeitung", можемо подати докладно історію сих трьох невинно повішених.
Всїх трьох засудив ц. і к. полевий суд при начальній командї цїсарської нїмецької південної армії на розправі 14. вересня 1914 в Мункачи злочин шпіонажі (§321 війскового парного закона). Розправу вів надпоручник авдитор Заґурський, в якого присутности також виконано присуд. Повісивши засуджених, п. Заґурський казав себе разом з ними відфотоґрафувати. "Докази" вини суд "ствердив" такі:
При о. Березовськім знайдено карту Австро-Угорщини, на якій докладно нарисовано дорогу, якою Росіяни вмашерували до Галичини і яку були би вибрали, йдучи далї через Угорщину на поміч Сербії. Обвинений подав, що карту має ще від свого батька, а про те, хто, коли і чому нарисував у нїй ту дорогу, не міг дати нїякого поясненя. Суд приняв, що о. Березовський сам робив ті рисунки на основі порозуміня з орґанами російської шпіонажі.
О. Березовський подав, що тїкає перед Росіянами: втік з своєї парохії Протеси до Сенечоли, а звідси пустив ся на Угорщину, почувши, що в околици Сеничоли появили ся Росіяни. На основі сеї обставини, що о. Березовський все йшов попереду Росіян, суд приняв за доказане, що він ішов попереду них як розвідчик російської армії.
При о. Березовськім знайдено сїрники угорської фабрикації. Він сказав, що купив їх у Сенечолї. Одначе суд ствердив, що сїрники угорської фабрикації можна дістати тільки на Угорщинї, і на сїй основі приняв за доказане що о. Березовський вже перед своїм арештованєм був на Угорщинї в шпіонських цїлях і арештовано його, коли вертав, щоб порозуміти ся з Росіянами.
Далї знайдено в о. Березовського записки про число австрійських війск і склад війскових одиниць. Суд приняв, що сї записки робив він в шпіонських цїлях.
В кінцї суд ствердив, що о. Березовський ішов на Угорщину в напрямі Торонї і на сїй основі приняв за доказане, що о. Березовський вибрав ся в околицї Торонї шукати помічників між тамошними селянами, яких суд признав ноторичними русофілами. Правдивість сего доказу суд ствердив ще й сею обставиною, що при о. Березовськім знайдено більшу скількість двайцятикоронових банкнотів. Обвинений подав, що ті гроші — се вся його готівка. Але суд не повірив, щоб о. Березовський, оставивши жінку й дїти в Сенечолї, забрав усї свої гроші з собою, не лишивши нїчого родинї, — тільки признав за доказане, що о. Березовський має ті гроші на підкуплюванє тих селян-русофілів.
Таке "ствердив" і "приняв за доказане" ц. і к. полевий суд в Мункачи з п. Заґурським.
Якже представляєть ся справа в дійсности? Отже полевий воєнний суд краєвої оборони в Стрию ствердив отсе: Що-до карти Угорщини: Була се карта з старого шкільного атляса Конена. Рисунки в формі підчеркненя ріжних місцевостий знаходять ся в кождім атлясї; ті, що уживають атлясу, підчеркують ріжні місцевости. Тому о. Березовський не міг подати нїчого про ті рисунки. Для повного виясненя справи суд завізвав офіцира ґенерального штабу як знавця. Сей ствердив, що сї підчеркненя не означують нїякої дороги і взагалї не мають нїякого змислу, о підчеркнених місцевостий богато не має нїякої стратеґічної вартости; за те місцевости, стратеґічно важні, зовсїм не зазначені. — Щодо записок про число війска: Записки подають невірні числа і до шпіонських цїлий не могли служити. Зрештою згаданий знавець ствердив, що таких записок Росіян зовсїм не потребувала. — Що-до угорських сїрників: Суд ствердив, що їх можна було купити в Сенечолї й околици. — Що до поведеня о. Березовського: Суд ствердив, що він був свідомий Українець, і тїкав з страху перед Росіянами та що всякі наміри русофільської аґітації чи шпіонажі в користь Росії абсолютно виключені. Гроші, які при нїм знайдено, взяв він з церкової каси в Ceveroni на дорогу.
В справі Льва Кобилянського і Жабяка суд в Мункачи з п. Затурським "ствердив" і "признав за доказане", що вони також вибрали ся на шпіонажу в користь Росії. При Кобилянськім знайдено 100 К. А що він як громадський писар в Сенечолї мав платнї тільки 50 корон, то "таку велику суму" міг він мати тільки на підкуплюванє русофільських селян на Угорщинї. Його поясненє, що се його гроші, між ин. за продані вівцї, суд признав неправдивим. При обох обвинених знайдено також угорські сїрники; суд з сього ствердив їх побут на Угорщинї в шпіонських цїлях. Оба подали, що прийшли нарочно з порученя громадського уряду в Сенечолї, щоб повідомити, ще в околици появили ся козаки, та що навіть мали від громади по нїмецьки письмо, яке дали по дорозї одному поетови; се поясненє суд признав викрутом. Сконфронтовані з Березовським, старали ся зізнавати в його користь; на сїй основі суд приняв, що між ними трьома було порозумінє в шпіонських цїлях.
Суд в Стрию ствердив що-до Льва Кобиляньского і Панька Жабяка, що вони справдї вибирали ся, щоб дати знати австрійській патрули про те, що в околиси Сенечоли появили ся козаки, та що Кобилянський справдї узяв з собою по нїмецьки написану картку про се.
Так представляєть ся історія трьох невинно повішених.
"Arb Ztg.", подаючи її, пише, що "невинність" повішених була така очевидна, що тільки чоловік, який вішав кождого, хто попав ся в його руки, міг їх засудити на смерть", — що "їх повішено тому, що вішано кождого Українця, який попав у Руку п. Заґурського".
А одначе навіть по урядові ствердженю невинности повішених п. Заґурським, — п. Заґурський не тільки безкарно ходить по світї, але ще й займає далї становище авдитора капітана. Анї держава, анї суспільність не потягають його до відповідальности. І се найстрашнїйше! 