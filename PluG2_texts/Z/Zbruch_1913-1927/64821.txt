З житя провінції.

З Яворівщини.
Ще минувшого року відбула ся в час нарада в справі економічної і просвітної відбудови повіту. І дїйсно всї товариства увійшли в житє та на час війни досить гарно розвивають ся. Виїмок становить лише яворівська "Філїя Просвіти", яка не може якось віджити. Головний видїл "Просвіти" повинен заняти сею справою та спонукати членів старого видїлу, щоби відновили сю інституцію.
В нашім повітї є поверх 1600 евакуованих, здебільша зі Зборівщини та Золочівщини, які приміщені головно в селах і на ґрунтах полишених збаламученими селянами, що з відворотом Москалїв виїхали до Росії. Більша часть евакуованих находить ся в Новім Янсові, Цїтули і Старисках — відтак в Нагачеві, Віжомли і Черниляві. Мають вони де мешкати і держать при собі худобу і конї. В цїли опіки над ними завязав ся укр. повітовий комітет і громадські комітети, як також комітет з рамеми ц. к. староства, в склад якого входять: представник повітової орґанїзації і "Сїльського Господаря" та представники місцевих троянських комітетів. Недавно роздїлено поміж евакуованих одежу і обув.
Відносини санїтарніі між ними розмірно добрі — і взагалї розмірно не найгірше їм живеть ся. Вказане було-би тільки, щоби вони заложили у себе читальні та щоби їх дїти ходили більше до школи, чим повинні занятись місцеві комітети.
З причини недостачі збіжа і робучих сил дуже тяжко буде в Яворівщинї засїяти і обробити ґрунти, хиба що війскові і адмінїстраційні власти прийдуть людям з більшою помочю. В нашім повітї вдаєть ся дуже бруква і наші інтелїґентні одиницї повинні поучити господарів, щоби у великій скількости її управляли.
Недавно відбула ся візитація української ґімназії, яку перевів інспектор Майхрович. Вказане було б заснувати в Яворові ґімназіяльну бурсу, щоби сим способом згорнути до приватної української ґімназії більше число учасників. Вправдї час тяжкий, однак при добрій воли можна-би і в тім напрямі щось зробити.
По селах є вільних много учительських постів, і тому дивне, чому компетентні власти сих посад не обсаджують та квалїфікованим силам дають відповідь, що нема місця.
При віднові знищених зелїзничих стацій на шляху Львів-Яворів поміщено на сих стаціях виключно польські написї. Се провокація українського населеня. Компетентні власти повинні за се потягнути чиновників до строгої відповідальности, бо вже хиба давно минуло, коли ми боролись за написї.
Недавно вибухли в кількох місцях в Яворові раз по разови пожежі та згоріло кільканайцять господарських будинків, які здебільша не були обезпечені. Сильний вітер і недостача води були великою перепоною в ратунку.
Є надїя, що з надходячою весною деякі наші інтелїґенти возмуть ся вже раз до інтензивної працї. поїдуть поміж людий на село до читальнї "Просвіти", до кружка "Сїльського Господаря" та в сей спосіб прислужать ся народній справі. 