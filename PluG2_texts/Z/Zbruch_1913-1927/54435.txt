◦ ◦ ◦ ◦ ◦ ◦ ◦ ◦ ◦ ◦

Новий Союз в Греції.
МІЛЯНО (Ткб). "Secolo" доносить, що під проводом кількох ґенералів і адмірала Ґінія утворив ся в Греції новий союз, приязний для антанту. У виборчій боротьбі він виступить за Венізельосом і буде поборювати противні виборчі партії резервістів.
Лихий ратунок.
КЕЛЬН (Ткб). Вступні статя дневника "Kölnische Żeitung", вказуючи на велику відпорну силу осередних держав, пише, що обчисленя, оперті на надїях, немов то Нїмеччинї недоставати-ме людий і поживи та що сила осередних держав слабне, є невірне. Правдивий рахунок виходить з болючого досвіду Анґлїйцїв, що антант не може спричинити міродатного війскового рішеня навіть при помочи нових союзників; найлїпшою полїтичною комбінацією теперішности є порозумінє з осередними державами, а не боротьба проти них, якій не може дати нїяких виглядів і анґлїйсько- француська достава муніції.
Добре купно.
ВАШІНҐТОН (Ткб). Урядово звіщають, що Сполучені Держави купили за 5 мілїонів фунтів штерлїнґів данські Індії західні.
Нїмецький розпорядок про пароплавбу.
БЕРЛЇН (Ткб). "Reichsanzeiger" оповіщає розпорядок в справі зміни приписів про морські добичі. Вступ до розпорядку підчеркає, що цїсар затвердив на час теперішної війни сї зміни як протиміру супроти постанов, виданих Анґлїєю і її союзниками, незгідних з льондонською деклярацією про морське воєнне право. Видані приписи містять нову лїсту беззглядної і зглядної контрабанди та нову лїсту свобідних товарів і случаї, в яких треба товар уважати призначеним для неприятеля.
Війскова комісія у Франції.
ПАРИЖ (Ткб). Після бесїди президента мінїстрів Бріяна, який промовляв за спільною дїяльністю парляменту і правительства, палата приняла перші уступи проєкту про війскову комісію. Після сього установляє ся депутацію з 30 членів парляменту, яка що три місяцї на внесенє головних комісій палати має бути вибирана і має вести нагляд над армією на місци. Правительство буде її попирати під услівєм, що вона не буде мішати ся до проєктів, управи і виконаня воєнних дїлань. Проєкт відослано ще до парляментарної війскової комісії.
Нїмецькі кораблї в Портуґалїї.
ЦІРІХ (Ткб). Один з дневників доносить, що портуґальське правительство із занятих нїмецьких кораблїв 63 задержало у своїм посїданю.
Італїйська преса про Сазонова.
ЛЮҐАНО (Ткб). Італїйські дневники висловлюють глибокий жаль з приводу уступленя Сазонова, який був великим приятелем Італїї. "Сorriere della Sera" називає Сазонова творцем російської воєнної полїтики осередних держав.
Ірляндська справа.
РОТТЕРДАМ (Ткб). Ірляндську угоду, про яку стільки говорено, треба уважати невдалою і нема надїї на її довершенє. З приводу того знова захитало ся становище Льойда Джорджа; зачувати, що він мав просити про звільненє з уряду. На случай його димісії уступив-би і Аскіт.
Воєнні комунїкати австро-угорського ґенерального штабу з 27 липня.
Війна з Росією. На захід від Берестечка відперто нічний російський наступ. Кількакратні нагальні наступи, які неприятель підприняв вчера по полудни між Радивилом і Стиром, зломано, при чім неприятель потерпів тяжкі втрати.
По обох сторонах шляху до Лешнева Росіяни дальше продовжали свої зусиля. Також в ночи по завзятій боротьбі їх відперто, при чім 1000 бранцїв попало ся в наші руки.
На північ від провалу Прислуп наші війска розпочали похід вперед, перейшли через Чорний Черемош, а їх части дійшли до верхів по тій сторонї ріки і відти відперли протинаступи.
Війна з Італїєю. В области битв на південь від Валь Суґано вчера був спокій, за те коло Паневерджіо знова вели ся завзяті бої. Від год. 7 рано становища наших війск на горах на південний захід від сеї місцевости були дуже в нагальнім огни також тяжких гармат. В полуднє пішли Італїйцї сильним наступом на той відтинок. До 2 години пополудни його відперто зовсїм, при чім неприятель потерпів важкі втрати. Опісля розпочав ся на ново сильний артилєрійський огонь. О 6. годинї по полудни неприятель новими війсками знова пішов до приступу. В завзятім бою з близька його знова відперто. Новий наступ о 11. год. вечером остав ся також без успіху. Наші хоробрі війска задержали всї становища. На сусїдних верхах через цїлий день тривала артилєрійська боротьба.
На фронтї в Каринтії і над Сочею місцями боєва дїяльність була сильнїйша.
Війна на Балканї. Положенє не змінило ся.
Воєнні комунїкати нїмецького ґенерального штабу з 27. липня.
Західний терен війни. Між Анкрою і Соммою вела ся до пізної ночи сильна обопільна дїяльність артилєрії. Неприятельські атаки ручними ґранатами на захід від Позієр відперто. На південь від Сомми не повів ся француський атак на північний схід від Барлє.
Сеї ночи в околици "Зимної Землї" і Флєрі відперто кілька сильних француських атаків. В окремих місцях ще ведуть ся бої.
Сильні анґлїйські вивідні віддїли відперто на фронтї на південний захід від Варнетон, а патролї коло Рішбурж.
Несподїваний наступ Французів на північ від Вієн лє Шато в західних Арґонах скінчив ся нїчим.
Наші патрулї коло Віль о Боа і на північний схід від Пріпе полонили на француських становищах 50 людий.
В воздушній боротьбі скинено француський самолет коло Бен (на схід від Ренс).
Східний терен війни. Вчера вечером Росіяни даром зробили ; приступ на наші становища над Щарою, на північний захід від Ляхович. Також на захід від Берестечка відперто їх кріваво. Зрештою поза перепалкою передних сторожий над Комайкою на південь від Відзів, де неприятель поніс значні втрати, нема нїчого до оголошеня.
Балканський терен війни. Положенє не змінило ся. 