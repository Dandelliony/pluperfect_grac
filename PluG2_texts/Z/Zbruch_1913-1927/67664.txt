◦ ◦ ◦ ◦ ◦ ◦ ◦ ◦ ◦ ◦

Суфражистки виграли війну.
ЛЬОНДОН. (Ткб.) Палата громад по дебатї над виборчою реформою 485 голосами проти 66 приняла в засадї право голосованя для женщин.
Проти окремого мира Лєнїн-Керенський
ПЕТРОГРАД (ПТА). На конґресї робітничо-жовнїрських рад мінїстер Церетелї, представляючи полїтику правительства, сказав: В області заграничиих відносин стараємо ся прискорити заключенє нового договору, в якім принципи, голошені російською демократію, мають бути признані основою міжнародної полїтики союзників. Уживаємо всяких способів, щоб нашу проґраму зробити доступною всїм правительствам антанту й уникнути зірваня з союзниками. На нашу думку найгіршим вислїдом наших змагань до загального мира був би окремий мир з Нїмеччиною, бо він втягнув би Росію до нової війни по сторонї ґерманської коалїції.
Потім Лєнїн виголосив довшу промову, обсипаючи теперішний російський кабінет і відозву Керенського з зазивом до офензиви. Сю відозву назвав він зрадою інтересів інтернаціонального соціялїзму. Лєнїн промовляв за найострішими зарядженями для поправи положеня і заявив, що його партія готова обняти власть, коли їй її предложать.
Мінїстер війни Керенський сказав, що братанє на фронтї, яке ставить Лєнїн, є лїком, який зовсїм покриваєть ся з бажанями нїмецького ґенерального штабу. Мусимо — говорив він — дати міжнародний доказ, що не є ми величиною, яку можна поминати в рахунку. Опісля Керенський здавав справу з своїх останних вражінь на фронтї і боронив енерґічно своєї дїяльности на становищи мінїстра.
Кабінетова кріза.
ВІДЕНЬ (Ткб.) Президент мінїстрів Клям Мартінїц конферував вчера по полудни з представниками полудневих Словян, Українцїв, "Unio latina", Чехів і Кола польського.
Заборона ексгумації.
ВІДЕНЬ (Ткб). З оглядів санїтарних заборонено ексгумацію трупів погибших на полї битви і переводженя їх у глибину краю та до окупованих й етапних теренів. Заборона ся треває до 1. жовтня 1917. 