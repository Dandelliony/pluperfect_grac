Українські сироти і управа Львова.

Українсьна інтервенція у д-ра Рутовського.
Дня 9. с. м. явили ся іменем Українцїв міста Львова у правительственного комісаря д-ра Рутовського радник двора Олександер Барвінський, д-р Стефан Федак директор "Днїстра", та директор Ізидор Громницький в справі опіки над українськими сиротами у Львові. Українська депутація домагала ся основані громадою міста Львова окремого уряду для опіки над українськими дїтьми, що потребують опіки, а українським ґенеральним опікуном і українськими урядниками, а по крайній мірі висловила жаданє, щоби в міськім урядї опіки були Українцї-урядники і опікун для наших сиріт. Жадали також українські відпоручники, щоби в сирітськім заведеню, яке має бути основане у Львові, був утворений окремий віддїл для українських дїтий.
Правительствений комісар д-р Рутовський заявив, що питанє про виховуванє українських дїтий в міськім заведеню для сиріт стане актуальне що йно після введеня в житє тої інституції. До жаданя, щоби громада Львова оснувала окремий уряд ґенеральної опіки для українських дїтий, поставив ся д-р Рутовський відмовно. Членам депутації, які мотивували своє дотичне домаганє арґументом, що польські опікуни будуть виховувати українських дїтий в польськім національнім дусї, відказав д-р Рутовський: "Rozumie się". Впрочім родичі, чи рідня українських дїтий — радив д-р Рутовський — можуть домагати ся, щоби ті дїти виховувано по українськи. Одно пообіцяв д-р Рутовський, що релїґійні потреби українських дїтий буде могти заспокоювати греко-католицький священик... 