◦ ◦ ◦ ◦ ◦ ◦

Tов. Яцко Остапчук членом Директорії. Прага, 2. марта. Серед чеських урядових кругів поширюється вістка про майбутнє іменування тов. Яцка Остапчука членом Директорії на Прикарпатській Україні. Сам президент чеської Републики Масарик мав висказатися за кандидатурою тов. Остапчука. Тов. Яцко Остапчук про свою кандидатуру. Ужгород, 4. марта. В розмові з нашим кореспондентом заявив тов. Яцко Остапчук: Серед усіх політичних відносин, що тепер панують на прикарпатській Україні, булоби мені дуже тяжко працювати. Без порозуміння і волі широкого загалу не годен приняти я цего уряду. Не хочу бути іменований. Іменування противиться засадам демократизму, які я як соціялдемократ визнаю і яким я мушу підчинятися.   Примусовий викуп харчевих припасів. В Польщі вийшов закон, після якого міністерство апровізації має право примусового викупу всіх харчевих припасів від сільських господарств, які посідають вище 25 морґів орного поля, при чому примусовому викупови не підлягають дійсні господарські і споживчі потреби рільників. Відносно до господарств нище 25 морґів орного поля має міністерство апровізації виключне право викупу. Примусовий викуп може бути примінений і до харчевих припасів, які находяться в посіданню купців. Ціни мається усталити пізніще.   Піст у Львові є справді дуже сухий. Вже другий тиждень не можна ніде дістати ні масла, ні солонини, ні ніякої иншої омасти. Не досить того, що ціна товщів переходить сотки корон, а до всього того ще й купити їх не можна. Не можна сказати, щоби зовсім не було омасти у Львові. Приходиш до склепу так тобі кажуть, що нема, та на "своїх" людей моргається, що є, але лише для "вибранців". Чи світлий маґістрат хоче вробити з своїх горожан колєкцію кістяків на Великдень?   Начальником округа Д.О.Ґ. у Львові іменовано ґенерала Лямезана. Ґен. Новотного перенесено на Поморя.   Офіцир перед судом. Підхорунжого Сікорского засуджено на 6 літ вязниці за крадіжі, обманства та фальшування квітів. Розправа, яка тривала кілька днів, витягнула на світло дня богато темних "сдєлок", яких допустився цей "офіцер". І не лише він сам "працював" для добра своєї вітчини. В його аферу втягнені і деякі польські дневники, передовсім його партійний орґан "Słowo Polskie", далі "Wiek Nowy" і инші.   За знасилування. Перед львівським військовим трибуналом розпочалася поновна розправа проти трох однорічних польської армії, які в червні м. р. допустилися акту знасилунання на стрийському цминтарі. При першій розправі засуджену їх лише за пянство, проти чого прокуратор вніс зажалення неважности. На тій основі варшавський найвищий суд перший засуд зніс і тепер начинається вдруге розправа.   Вперед!   