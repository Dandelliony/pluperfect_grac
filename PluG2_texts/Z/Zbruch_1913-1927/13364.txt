Сьвяткованє 100 лїтних уродин Т. Шевченка. — „Біблїотека Дїла".

Сьвяткованє 100 лїтних уродин Т. Шевченка. Вчера відбуло ся трете засіданє анкети в справі сьвяткованя 100 лїтних роковин уродин Т. Шевченка під проводом голови "Просьвіти" н. ради. Ів. Кивелюка. Секретарював п. С. Біляк. В анкетї взяло участь 38 репрезентантів українських товариств. По відчитаню попередного протоколу представив референт проф. В. Шухевич плян сьвякованя, розложений на цілий 1914 рік та представив подрібний плян на кожний місяць в тім році. Цілий той плян рішено відступити до дефінітивного усталеня та виконаня ювилейному Комітетові та рішено, що сей Комітет має складатися з 7 людий. До сього Комітету вибрано: проф. Шухевича, проф. Боберського, проф. Щурата, о. сов. Лежогубського, п. Макарушкову, студ. Бандрівського. Одно місце застережено в нїм для репрезентанта У.С.С.
„Біблїотека Дїла". Минулої суботи розіслано нашим передплатникам докінченє наукової розвідки д-ра А. Крістензена п. з. „3 фільософії політики”. Нинї одержать наші передплатники перший аркуш найновійшої повісти найзнаменитшого сучасного француського письменника Анатоля Франса п. з. „Боги жаждуть крови”. Ся повість основана на кровавих подіях з часів великої француської революцій. Ми певні, що сей новий твір великого поета знайде у нас богато вдячних читачів.  