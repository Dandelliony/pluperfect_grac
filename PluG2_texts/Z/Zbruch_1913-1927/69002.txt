◦ ◦ ◦ ◦ ◦ ◦ ◦ ◦ ◦ ◦

Посли Курилович і Марков на волї. Як доносять чеські дневники, посли Курилович і Марков, яких засуджено за злочин державної зради і злочин проти оружної сили держави, вийшли на основі амнестії на волю.
Академія в честь Івана Франка для ранених вояків. Дня 8 с. м відбув ся в Josefssaal у Відни малий концерт в честь Івана Франка для ранених вояків, який названо академією. Чи слушно, не знаю. Концерт носив всї признаки припадковости — і тільки припадково випав без більших замітів. На програму складали ся мужеські хори (Зазвенїло, Гуляли, Чорна ріля, Темна нічка), промова п. Р. Заклинського, в якій він розглядав близше суспільні ідеали Франка, сольоспіви ученицї консерваторії п. А. Остапчуківної, яка своїми народними піснями викликала дуже погідний настрій у ориґінальної авдиторії в полевих одностроях, мандолїновий квартет, що відіграв також кілька народних пісень, деклямація "Великих Роковин" Франка п. Гнатишаковою, боєвого тону й змісту, якої авдиторія зовсїм не розуміла, гадаючи, що все сказане Франком треба приноровлювати на війнї (на жаль сього в пізнїйшій промові не пояснено), деклямація п. Л. Рудого, що виголосив поему "Каменярі" і кінцеве слово п. Гранківського, що представляв в коротких словах житє і дїяльність Івана Франка. Концерт уладжено заходом Українського Жіночого Комітету. На загал концерт випав добре, до чого причинив ся в значній мірі хор "Сїчи", що співав справдї з нервою й житєм. Закінчено концерт Франковим имном "Не пора". Як на цїкаву аномалїю в нашім національнім житю вкажу ще на факт, що о. директор української жіночої семинарії у Відни заборонив семинаристкам брати участь в хорі на отсїм концертї. Причина заборони ся, що концерт уладжено в честь Франка! — І. Н.
Державні запомоги для всїх виселенцїв. Мінїстер внутрішних справ гр. Тоґґенбурґ в своїй промові, виголошеній оноді в парляментї про державну охорону для виселенцїв заявив, що видано вже потрібні зарядженя, щоби всї виселенцї, отже і ті, які перебувають у вузшій воєнній области, побирали від держави грошеві запомоги.
Дальші амнестії. Цїсар в дальшім перепровадженю передостанного уступу Найвисшого відручного письма з дня 23. грудня 1916. з заповідю амнестії, дарував Найвисшим відручним письмом з дня 2. липня с. р. 41 засудженим, яким позволено перервати кару з особисто або загально господарських причин, решту кари, а дальше 1441 засудженим кару, о скільки не відбули її в слідчім арештї або гривну вимірену побіч кари на свободї, о скільки її ще не заплачено; 111 засудженим признав цїсар злагідненє зглядно заміну кари.
Промоція. П. Андрій Рудий, родом з Дмитрова в Галичинї, урядник краєвої канцелярії для правної поради Товариств "Просвіта" і "Сїльський Господар" у Львові одержав у львівськім унїверситетї степень доктора прав. 