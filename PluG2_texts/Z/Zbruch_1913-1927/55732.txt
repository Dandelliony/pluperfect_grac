Загальна Українська Рада.

Засїданє Загальної Української Ради, 23-е з черги, відбуло ся у Відня 26. серпня с. р. під проводом голови д-ра Костя Левицького.
Голова зложив звіт з дїяльности президії в місяцях липни і серпни, подаючи до відома заходи, які президія зробила в дотичних мінїстерствах у всїх господарських та національно-полїтичних справах, котрі в сих двох місяцях стали ся актуальними.
З'окрема зробила президія відповідні представленя в дотичних мінїстерствах в справі евакуаційних заряджень в Галичинї і Буковинї, в справі грошевих підмог для заложників і вивезених в глубину Росії Українцїв, в справі відбудови Галичини та авторизованя "Східно-австрійської будівельної Спілки", в справі виплат за воєнні чинитьби і т. д.; як також в справі національно-полїтичних домагань українського народу. Побіч того відбув голова ЗУР. в справі відбудови Галичини ще окрему конференцію з шефом централї для відбудови Галичини, віцепрезидентом Ґродзїцьким і осягнув приреченє, що дотичні наші домаганя будуть узгляднені.
Сей звіт принято з одобренєм до відома, почім обговорювано на основі реферату посла Льва Левицького положенє українських виселенцїв в баракових таборах Вольфсберґ, Ґмінд і Хоцен та ухвалено присвятити сїй справі ще окреме засїданє ЗУР., визначуючи його на суботу дня 2. вересня с. р.
З приводу поновного російського наїзду у Східній Галичинї та Буковинї, котрим російське правительство передовсїм користуєть ся до сього, щоби проти тамошнього українського населеня провадити полїтику нищеня — ухвалено на внесенє В. Темницького видати письменну заяву в ріжних мовах, котра в імя культури, в імя людскости і поступу, в імя природного права українського народу на своє власне житє і на розвій своєї національної окремішности запротестувала-би найбільше рішучо перед світом проти переслїдуваня й давленя українського національного житя веденого Росією в окупованих частях Галичини і Буковини, як також проти явного змаганя Росії підчинити Галичину і Буковину російському режімови. 