60-ті роковини уродин М. Павлика. — Буджет міста Львова. — Зменшенє польської земельної власности. — День цьвітів.

60-ті роковини уродин М. Павлика. В середу минуло 60 років в часу уродин публіциста й провідника радикальної партиї Михайла Павлика, що родив ся 17 вересня в Монастириску коло Косова. З того приводу явили ся у него сеї середи відпоручники управи радикальної партиї пос. В. Стефаник та ред. М. Балицький, щоб зложити йому бажаня. З 60-им роком житя витав М. Павлика безперечно весь український загал, що високо цінить його характерність, безкорисність та невтомиму роботячість серед неприхильних життєвих умов.
Буджет міста Львова на рік 1911. переступлено понад прелїмінар на 633.892 корон і то через надзвичайні видатки. Батьки міста Львова сиплять тисячі на всякі „народові" ціли й хапатнї, не турбуючи ся тим, що сим захитують буджетову рівновагу міста. Не менше характеристичне для вшехпольської господарки в столици краю є те, що рахункове замкненє за рік 1911-ий предложено раді з півторарічним опізненєм! Не лїпше заповідаєть ся істория з рахунковим замкненєм за 1912-ий рік. Друкуєть ся воно з чисто маґістратським поспіхом. Що тижня друкуєть ся тільки по аркушеви сего замкненя, а що воно обіймає 54 аркуші, то радні мусять ждати на замкненє цілий довгий рік.
Зменшенє польської земельної власности на укр. землях. Рада пише: Польська преса тепер вияснює питанє про те, скільки землі Поляки передали „чужинцям" в північно та південно західному краю за час від 1905 року до 1911. Виявляєть ся, що за сей час Поляки в названих місцевостях (не рахуючи могилівської ґуб. та України) продали 163,000 десятин землї, головним чином селянському банкови; з них 53 тисячі десятин припадає на Минську ґубернію та 40 тисяч на Волинь. Польська преса, висловлюючи велике невадоволенє з приводу сього зменшеня польського „stanu posiadania па kresach" (стану володїня на окраїнах), закликає своє громадянство подіяти в певнїм напрямку на осіб, що спродають „польську" землю чужинцям.
День цьвітів. На дохід товариств „Вакацийні оселі" і “Руська Захоронка" у Львові, будуть продавати наші Пані та Панове цьвітки в сю недїлю се є 21. вересня, коло всіх львівських церков. Знаємо велику жертволюбність нашого патріотичного загалу, тому не сумнїваємо ся, що і сим разом принесе день цьвітів гарний дохід для наших діточок — нашого цьвіту. — Видїл обох товариств. 