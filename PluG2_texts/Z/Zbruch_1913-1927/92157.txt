В справі плєбісциту

на Тушинськім Шлеску пише краківський "Ill. Kurjer Codzienny" (250 ч. з 14. ц. м.): "Не відомо ще, чи плєбісцит відбудеться на цілім Шлеску, чи може по мисли предложення Польщі лише в спірнім обшарі ц. є в теперішній чеській окупації.   Не потрібуємо додавати — кінчить тота ґазета — що прецінь переведення плєбісциту у східній частині Шлеска булоби лише непотрібним марнуванням часу і грошей.   Коли заглянемо до статистики (Krzyżanowski і Kumaniecki: Statystyka Polski, стор. 63), то не можемо відмовити певної слушности "Kurjer-ови Codzienn-ому". Зарядження плєбісциту можна оправдати хіба тим, що рішаючі чинники не хочуть наразити собі надто ні Чехів ні Поляків і хочуть формально скинути з себе "odium" одної і другої сторони і роблять, так сказати, акт чемности для Чехів; мовляв, нехай сам народ рішає, нехай бодай в отсім (на разі другім лише!) случаю найде дійсно примінення засада Вільсона про "самоозначення народів".   Статистика скаже нам з гори, як випаде плєбісцит:   Західний повіт фридецький, який сумежує з чеським етноґрафічним континентом і має більшість чеську, припаде Чехам, а східні прочі три повіти (Фриштат, Тешин і Бєльско), які сумежують з польським етноґрафічним континентом і мають більшість польську, припадуть до Польщі. — Плєбісцит, це буде лише формальність.   У польських повітах Шлеска лише головно дідичі, фабриканти, урядники і всякі наставники це Німці і Чехи а Поляки майже сам лиш простий народ, бідні малоземельні хлопи і пролєтарі робітники, — які від 600 літ є під чужою владою, але заце урядова статистика австрійська, як нище — подає нам слідуючі цифри:   Місто Бєльск:  Поляків 14.4 прц. Українців 0.6 приц. Німців 84.4 прц. Чехів 0.6 прц.   Повіт Бєльский: Поляків 77.6 прц. Німців 21.5 прц. Чехів 0.9 прц.   Повіт Фриштат: Поляків 63.6 прц. Чехів 23.6 прц. Німців 12.8 прц.   Повіт Тешин:  Поляків 76.8 прц. Німців 17.0 прц. Чехів 6.2 прц.   Місто Фридек:  Чехів 41.2 прц. Німців 52.6 прц.   Повіт Фридек:  Поляків 6.2 прц. Чехів 78.2 прц.   Усеї людности числить Тешинський Шлеск 4,347.000. З того: Поляків 233.900 Чехів 115.600 Німців 77.000 Українців 100   Місто Бєльск має: Німців 15.200 Поляків 2.600 Чехів 100 Українців 100   Німці мають отже 84.4 проц. (дійсний процент) людности в Бєльску. Мимо цего булоб зовсім неоправданим їх жадання цілого східного Шлеска на тій підставі, що тото одно місто і кілька сусідних дуже знатних фабричних осель мають таку переважаючу німецьку більшість.   Не лише Вільсон, але навіть і сам Гінденбурґ не мігби їм з цего титулу признати цілого східного Шлеска.   Вперед!   