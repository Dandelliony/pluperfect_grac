◦ ◦ ◦ ◦ ◦ ◦ ◦ ◦ ◦ ◦

Повстанє в Ірляндії.
ЛЬОНДОН. (Райтер.) Провідник ірляндських послів Редмонт візвав ірляндських добровольцїв у всїх частях Ірляндії, щоби помагали властям давити повстанє.
БЕРН. (Ткб.) "Temps" пише про повстанє в Ірляндії: В Америцї дуже поважно глядять на повстанє в Ірляндії. На недїлю були заповіджені манїфестації в честь вдів і сиріт по мучениках ірляндських і на протест проти увязненя Кесмента.
ЛЬОНДОН. (Ткб.) "Daily News" пише: Правительство і країна знаходять ся тепер супроти найтяжшої крізи від початку війни. Гроза ірляндського повстаня лежить у тім, що повага і значінє правительства потерпіли удар.
ЛЬОНДОН. (Ткб.) "Times" пише про силу протианґлїйського руху в Америцї. В Ню-Йорку довідали ся Ірляндцї про вибух повстаня імовірно шифрованою депешою на 22 годин ранїйше перед звісткою про пійманє Кесмента.
ЛЬОНДОН. (Ткб.) Положенє в Дублїнї є більше вдоволяюче. Повстанцї вислала післанцїв до своїх віддїлїв по повітах, щоби піддали ся. Духовенство і полїція роблять усе можливе, щоб облекшити виконанє сього порученя. Доси піймано 707 осіб. Настало завішенє оружя.
Греція і почвірний союз.
МІЛЯНО, 30 цвітня (Ткб). Часописи доносять з Атен: Надїя мирної полагоди конфлїкту шляхом взаїмних уступок зчезла. Грецьке правительство рішене відкинути також нові предложеня. Сербський посол звернув ся знов до Скулюдіса, котрий відповів йому, що в данім разї Греція висадить у воздух мости і тунелї. Французький посол заявив королеви, що Франція далї стоїть на домаганю перевести сербські війска через грецьку область. Те саме заявили посли анґлїйський, італїйський і російський. Скулюдіс заявив, що се виключене.
Росія зрікає ся Дарданелїв?
ЛЬОЗАННА (Прив. тел.) "Gazette de Lausanne" доносить, що між Анґлїєю і Росією станула умова, що Росія зрікаєть ся Царгороду і Дарданелів. За те віддає Анґлїя Росїї Арменїю, Кілїкію і Александретту. 