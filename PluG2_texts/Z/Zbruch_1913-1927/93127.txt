Просвітня діяльність Галицької Армії.

  Звіт від 25.IX. — 15. X. 1919.   Заходом Відділу Освіти уладжено 18 віч і устроєно дві театральні вистави. Віча відбулися в селах: Війтівка, Журелівка, Семогородок в днях 28 і 29 вересня. З рамени Відділу освіти реферували: Кравець й Саваринський. 27. IX. відпоручники Відділу: Стефанюк і Сендецький взяли участь в нараді — гласних — межирівської волости. До зібраних гласних як відпоручників громад віднеслися з зазивом підпирати укр. владу, помагати армії, та впливати на населеннє в справі мобілізації. Того самого дня урядили віче в Лопатинцях, а 28. IX. в Петрані, літинського повіту. В Петрані основано читальню "Просвіти", до якої в більшім числі вписалися римокатолики. Дня 27 і 28 вересня були відпоручники Відділу Освіти п.п. Івасевич, Озарків на вічу в селах: Демідівка, Ільківка і Широка Гребля винницького повіту. В селі Ільківці основано читальню "Просвіти". На вічу в Широкій Гребли забирає голос: місцева учителька, п. Крамар і селянин Безкоровайний. Дня 28. IX. хор. Бійовський і підх. Заклинський взяли участь в заснуванню волосної Учительскої Спілки в Станіславчику винницького повіту, а вечером устроїли віче для населення. Ті самі відпоручники устроїли дня 29. IX. віче в Потоках літинського повіту. Крім відпоручників промовляв на тім вічу місцевий учитель Браташ. На вічу ухвалили селяне заложити вищу початкову школу і зложити 40.000 гривень на перші видатки. Дня 25. IX. уладжено велике віче в Барі. Віча отворив місцевий комісар Д-р Онищук, а реферував делєґат Відділу Освіти Апостол. Промовляв ще і пор. Крушельницький та оден селянин.   По вічу відіграв Аматорський Кружок Відділу освіти "Сватання на Гончарівці". Перед представленням п. Апостол обговорив коротко розвій укр. письменства. Дня 26. ХІ устроїв відділ освіти виставу "Сватання на Гончарівці", виключно для стрільців Гал. Армії і козаків Наддніпр. Армії. Це перший раз зійшлося наше стрілецтво з козаками. Перед представленням промовляв коротко п. Озарків про визвольну боротьбу укр. народа з Польщею. По представленню відспівали учасники народний гимн і инші патріотичні пісні. 5. X. відпоручники Від. Осв. Івасевич і Озарків взяли участь в зборах "Просвіти" в Витаві, винницького повіту. Замітне це, що членами тої Просвіти є в 5/6 римо-католики "пантофлева шляхта". Головою читальні є місцева учителька.   6. X. відбулися сходини самих селян тої громади. На тих сходинах обговорено справи на біжучі теми, як також справу "Просвіти". Селяне правосл. віри відтягаються від "Просвіти" і школи. Відпоручники відвідали школу, зізвали дітвору до науки та роздали книжочки і брошурки. 12. X. Сендецький урядив сход в селі Студільці, винницького повіту. 5. 10. відбулося віче в Луці барській, а 6. X. в Васютині, літинського повіту. На тих вічах промовляли Заклинський і Сендецький. Дня 12. X. в селі Біликівцях, пов. Літин устроєно віче при участи 300 учасників. Реферував В. Апостол. 14. Х. в. місточку Станіславчику пов. Винниця відбулося віче. Промовляв о. Апостол, крім сього забирала голос місц. учитель Вороннюк, четар Сайко, булав. Котик і 3 селян. Крім бесід на історичні і сучасні теми, інформують відпоручники селян про події на фронті, вияснюють, чому нема в нас доброго ладу, чому не маємо достави соли, нафти і мануфактури, роздають часописи, брошури, відозви та доставляють книжки читальням "Просвіти". Слідне дуже слабе заінтересування селом. Галицькі відпоручники бувають майже всюди перші. З місцевих людей лиш одно учительство займається просвітною справою, одначе воно дуже бідує. Аж  жах і стид огортає, слухаючи про ті страшні відносини, серед яких приходиться жити тій одинокій сільський інтелігентній верстві. Крім учительства стрічається, хоч дуже рідко, і священиків які бувають на вічах.   Селян забираючих голос можна поділити на дві частини: одні свідомі Українці брали участь в повстанню проти більшовиків і щиро підпомагають після свого уміння прикази української влади. Однак всі вони просять відпоручників: "представте панове, де треба, хай наша влада заведе порядок, хай в повітових урядах краще з нами обходяться, хай на скарги бувших більшовицьких комісарів не арештують невинних людей. Запитують, що буде з більшовицькими грішми, бо непринимання їх це руїна для бідних селян. Не розуміють, чому заряджено віддачу млинів арендарам, які вивозять збіже в сотках пудів (Могилівка пов. Винниці) і порушують багато наших пекучих справ. (Яких? — Ред.)   Друга часть бесідників це агітатори — більшовицькі або денікінські. Вони витягають мінуси тутешньої влади і сим дуже шкодять всякій роботі. Від якогось часу зауважується сильну агітацію проти Галичан, що це власне через них такі зарядження що зле поводиться з новобранцями по вишколах і т. и. Вкінци замічується, що звіт поданий з початку є лиш з діяльности Центрального відділу освіти. Крім него основано недавно ще підвідділи освіти в Літині, Летичеві, Проскурові які в тих повітах мають вести просвітну працю. Крім просвітньої праці серед населення ведеться таку роботу і серед стрілецтва.   Стрілець 