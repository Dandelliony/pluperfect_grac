◦ ◦ ◦ ◦ ◦ ◦ ◦ ◦ ◦ ◦

Заграничний огляд.
З Альбанїї.
ВІДЕНЬ. (Пр. т.) Albanische Korrespondenz доносить, що фортифікацийні праці довкола Дураца значно поступили, так що місто може успішно ставити опір приступови повстанців. Рівночасно робить ся приготованя, щоби виперти повстанців зі становищ, які вони заняли.
ДУРАЦО. (Ткб.) Послїдними днями повстанці кілька разів старали ся почати переговори з контрольною комісиєю. Щоби повстанчий рух зломити якнайскорше, плянуєть ся рівночасну акцию з трох сторін. Посуванє війск наперед пічнеть ся ще сего тижня.
РОТЕРДАМ. (Пр. т.) Вістка італїйських часописий, начеби голяндське правительство з огляду виказаня невинности полк. Муріція і проф. Кіні мало відкликати голяндських офіцирів з Альбанїї, не відповідає правдї. Мінїстерство війни заявляє, що голяндські офіцири, котрі остають в альбанській службі, не підлягають мінїстерству війни, але альбанському правительству.
ВІДЕНЬ. (Пр. т.) Тепер показують ся причини димісиї секретарів князя Віда, Бухберґа і Кастальдія. Die Zeit доносить, що Кастальді отвирав усї листи, які приходили до канцеляриї князя, навіть адресовані просто до князя. Бухберґ звернув йому увагу на невластивість такого поведеня, а коли се не помогло, подав ся до димісиї. Князь тодї димісиї не приняв, але тепер під впливом нового кабінету, дав димісию обом секретарам.
ЛЬОНДОН. (Пр. т.) З Мальти доносять, що два тамошні кружляки дістали приказ відплисти до Дураца.
ДУРАЦО. (Пр. т.) Провідника повстанців Аслана убито в Крої.
СОЛУНЬ. (Пр. т.) Часописи доносять з Атен, що Греция укріпляє грецько-альбанську границю; на випадок резиґнациї кн. Віда Греция задумує знова обсадити полудневу границю Альбанїї. Також Сербія скріпляє пограничні ґарнїзони й ошанцьовує границю.
Заворушеня в Італії.
АНКОНА. (Ткб.) Про понедїлкові подїї доносять дальше: Коли віддїл 16 поліцаїв, які прибули з провінциї, ішов з двірця до касарень, товпа демонстрантів обкинула їх камінєм. Кількох поліцаїв ранено. Демонстранти зібрали ся на збори на Піяца ді Рома, але їх розігнали. На Корзо Маціні товпа зрабувала склеп з револьверами і карабінами, але полїция не допустила зрабувати також набої. Похорон трех осіб, убитих підчас недільних подїй, буде нинї. Похорон уладжує міська репрезентация.
АНКОНА. (Ткб.) Недалеко двірця Фабріяні демонстранти знищили зелїзничий шлях на просторони кільканайцятьох метрів. Тому поїзди мусїло ся здержати.
ПОЛЇНЬО. (Ткб.) Поїзд, що вийшов з Анкони, ґрупа анархістів здержала недалеко двірця.
РИМ. (Ткб.) На знак протесту проти подїй в Анконї проголошено ґенеральний страйк в Римі, Венециї, Больонїї, Генуї, Медіолянї, Туринї і кількох инших містах.
РИМ. (Ткб.) Ґенеральний страйк триває дальше. Певне число склепів замкнене. Рух автомобілїв і приватних возів триває дальше. Полїция заборонила відбувати збори на "Піяца дель Попольо". Віддїл служби міської зелїзницї, який хотїв відбути збори на сїй площі, розігнано. В Больонїї рух міської зелїзницї і возів відбуваєть ся, склепи відчинені. В Ґенуї часть портових робітників не прилучила ся до страйку.
РИМ. (Ткб.) Рух удержують автомобілї і приватні екіпажі.
РИМ. (Пр. т.) Вчера відбули ся тут збори, скликані робітничою палатою, в Каза дель Попольо, недалеко Кольосею. Промовляли найкрайнїйші анархісти, жадали, щоби безлроволочно почати акцию зміряючу просто до детронїзациї короля. Звертали увагу, що суспільний порядок в державі перестав істнувати. Послїдний бесїдник закінчив промову окликом: "На Квіринал!"
Товпа робітників заосмотрена камінєм пійшла в напрямі Квіриналу. В дорозї замкнула кавалєрия гостинець. Робітники почали кидати камінє під ноги коний. Тодї на приказ комісаря полїциї виконала кіннота шаржу і за кілька мінут прочистила улицю. Улиці до Квіриналу замкнула полїция: підчас перепалки ранено легко 30 поліцаїв; арештовано 50 осіб.
РИМ. (Ткб.) В містах, в котрих вибух ґенеральний страйк, часописи вчера не вийшли. В Неаполи збирають ся нинї робітничі орґанїзациї, щоби рішити про страйк.
РИМ. (Ткб.) Послїдні вісти доносять, що вибух ґенеральний страйк в кількох дальших містах. В Ґенуї і Туринї примусили купців замкнути склепи; в Больонїї здержано рух міської зелїзницї.
ФЛЬОРЕНЦИЯ. (Ткб.) По зборах протестуючих проти подїй в Анконї ґрупа демонстрантів обкинула поліцаїв камінєм і цеглами. Полїция дала сальву. Убито якогось Полїонїя, двох демонстрантів ранено. Один полїцай ранений тяжко, кількох легко. Війско розігнало демонстрантів.
РИМ. (Ткб.) В палатї послів президент мінїстрів обговорював подїї в Анконї і зазначив, що викликали їх протимілїтарні демонстрациї. Префект заборонив уладжувати сї демонстрациї і збори. До Анкони вислано ґенерального інспектора, котрий сконстатував, що карабінери, на котрих товпа кидала камінєм, без візваня полїтичної власти, з власної інїциятиви дали сальву до товпи. Мінїстер бере відповідальність за всї запорядженя властий в Анконї (оплески, гамір на лївиці).
Опісля промовляло кількох послів: социялїстів, радикалів, републиканцїв. Критикували видану заборону відбувати збори в Анконї дня 7. с. м.
РИМ (Ткб.) Страйк тривав учера цілий день. Пополудни не було значнїйших подій. Дуже богато робітників зібрало ся перед палатою праці, чекаючи на рішеня комітету союзів. Під вечір секретар палати візвав манїфестантів, щоби розійшли ся і позавтра прийшли на збори.
Около 1000 осіб пійшло на Вія Алєсандріна, де аґенти, війско і кінні карабінери старали ся розігнати товпу. Прийшло до досить сильних перепалок. Ґренадиєри дали 9 стрілів у воздух, потім демонстранти розійшли ся. Часть пійшла на Піяца ді Венеція, де її знова розігнали. Одного ґренадиєра зранено каменем низше лївого ока. По обох сторонах є кілька осіб легко ранених і мають здерту шкіру.
РИМ (Ткб.) В своїй промові, яка була відповідию на інтерпеляцию в справі послїдних подїй, заявив президент мінїстрів Саляндра, що його ідеали далекі від усякої реакциї, ба голосить прінціпи всякої свободи, але рівночасно є впертим противником нарушуваня закона. Яко мінїстер не занедбує свого обовязку оборони порядку і публичних уладжень перед кождим, хто хотїв би їх нарушити. Свобода не може означати свободи підбурюваня до злочину. Премієр зажадав, щоби дневний порядок, запропонований послами Кієзою і Моділїянієм, взяти як найскорше під наради, бо переконаний, що палата конче мусить заняти становище що до правительственних запоряджень. Премієр візвав вкінци полїтичних прихильників, щоби свій голос кинули на терезку в ціли успокоєня умів. 