◦ ◦ ◦ ◦ ◦ ◦ ◦ ◦ ◦ ◦

Перед новим управильненєм відносин в Галичинї.
Кореспондент краківської "Now-ої Reform-и" доносить з Відня 2. с. м.
На засїданю парляментарної комісії польського кола новий польський мінїстер без теки д-р Бобжинський виголосив довшу промову, в якій запевнив, що все буде поступати в порозуміню з польським колом. Далї подав д-р Бобжинський поясненя про намірене нове управильненє відносин в Галичинї. Комісія признала вибір д-ра Бобжинського на польського мінїстра без теки за найвідповіднїйший.
Скликанє Державної Ради на сїчень.
ВІДЕНЬ (Пр. тел.). Ходять вісти, що Державна Рада має бути скликана на довшу сесїю в половинї сїчня будучого року. В полїтичних кругах думають, що нове правительство без трудности зможе заставити парляментарні партії до спільної працї.
Російсько-ромунська офензива в Добруджі?
БЕРЛЇН (Пр. тел.). "Berl. Tagbl." доносить зі Стокгольму: Міродатні ромунські круги мають відомости, що нове угрупованє ромунського війска і дуже значна російська поміч спричинять швидко зміну положеня в Добруджі.
ФРАНКФУРТ н. М. (Пр. тел.). Бюро Райтера доносить з Одеси, що російські, ромунські і сербські війска в Добруджі перейшли до офензиви.
Воєнні комунїкати австро-угорського ґенерального штабу з 3 падолиста.
Війна на Сходї. Фронт архикн. Карла: На північній Молдавії Ромуни рушили вчера до наступу в богатьох місцях. Всюди їх відперто. Посуваючи ся за неприятелем, наші війска на південний схід від провалу Червоної Вежі і на південний захід від Предеала знова зискали на теренї. На східнім семигородськім фронтї і в лїсних Карпатах боєва дїяльність була мала.
Фронт кн. Баварського: Над Солотвинською Бистрицею боротьби в области перед становищами: над Нараївкою Росіяни в сїмох масових наступах старали ся добути назад становища, які втратили дня 30 жовтня в хосен наших союзників. Всї приступи неприятеля зламано, причім завдано йому незвичайно тяжкі втрати. На південь від Гулевич над Стоходом стрілецька коменда австрійської оборони краєвої відогнала передну російську сторожу.
Війна з Італїєю. На фронтї битви в Побережу також вчера вели ся дуже завзяті бої. Витрачуючи величезні маси людий і мунїції Італїйцї провадили дальше свої наступи. В долинї Віппах наші становища в Пачовицькім лїсї коло Собер і на схід від Вертойби знова були цїлю завзятих атаків. Всюди вспіли ми відперти неприятеля. Полк загального ополченя з Гиюля ч. 2 і дальматинський полк піхоти краєвої оборони ч. 23 ставляли як найбільше завзятий опір. На височинї Красу здержано в области Льоквіци новий масовий наступ, який був спрямований через гору Печінка і здовж шляху до Констанєвици. Неприятель понїс притім незвичайно тяжкі втрати. Дві батерії, які видержали до послїдного, попали ся в руки неприятеля, коли вже люди і конї знемогли ся. В південно-східній части височини перед фронтом хоробрих полків: австрійського 32 полку загального ополченя і полків піхоти 15 і 98 зломано всї неприятельські атаки.
Війна на Балканї. Нїчого нового.
Подїї на мори. Дня 2. с. м. перед полуднем ескадра гідроплянів обкинула бомбами стацію і склади вугля у Вієсте та іскрову стацію і маґазини в Toppe Портічельо. Вечером ескадра гідроплянів заатакувала будівлї на двірци в Ronchi, війскові уладженя в Сельц, Добердо, Старанцано і батерію Ґоляметта. Було багато влучних метів.
Воєнні комунїкати нїмецького ґенерального штабу з 3 падолиста.
Західний терен війни. Боєва дїяльність загалом обертала ся в тїсних межах. В деяких відтинках области над Соммою сильний огонь артилєрійський. Добуті нами доми в Sailly вчера рано в рукопашнім бою ми знова втратили. Неприятельські атаки на схід від Gueudecourt і на північну часть лїса St. Pierre Vaast остали без успіху. Француський огонь на форт під вечір став слабший.
Східний терен війни. Ґрупа кн. Баварського: Незвичайно великі втрати понесли Росіяни в даремних своїх зусилях, повторюваних по сїм разів, щоби відобрати нам становища на захід від фільварку Краснолїсє (на лїво від Нараївки), які ми добули приступом 30. жовтня.
Фронт арх. Карла: На південнім фронтї Семигороду відперто ромунські атаки огнем і в бою на баґнети. На південний захід від Предеала і на південний схід від провалу Червоної Вежі пустили ся ми за неприятелем і полонили більше як 350 Ромунів.
Балканський терен війни. Не стало ся нїчого особливо важного. 