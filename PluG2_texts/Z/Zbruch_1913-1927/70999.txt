◦ ◦ ◦ ◦ ◦ ◦ ◦ ◦ ◦ ◦

Державна добродїйна акція у Львові. Із звіту заступника правительственного комісаря для Львова, д-ра Шляйхера слїдує, що до дня 15. вересня с. р. видано у Львові бонів на хлїб 1,955.033, вартости 586,509 К, бонів на мясо 1,933.384, вартости 580.015 К, бонів на цукор 1,002.514, вартости 300.755 К, бонів на сирі предмети поживи 4,890.931, вартости 1,467.279 К, бонів на обіди по 60 сот. видано 692.000, по 40 сот. 544.500, 20 сот. 275,010, на обіди безплатні 722.093 штук, загалом на предмети поживи і обіди видано 7,124.534 штук бонів вартости 2,457.127 К. Кошти уладженя центрального бюра для переведеня акції, канцелярійні і адмінїстраційні видатки та кошти друків виносили 58.725 К 98 сот. З початком акції добродїйної була тільки одна міська кухня, тепер їх 15, з того 11 "горожанських", а 4 людові. З кінцем червня с. р. з обіду в кухнях користало 10.000 осіб, нинї одержує там обіди 25.000 осіб, а небавом те число збільшить ся до 30.000.
Щоби облекшити закупно вчасних бараболь для найбіднїйших місто закупило значну їх скількість і первісну цїну 54 сот. за 1 кґ. обнизило тепер для купуючих на 20 сот. з тим. що до того 30 сот. доплачує місто з державних фондів добродїйних. Достава палива для мешканцїв Львова доси ще не забезпечена.
З львівського унїверситету. Вписи на зимовий піврік 1917/18 розпічнуть ся 24. с. м. і будуть тривати до 8 жовтня. В часї від 9. до 17. жовтня 1917 буде можна вписувати ся за дозволом професорів видїлу, на який бажає студент вписати ся, а пізнїйше тільки за дозволом академічного сенату в случаях, які оправдують такий дозвіл. Проґраму викладів зимового півроку 1917/18 можна одержати у портієра унїверситету.
З команди запасних новобранцїв УСС. дістаємо отсе поясненє: Для усуненя непослїдовної та хиткої номенклятури просить підписана команда о ласкаве поміщенє поясненя, що на основі рішеня всего офіцирського збору і на основі лєґіонового приказу ч. 258 з 29. грудня 1916 прислугує титул отамана офіцирам VIII ранґи (майорам), титул сотника офіцирам IX ранґи (капітанам), а титул поручника офіцирам X ранґи (Oberleutnant).
Просьба до УПТ. Пишуть нам: В Коломиї як також і в инших містах, які були під російською інвазією, знаходить ся богато учениць і учеників семинарій приватних, які покінчили IV. рік і тепер можуть їхати до матури. На жаль годї довідати ся, коли в якім містї відбуваєть ся матура, хоч ми звертали ся з просьбою о відповідь до ріжних дирекцій. Звертаємо ся отже з просьбою до УПТ., щоби воно довідало ся, коли відбувають ся іспити зрілости в семинаріях передовсїм жіночих у Львові, Перемишли й Самборі, і ласкаво помістило в наших часописях, чим зробить велике добро нашій молодїжи.
Відзначенє. О. Омелян Калинич, парох в Головецьку, одержав воєнний хрест III кляси за цивільні заслуги. 