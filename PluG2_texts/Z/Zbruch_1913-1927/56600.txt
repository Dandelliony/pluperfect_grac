"Реальний курс української полїтики".

Нереальні мрії польської ґазети.
Надрукований в числї "Дїла" з мин. пятницї протест Загальної Української Ради до культурного світа проти руссифікаторських практик і намірів російських наїздників в занятих українських областях дав орґанови п. Баталїї товчок до міркованя, що протест сей означає нї менше нї більше, а зворот української полїтики, і то в напрямі признаня (вилами ще на водї писаної!) польської державної рації що до українських земель!
Не потребуємо очевидно широко пояснювати, що протест сей анї не є нїяким зворотом, анї — тим менше — зворотом в користь польської "державности". Зворотом не є, бо боротьба проти руссифікаційної полїтики російської держави завсїди, перед війною і в часї війни, була одною з головних точок накиненої українському громадянству національної задачі. А що удержуванє нашого фронту проти нашого російського ворога не означає застановленя анї ослабленя наших споконвічних і дотеперішних відносин до нашого польського приятеля, — про се нема найменшого сумнїву нї в нашім нї в польськім таборі. Нам абсолютно все одно, хто піднїмає свої державні "рації" на наші землї — Москва чи Польща, і ми супроти сих "рацій" кождочасно і відповідно до обставин хвилї стоїмо на українській національній і правно-державній рації — з усїми консеквенціями сього становища супроти обох сторін.
Не можуть не знати сього навіть полїтики з орґану п. Баталїї. А коли удають, що буцїм-то не знають сього, то се знак безперечний, що дещо не везе їм в їх зусилях коло переконаня відповідних кругів про доцїльність згоди на заспокоєнє польських "рацій" на українські землї. Не маючи лїпшого і справдї реального арґументу, вони силкують ся умовити в когось, що буцїм-то Українцї не мають нїчого лїпшого на тямцї, як мріти про свою будучність "в рамках будучого орґанїзму польської держави..." 