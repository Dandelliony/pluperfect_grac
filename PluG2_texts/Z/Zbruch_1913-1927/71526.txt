◦ ◦ ◦ ◦ ◦ ◦ ◦ ◦ ◦ ◦

Внесенє У.П.Р. про евакуації і реквізиції.
ВІДЕНЬ, 2. жовтня 1917. На нинїшнїм засїданю парляментарної комісії У. П. Р. ухвалено нагле внесенє в справі реквізицій та евакуацій на галицькім Подїлю. Послови Будзиновському поручено випрацювати внесенє. Рішено просити також инші партії Палати послів, щоби підперли згадане внесенє, яке було передане комісії воєнної господарки і там буде полагоджене протягом кількох днїв.
Рішено на місце пос. Бачинського, який зложив свій мандат в комісії воєнної господарки, десиґнувати д-ра Окуневського.
Король і партії в Швеції.
СТОКГОЛЬМ (Ткб.) Король приняв провідників соціяльних демократів, лїбералїв і правицї і звернув ся до них з зазивом, щоби утворили кабінет з усїх важних полїтичних напрямів. Таке правительство могло би сильно зазначити єдність і уможливити дальше веденє полїтики невтральности.
Пожежа в нафтових резервоарах.
БАКУ. Петроградська телєґрафічна аґенція доносить: В наслїдок перерваня елєктричного полученя вибухла пожежа в нафтових pезервоварах. Кілька мілїонів пудів нафти стоїть в полуміни.
Заборона вивозу з Анґлїї і Америки до невтральних держав.
СТОКГОЛЬМ. (Ткб.) Як дневники доносять, Анґлїя виповіла Норвеґії умову о довіз і від дня 8 с. м. заказала всякого вивозу до Голяндії і Скандинавії. Подібний заказ вийшов також зі сторони Америки.
Нїмеччина може завтра мати мир.
ЛЬОНДОН. Бюро Райтера доносить: "Times" пишуть, що донесеня дневника "Giornale d'Italia", немов би папа жертвував свої услуги як посередник, є певно неоправдані.
Нїмеччина може завтра мати мир, як прийме наші услівя, а тим самим як признає, що в боротьбі, яку спровокувала, є цїлковито побита. Під нїяким иншим услївєм не може мати мира. Дневник означує промови Кільмана і ґрафа Чернїна, як засїдку, в яку не впаде антант і Америка.
Непорозумінє видїлу фльоти з мінїстерством.
ПЕТРОГРАД (ПТА.) Тому що головний видїл фльоти вислав до мінїстерства маринарки кілька домагань, маючих характер ультимату, мінїстер маринарки Вердеревський зарядив розвязанє того видїлу і вибір нового. Збори представників залог Балтійської фльоти запротестували проти розвязаня і заявили, що будуть попирати видїл. Візвали також мінїстра, щоби в приявний спосіб уреґулював непорозумінє.
Кара за участь в бунтї Корнїлова. 
ПЕТРОГРАД (ПТА.) В звязи з бунтом Корнїлова правительство проголосило звільненє зі служби або перенесенє 31 командантів корпусів, дивізій і полків.
За демократичну власть в Росії.
ПЕТРОГРАД (ПТА.) По суперечних ухвалах за коалїційним правительством і проти нього демократична коференція рішила, що президія, скріплена представниками всїх партій, має зібрати ся на надзвичайне засїданє, щоб вишукати спосіб вирівнаня суперечностий і здїйсненя одноцїльности демократичної волї.
Рівночасно конференція однодушно ухвалила не розвязувати ся, аж буде утворена державна власть в формі, на яку може згодити ся демократія.
Австро-угорська і нїмецька мирова формула.
"Arbeiter Ztg.", обговорюючи промову ґр. Чернїна про мирові умови, пише:
"Ґр. Чернїн не дав себе залякати тим, які не хотять означити своїх воєнних цїлий та заявив виразно, що Австро-Угорщина не хоче допускати ся нїяких поневолень, що вона бажає мира на основі порозуміня та що в случаю міжнародного застановленя зоружень вона не потребує нїяких територіяльних забезпечень і зрікаєть ся побільшеня своєї области. Австро-Угорщина приняла мирову формулу: Нїяких добичий і нїяких контрибуцій. Се певне і се будуть мусїли всюди мати на увазї. Всюди! — і там, де привикли після кождого слова про мир піднимати меч. Ґр. Чернін уважав на кождий случай вказаним застерегти ся що до будучности: рація його воєнних цїлий істнує тільки під теперішну хвилю, на будуче він застерігає собі свобідну руку.
Здаєть ся нам, що те застереженє було мало потрібне — й така погроза не залякає неприятелїв. Але і тут є виразна ріжниця між сею заявою і промовою нїмецького канцлєра. Ґр. Чернін вважає себе тепер звязаним формулою мира на основі порозуміня та застерігає собі свобідну руку на будуче, — д-р Міхаелїс перечить, немов би він звязав себе відповідю папі та завляє, що він і тепер має свобідну руку що-до можливих мирових переговорів. Се значить: Австро-Угорщина предкладає мир на основі порозуміня, а Нїмеччина найвисше переговори про такий мир. Ріжниця є замітна та доказує, як мало ще Нїмеччина сповнила свій обовязок, щоб зробити все, що моглоби довести до мира". 