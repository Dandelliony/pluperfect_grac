Про користь духових зусиль.

Львів, 29. жовтня 1916.
Серед усяких менше й більше цїкавих подробиць про особу Гінденбурґа, якими богата тепер нїмецька й ненїмецька преса, зайшли ми кілька днїв тому одну, зачерту з найблизшого окруженя маршала союзних війск: що серед тяжкої духової працї начального вожда мілїонових армій, розкинених по всїх кінцях Европи, він свої нечисленні хвилї відпочинку присвячує лєктурі Канта "Критики чистого розуму". Се його улюблена книжка. До світа думок найбільшого нїмецького фільософа звертаєть ся по щоденний корм духовний найславнїйший вожд сьогочасного світа.
Нїмецький стратеґ клясичного закрою в щоденнім приставаню з клясиком нїмецької думки! Без пересади можна сказати, що не сила уявити собі більш гармонїйного рису вдачі сього героя нїмецького народу. Що дослїдники новітної нїмецької культури ставлять величнїй розвиток нїмецького промислу, торговлї, технїки й орґанїзації житя в безпосередну залежність від тих духових скарбів, які дали Нїмеччині клясики її фільософії кінця XVIII. і початку ХІХ. ст., се відоме не від нинї. А що й се — хоч на перший погляд дивне нам, то властиво дивувати нас не повинно. Нарід мислителїв також у війсковій области не заперечить сам себе, а безплїдні на перший погляд духові зусиля богатьох синів Нїмеччини з обсягу чистої фільософії в дїйсности несуть сїй країнї історичні плоди, дуже реальні й практичні користи — для розвитку її національного богатства в мирі, для її побід у війнї. Не пропадає даремно нїяка духова праця; справдїшні труди думки самітного мислителя згодом заплїдняють духовими енерґіями цїлі поколїня і дають їм ту глибину, ту гнучкість і ту свіжість, без якої не можна сотворити нїчого дїйсно великого нї в одній царинї людського житя — будь вона цариною науки, цариною штуки, цариною господарства, полїтики, стратеґії.
Невправлена на буцім-то безплоднїй, безупинній духовій працї людина не може в нїякій области суспільного житя сотворити щось справдї тривке й велике. В найлїпшім разї, при надзвичайних вроджених здібностях, зродить її ум гарні полеві цвіти, але клясичних, величнїх дїл вона нї в одній области житя народу по собі не полишить.
Гінденбурґ серед грому битв читав свого улюбленого письменника, в ньому глядає відпочинку і скріпленя своїй душі, а про Бісмарка знаємо, що він з-під обложеного Парижа, в часах найбільшого напруженя своїх полїтичних енерґій, писав до своєї жінки нетерпеливі листи: нехай скоро пришле йому його книжки — які з полїтикою безпосередно нїчого спільного не мали.
Чудацтво! — скаже 90 процент галицьких адвокатів і лїкарів, письменників і артистів, священиків і полїтиків. Читати що-небудь від часу поробленя конечних іспитів? Крім одного-двох дневників, фейлєтонів, брошурок і віршиків — взагалї читати щось поважне? Щось "тяжке"? Щось, що справдї напружує духа, вимагає дїйсної працї? Нї, се чудацтво, на яке в нашій відсталій провінції, в нашім культурнім закамарку, де майже єдиною духовою розривкою є сплетні по "гандельках", а єдиною чутєвою емоцією гра в карти, не легко дасть себе зловити галицький інтелїґент!
Не дасть він себе на таке зловити, — але й цїла країна і цїла суспільність тяжко терпить від тої духової пустелї, якою ще й чванить ся галицька інтелїґенція. З неуправлюваного систематичною працею духового неужитку рідко коли виросте що-небудь цїнне. Звичайно сам бурян, а в найлїпшім разї терпкий, нещіплений овоч.
Бо — не можна досить часто се повторювати — на европейській суши нїде так мало не читаєть ся книжок і так мало не працюєть ся духово, як у нашій бідній країнї, в духово і матеріяльно вбогій галицькій суспільности. 