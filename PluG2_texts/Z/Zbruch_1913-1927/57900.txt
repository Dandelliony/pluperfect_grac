◦ ◦ ◦ ◦ ◦ ◦ ◦ ◦ ◦ ◦

Похорон ґр. Штірка. Похоронний обхід у Відни відбув ся вчера по відомій проґрамі при величезнім здвизї народу і при численній участи високих достойників в столицї і всїх країв монархії. В 10. год. вечером тїло відправлено з південної зелїзницї до Гальбенрайн в Стирії, куди товаришать йому австрійські мінїстри. Похоронний обхід в Гальбенрайн відбуваєть ся нинї. — Начільний вожд ц. і к. армії архикн. Фрідріх надіслав кондолєнційну телєґраму на руки мінїстра краєвої оборони.
Засіданє Загальної Української Ради буде у Відни VIII. Josefstädterstr. 43. І/8. в суботу 28. жовтня с. р. о 4-ій год. пополудни з ось таким порядком: 1) Звіт президії з дїяльности. 2) Справи Українських Сїчових Стрільцїв. 3) Ратункова акція для евакуованих. 4) Внески і запити.
Українська парляментарна репрезентація в справі скликаня парляменту. Відень, 23 жовтня 1916. На нинїшній конференції провідників парляментарних ґруп зложив д-р Кость Левицький в імени всїх українських ґруп в парляментї отсю заяву: "Парляментарне заступництво українського народу в Австрії вважає скликанє Державної Ради і спільних делєґацій визначною народною і державною конечністю. Особливо надзвичайно важко відчуває се українське парляментарне заступництво, що в часї, коли наша рідна земля вже третий рік є тереном війни, чим інтереси українського населеня незвичайно діткнені, воно не має змоги співдїлати в парламенті як конституційнім народнім заступництві. Українське парляментарне заступництво сподїєть ся, що через скликанє парляменту буде також піднесена повага монархії супроти заграницї, та що правильне функціонованє австрійської Державної Ради і спільних делєґацій вдержить ту рівність між обома половинами монархії, на якій побудована австро-угорська монархія. Наслідком сього ми займаємо становище конечности скликаня Державної Ради, яка була би також покликана перевести нові вибори лєґальних делєґатів до спільних делєґацій. При самозрозумілім збереженю конституційних прав послів будемо старати ся, щоби парляментарні наради вели ся без перешкоди, і при парляментарних нарадах все дбати-мемо про збереженє поваги монархії і парляменту".
Вістка від п. К. Малицької. П. дир. д-р Остап Макаруша одержав сими днями ось таку картку від п. Малицької: "Пинчуга 27. серпня 1916. Високоповажаний Пане Директор! Нинї одержала другу Вашу картку. Першу з падолиста 1915 дістала перед двома місяцями і відписала на неї. Всї хибно до мене адресують, тему мабуть письма опізнюють ся і пропадають. Я живу постійно в селї Пинчуга п. Богучанскоє. — Голтянино лежить 70 верст від нас в гору Анґари — там проживає д-р Охримович. Сердечно дякую за память про мене і за бажаня і за вістки про нашу школу. Дещо про наші львівські школи знаю з листів д-ра Федака і Охр. Часто думаю про наші ученицї і наш учительський збір. Як воно все уложить ся на будучність... У нас тепер препогано: дощ день в день, вітри, зимно, що в хатї мерзну, а палю цїлий день. Заповідаєть ся скора зима. Тільки добра, що страшної сибірської мошки було сего лїта мало. А люди ще досї не жали збіжа тут. Мала картку від Г. Степанівної і від д-ра Брика (він в гоp. Перовск, Сир-Дарьинская область). Здоровлю Вас, Пане Дир., і т. д. Ваша Конст. Мал.
Знищенє перемиського повіту. З урядової статистики дізнаємо ся, що перемиський повіт мав перед війною 123 сїл і 158.907 мешканцїв. Само місто Перемишль числило 54.562 мешканцїв (з 8 тисячним ґарнїзоном). На 123 сїл 44 є зрівнав із землею; більше як 31 сїл знищених в половинї. В повітї було перед війною 40.000 штук рогатої худоби, 16.000 коний, 20.000 безрог. Тепер має повіт 25.000 штук рогатої худоби, 10.000 коний, 5.000 безрог. На 100.000 морґів орних ґрунтїв було управлених 55.170 морґів (52 проц.), не управлених 44.830 морґів (48 проц.) З управлених ґрунтів припадає на властителїв менших посїлостий 45.470 морґів, на двірські поля 9.700 морґів (18 проц.) Властителї менших посїлостий мають 31.976 штук рогатої худоби і коний, двори 1.029 штук. На 100 фільварків 90 є бездїльних або знищених. Будівельна експозитура вибудувала вже хатки для 800 родин, 1.200 родин остає ще досї без даху. В повітї ведеть ся правильна наука в 104 школах, бездїльних шкіл є 39. 