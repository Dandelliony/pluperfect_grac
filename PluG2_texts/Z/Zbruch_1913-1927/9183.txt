Правительство „сильної руки“ на Угорщинї.

В Угорщинї наслїдком партийної завзятої боротьби послїдувала від довшого часу цїлковита застоя, потреби широких верств населеня вижидають полагоди, справи великої ваги не тілько внутрішньої але й державної (між тими південно-славяньска) вимагають розвязки, цїлий полїтичний розвиток Угорщини спинений. Відчувають там отже від довшого часу потребу мирної законодатної роботи і подвигненя краю з застої і занепаду. Ся потреба проявила ся особливо з великою настійчивостю по завзятій боротьбі між сторонництвом працї а зєдиненою опозициєю. Корона, вдоволяючи сим почуваням, покликала, після відставки мінїстра-предсїдника Лукача, дотеперішного предсїдника сойму а давного міністра-предсїдника ґр. Стефана Тиссу до керми державної, сего іменно державника, котрий виступав найострійше проти опозициї і з цїлою силою її поборював, доводив її до найбільшого роздратованя і наносив їй найстрашнїйші удари. Сей муж з „сильною рукою“ станув тепер на чолї правительства в Угорщинї в сїм років після єго відставки, в хвилї, коли опозиция думала, що єго по всї часи усуне з полїтичного видна.
Тепер, обнявши державну керму, буде ґр. Тисса невмолиму вести боротьбу проти опозициї, котру розпочав яко предсїдник посольскої палати, а по єго дотеперішнім поступованю можна собі уявити єго управу яко керманича держави. Корона ішла у виборі керманича зовсїм в дусї парляментарних засад, бож ґр. Тіша є представником парляментарної більшости і з конституцийного становища опозиция не може тут зробити оправданого докору. Вправдї опозицийне дневникарство накликує опозицию, щоби відповіла на таку розвязку пересиленя републиканьскою пропаґандою, однак сторонництва, котрі би пішли на сю дорогу, зазначили би, що зривають з усїми дотеперішними засадами угорского парляментаризму.
Така розвязка угорского пересиленя повинна була послїдувати вже зараз по виборах, однак ґр. Тисса не вважав ще сеї хвилї пригідною, щоби взяти державну керму в свої руки, бо хотїв передовсїм скріпити і зєдинити сторонництво працї в боротьбі з опозициєю. Яко предсїдник палати заправив він передовсїм сторонництво працї до сеї боротьби, а тепер яко сей, що має всю одвічальність за дїла угорскої национальної коалїциї, обіймив керму і приняв одвічальність на себе.
Тепер розпічне ся горяча і завзята боротьба з опозициєю, котра несподївала ся побачити на чолї правительства свого найбільшого противника, що з зелїзною невмолимостю виступав проти неї. На Угорщинї запанував важкий настрій, викликаний недалекими виглядами безпощадної боротьби. Який буде вислїд, покаже найблизша будучина. 