Жінка Ессада паші у Відни. — Австрийські Славяни в балканській війнї. — Росийський уряд проти твердженя Пітаґора. — Збожеволїв підчас представленя. — Не хочете дати ордера, віддайте 2000 рублїв. — Тижневі виплати — в середу.

Жінка Ессада паші у Відни. До Відня прибула жінка Ессада паші. Вона удаєть ся з Царгорода на лїченє до Баден. Каже, що від пів року не має від чоловіка нїяких вістий. Жінка Ессада паші є сестрою звісного провідника Альбанцїв Сурея бей Фльора.
Австрийські Славяни в балканській війнї. Як доносять праські часописи, в балканській війнї брало участь 2.836 Славян з АвстроУгорщини, яко добровольцї, в сїм числї 40 Чехів. З сих добровольцїв 600 вернуло здорових, 1.400 полягло на війнї, 700 лежить в пшитали, решта загинула. З 40 Чехів вернуло до дому лише 6.
Росийський уряд проти твердженя Пітаґора. Русскія Ведомости обговорюючи адмінїстративні репресиї росийського уряду, пишуть між иншим: "Окремо треба видїлити куріозну заборону київському клюбови "Родина" урядити відчит в українській мові про твердженє Пітаґора". Істория сеї заборони така: Управа клюбу звертала ся нераз до адмінїстрациї з просьбами о допущенє рефератів в українській мові. До кінця минулого року реферати такі дозволювано, але від нового року стала систематично їх забороняти. Припускаючи, що реферати заборонюють ся в наслїдок небезпечних тем порушуваних в них, управа клюбу рішила на пробу попросити о допущенє реферату про теорию Пітаґора. Адмінїстрация однак і тепер не змінила своєї системи і реферат заборонила, опершись на осібнім розпорядженю мінїстерства внутрішних справ про недопусканє рефератів і публичних відчитів в українській мові. Так опинило ся і твердженє Пітаґора в списї заборонених тем.
Збожеволїв підчас представленя. В віденськім театрі ім. Івана Штравса дає представленя "Берлїнський Малий Театер". Підчас представленя сатиричної штуки Ґустава Віда "Два рази два є пять" збожеволів актор Альфред Абель, що грав у сїй штуцї письменника і учителя Павла Абля.
Не хочете дати ордера, віддайте 2000 рублїв. Купець Ванюков в Варшаві виступив проти товариства Червоного Хреста за зворот 2000 рублїв гому, що не виконано услівій, на яких подарував повисшу суму Червоному Хрестови. Ванюков зложив для Червоного Хреста 2000 руб. під услівєм, що сї гроші звернуть йому, коли в реченци не дістане ордера Анни 2-ої степени. Коли по упливі реченця не дістав анї ордера анї грошей, купець Ванюков звернув ся на судову дорогу, складаючи деклярацию на блянкетї комітету Нарвського Червоного Хреста і підписану президентом комітету, після котрої зобовязано ся вистарати йому ордер Анни 2ої степени. Суд відкинув домаганє Ванюкова що до звороту 2000 рублїв.
Громадські вибори в Білогорщи. Сими днями відбули ся, як доносить Gazeta ludowa вибори громадської ради в Білогорщи, до якої належить присїлок Левандівка. В першім колї де побідила лїста компромісова, вибрано 3 Українцїв, 2 Поляків, 2 Жидів і 1 Нїмця. В двох других колах, де віднїс побіду союз вшехполяків з независимими людовцями, вибрано 16 Поляків.
Тижневі виплати — в середу. Будапештенська громада постановила робітникам, що є в службі, виплачувати гроші за тижневу працю не в суботу, як доси, але в середу. Громада ухвалила се узгляднючи поданє протиалькогольної лїґи, котра звернула увагу, що робітники тижневий заробок, виплачений в суботу, яко в передсьвяточний день, в значній части видають на алькоголь. 