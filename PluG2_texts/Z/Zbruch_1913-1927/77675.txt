◦ ◦ ◦ ◦ ◦ ◦ ◦ ◦ ◦ ◦

Комісар Української Републики для Холмщини і Підляша.
ЛЬВІВ, 13. марта 1918. Рада Народнїх Мінїстрів Української Народньої Републики на засїданю дня 1. марта постановила назначити Олександра Скороис-Йолтуховського на становище Комісаря Холмщини і Підляша з тимчасовим осїдком у Берестю.
Польське "зірванє зносин" з правительством.
ЛЬВІВ, 13. марта 1918. До польських дневників доносять з Відня, що на вчерашнім засїданю парляментарної комісії польського кола ухвалено не вдавати ся в нові переговори з правительством та обмежити ся до обсервації чи, коли і як сповнить правительство домаганя кола.
Однак не треба думати, що коло не буде переговорювати з колом. Бо на тім самім засїданю кола уповажнено мінїстра "для Галичини" Твардовського, щоб він предкладав правительству дальші домаганя кола, а правительство мало би подавати до відома кола свої предложеня також через мінїстра Твардовського. Але — грозить коло — перед зміною теперішного положеня Поляки не вийдуть з опозиційного становища. Як в оперетцї: трохи уданого плачу, трохи погрози, трохи сміху — а після того добрий конець: дружні обійми загнїваних "двоїх".
Справа прилученя части Бесарабії до Румунїї.
ВІДЕНЬ, 12. марта 1918. "Neue Freie Presse" з дня 12. марта доносить, ще в тутешних полїтичних кругах думають, що відновленє приязних відносин між осередними державами і Румунїєю не зустріне нїяких перепон й що супроти евентуальних бажань Румунїї за утворенєм тїснїйших зносин не будеть ся також поступати відмовно, коли справа набутя части Бесарабії, замешканої Румунами, прийде на дневний порядок. Як звісно, Румунїя згодила ся на основі тимчасового договору на відступленє Добруджи і на инші поправки границї. Позисканє части Бесарабії дало би Румунїї винагороду.
Зміни в українській війсковій управі.
Приверненє дисциплїни в українській армії.
ЛЬВІВ, 13. марта 1918. Рада Народних Мінїстрів на засїданю 28. лютого постановила:
а) З огляду на заключенє миру і закінченє демобілїзації головнокомандуючого українським фронтом ґенерала Щербачева увільнити від займаної ним посади і причислити до Військового Мінїстерства;
б) Команданта міста Київа Ковенка згідно з його проханєм — увільнити від його посади і також причислити до Війскового Мінїстерства.
Мінїстер війни Жуковський видав з дати 27. лютого такий приказ:
Нераз я зауважив, що так козаки, як і старшина, приймаючи накази від старших себе по службі, нї своєю поставою, нї зовнїшними рухами не виявляють належної в таких випадках поваги й уважности до того, хто дає їм наказ.
У війску Української Народньої Републики, яке покликано тепер до великої відповідальної ролї вратувати від лихого волога рідний край, такий нелад і порушеня Війскових звичаїв допущений бути не може.
Через те наказую: від нинї всякий козак чи старшина, приймаючи наказ, а також і при всяких службових зносинах повинен стояти струнко, повторити наказ, який йому буде дано і взагалї тримати ся, як того вимагає війскова гідність. 