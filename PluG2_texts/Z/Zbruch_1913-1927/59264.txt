Преса і війна.

Вимоги до редакторського уряду і основні студії, почутє відповідальности за зміст часописи і пошана перед особою противника.
Вересневий сшиток видаваного в Липску журнала "Akademische Rundschau" приносить замітну статю нїмецького журналїста д-ра Фрідріха Забрехта п. н. "Journalistische Kultur und akademische Bildung", в якій виказує потребу основних студій для журналїста. При сїй нагодї говорить він також про задачі преси підчас війни. Дещо з його уваг наведемо для наших читачів.
"Полїтичний редактор — пише він — несе сьогодня перед народом високу відповідальність і чим більше його почутє відповідальности, тим певнїйше буде він служити тільки правдї. Очевидно не буде се до вподоби реставраційно-кавярняному полїтикови, щоби кождий власний мілїтарний успіх роздувати до розмірів самозрозумілої побіди... Та дїйсний полїтичний журналїст буде зі спокійною повагою лїкаря розуміти і представляти звязки положеня...
"Инше домаганє: пошана перед противником. Послухайте, як по лицарськи говорять про своїх неприятелїв наші войовники. Ми обнижаємо їх заслуги, коли приписуємо їм війну з менше вартними. Вони говорять про неприятеля без ненависти, бо знають, що він так само бореть ся за свою справу, як вони за свою… Нїмецький жовнїр знає, що противники, з якими він бєть ся, так само не є винні сїй війнї, як він... Та прийде знов час, коли оружє вмовкне і знов відзискають вартість передовсїм чисто культурні вартости. Прийде знов час, коли народи, роз'єднані ворожнечею, будуть в культурнім поступі шукати нового зближеня... Муситимемо собі знов подати руки для спільного твореня. Бо культури вже не можна собі подумати ізольованою, вона при всїй національній закрасцї все таки обнимає світ. Мусить нам бути ясно, що неодин войовник є як носитель культури нашим братом. Не ослабляє се сили удару нашого меча, коли ми твори француського поета чи італїйського композитора міримо такою самою мірою, як в часах мира... Власне преса має тут богато можливостий будувати мости для будучности".
Влучність сих уваг — додамо від себе — підносить ся не тільки з огляду на теперішний воєнний час і на заграничні питаня, але mutatis mutandis також на національні, внутрішні відносини, які освітлює преса для своїх читачів. 