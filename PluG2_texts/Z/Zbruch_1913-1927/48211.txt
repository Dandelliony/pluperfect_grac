◦ ◦ ◦ ◦ ◦ ◦ ◦ ◦ ◦ ◦

Нїмецькі лїтаки над Анґлїєю.
БЕРЛЇН (Ткб). Бюро Вольфа довідуєть ся з компетентних кругів про вислїд воздушного наступу на Анґлїю в ночи на 1. лютого, що в Лїверпуль ушкоджено міст і портові будівлї так, що їх тепер не можна уживати. Поцїлено один кружляк і один перевозовий корабель. Бомби і огонь знищили яких 200 домів. Величезні шкоди спричинив наступ в Шефільд і Нотінґен. Льондонські товариства обезпечень оцінюють шкоди на 400.000 фунтів штерл. В кільких місцях вилетїли у воздух маґазини пороху. Кружляк "Каролїне" затонув. Утопило ся 47 людий, а вбитих було 31. На східнім побережи Анґлїї воздушний корабель затопив пароплав "Франц Фішер". Моральне вражінє наступів було дуже велике.
Грецька відповідь на ноту антанту.
ФРАНКФУРТ (Ткб). "Frankfurter Ztg." довідуєть ся з Царгорода: З Атен доносять урядово: Президент мінїстрів Скулюдіс вручив анґлїйському послови відповідь грецького кабінету на останню спільну ноту коялїції. Грецьке правительство каже, що обсадженє дотичних точок не дало би сим державам користи, а Грецію втрутилоб в тяжку полїтичну й фінансову ситуацію. Іменем почвірного порозуміня відповів анґлїйський посол, що союзники зроблять усе, щоби не наразити господарського й фінансового положеня Греції. Хотять вони позволити на підвисшенє довозу поживи до Греції і признати більші улекшеня грецькій торговельній фльотї. Мішаний віддїл військ коалїції висів в Патрас.
З російської думи.
ПЕТЕРБУРГ. (Ткб.) В Думі обговорювано заяви, що їх зложило правительство. Представники всіх партій — мимо ріжницї становищ в правах внутрішної полїтики — підчеркнули конечність веденя війни далї до остаточної побіди. Дальші наради в четвер.
Подорож Філіпеску до Росії.
БУКАРЕШТ. (Ткб.) Філїпеску заявив перед відїздом представникови дневника "Dimineаса" в Яссах, що удаєть ся до Росії без місії. Хоче пізнати світ, доси йому незнаний. Подробицї його подорожи на російський фронт будуть уложені в Петербурзї. Запитаний про становище Ромунїї заявив, що по його думцї з хвилею загальної офензиви надійде і для Ромунії хвиля виступу.
Ромунські покликаня.
БУКАРЕШТ. (Ткб.) Мінїстерство війни подає до відома, що всї мужчини від 21. до 46 р. житя, котрі приняли ромунське горожанство або зрекли ся чужої охорони, мають ставити ся до війскової служби в термінї означенім для рекрутів р. 1918. Байдужним є те, чи вони відбули війскову службу в своїм попереднім краю, чи нї. Увільнені від сього обовязку є тільки ті, що вже находять ся на пописових картках.
Анґлійський "мінїстер бльокади".
ЛЬОНДОН. (Ткб.) В Палатї громад заповів премієр Аскіт, що Льорд Роберт Сесіль має бути іменований мінїстром, якому підлягати буде справа бльокади. Одержить він ранґу мінїстра кабінету, лишить ся одначе підсекретарем стану в урядї заграничних справ. Додасть ся йому офіцира маринарки в ранзї адмірала.
Анґлїйський мінїстер воздушної оборони.
ГАҐА. (Ткб.) "Niewe Courant" доносить з Льондону: Після "Daily News" правительство, як здаєть ся, заіменує льорда Дербі мінїстром воздушної оборони, не признаючи йому місця в кабінетї. 