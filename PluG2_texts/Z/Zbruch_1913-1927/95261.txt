◦ ◦ ◦ ◦ ◦ ◦

Зі світа.   Офензива проти Польщі. "Vorwärts" оголошує іскрову депешу з Москви, після котрої Зіновєв мав заявити, що задумуєть ся загальну мобілізацію російського пролєтаріяту. Армія тим чином утворена є призначена до офензиви проти Польщі і Румунії.   Словінці за словінською богослужебною мовою. Як доносять з Праги. Також в Югославії знаходить ґрунт рух за народню церкву. В Марібожі (Марбурґ) прийшло до спору між тамошним епископом і церковними співаками, які хотіли співати підчас богослуження по словінськи а не латинською мовою, як жадав епископ.   Конець терору? Большевики задумують понехати систему терору. Совітська Росія зробить в найблизшім часі крок на право. Совітське правительство знає, що на всякий випадок замирення з антантою прийде скоро до успіху.   Не буде світової революції. З Вашинґтону пишуть: Тамошний делєґат російського совітського правительства Мартене заявив, що Лєнін зрезиґнував з думки викликання світової революції.   Вислід виборів на Угорщині. Досі знаний вислід виборів з 160 округів. Вибраних є 69 членів христ. народ. союза, 60 членів партії малих рільників, 4 демократів і христ. соціяліст. (?) і 2 безпартійних. В 27 округах відбудуть ся доповнюючі вибори.   Д’Анунціо оголошує мобілізацію. З Парижа доносять: Д'Анунаіо мав зарядити мобілізацію 5 річників в Рєці.   Гувер годить ся стати президентом Злучених Держав. Echo de Paris доносить, що Гувер приняв тепер кандидатуру на президента Зєдн. Держав, але ще не рішив ся, чи прилучить ся до републиканців чи до демократів.   Голяндія обійме протекторат над Арменією. Matin доносить з Гаґи: Союзні держави запитали в голяндського правительства, чи Голяндія не обняла би протекторату над Арменією, коли би Злучені Держави відказали ся.   Торговельні взаємини з совітською Росією. Petit Journal доносить з Нового Йорку: Представники 45 американських торговельних домів зажадали від державного секретаря Лянсінґа, щоби знову навязати торговельні взаємини з Росією.   Вільгельм буде засуджений. — Сербія предкладає видачу б. болгарського цісаря Фердинанда. Times доносить, що Лойд Джордж по своїм повороті до Анґлії мав заявити, що ручить за се, що був. цісар Вільгельм буде виданий і засуджений. Morning Post доносить з Парижа, що в списі осіб, котрі мають бути видані, є назвища 34 комендантів підводних суден. Чи Гінденбурґа і Людендорфа усунено з лісти, невідомо ані в Парижи ані в Берліні. Сербське правительство предложило Н. Раді видачу був. короля Болгарыї Фердинанда, котрий тепер перебуває в Німеччині.   Брусілов комендантом большевицьких військ проти Польщі. Варшавський кореспондент "Times-a" доносить: Большевицька армія на польськім фронті одержала підкріплення. Стверджено прияву сибірських полків. Червоні війська збирають ся також біля Бобруйська. Большевики мобілізують на областях покинених Денікіном. Говорять, що одна з армій стоїть під командою Брусілова. Троцький мав заявити, що коли розправить ся з Денікіном, то порахуєть ся з Польщею. Здаєть ся, що большевики приготовляють офензиву, ще перед розтопами.   Ліґа народів. Із Вашинґтону доносять, що найблизше засідання Ліґи народів відбудеть ся в Лондоні 10-го лютого с. р. Маєть ся утворити постійний міжнародний трибунал.   Поворот Радека. Радек повернув через Польщу з Берліна до Москви дня 26. с. м. Польські власти позволили на переїзд на підставі умови Червоного Хреста з большевиками. За се мають большевики випустити архиеп. Роппа, кс. Мурдеєрмана і барона Данґля.   Справа був. ціс. Вільгельма. В офіціяльних лондонських кругах є намір не примушувати Голяндію економічними репресіями, коли вона не видала би Вільгельма. Мали ухвалити засуд був цісаря in contumatiam.   Нова Рада   