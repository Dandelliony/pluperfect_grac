◦ ◦ ◦ ◦ ◦ ◦ ◦ ◦ ◦ ◦

Ультимат тимчасового правительства до робітницько-жовнїрської ради.
ПЕТРОГРАД (Пет. Аґ.). Дня 15. мая вечером відбуло ся засїданє тимчасового правительства, виконуючого комітету Думи і представників робітницько-жовнїрської ради. Підчас засїданя відчитав президент мінїстрів Львов заяву з домаганями, яких принятє уважає правительство необхідно конечним. Головним услївєм є конечність рішучої і ясної заяви про довірє до правительства, яку має зложити робітницько-жовнїрська рада. Бажаючи мира без анексій і відшкодовань і признаючи право народів до рішаня про свою судьбу, правительство вказує на те, що невдяча Росії і її союзників була-би жерелом найбільших національних нещасть. Наслїдком того має правительство надїю, що російська армія не допустить до побіди Нїмеччини.
Дальше заповідає правительство рішучі зарядженя в цїли управильненя продукції і консумції. Справу земельної власности порішить конституанта. Президент мінїстрів заявив, що заява правительства має характер ультимату і жадав, щоби її домаганя принято в цїлости. Рішено поручити портфель мінїстерства рільництва радному соцїялїстови Чернову, мінїстерства працї соцїяльному демократови Скобелєву, заграничні справи мінїстрови скарбу Терещенкови, мінїстерство маринарки Керенському. Висловлено бажанє, щоби вступив до кабінету Церетелї і професор Кокошкин, як мінїстер, що має приготовити конституанту. На кінци засїданя пописано деклярацію.
Новий кабінет у Росії.
ПЕТРОГРАД. (П. А. Т.) Уряд і демократичнї партії згодили ся на такий роздїл тек: Львов — президія і внутрішні справи, Терещенко — заграничні справи, Коновалов — торговля і промисл, Годнев — контроля держави, соц. Скобелєв — праця, адв. Переверчев — справедливість, соц. Чернов — рільництво, нац. соц. Плєханов — апровізація, Керенський — війна і маринарка, Шінгарев — скарб, Церетелї — почта і телєґраф, Некрасов — комунїкація, Мануїлов — просвіта. Проф. Ґрім і кн. Шаховський отримають ще теки мінїстрів для справ конституанти і публичної помочи.
Перші збори делєґатів селян у Росії.
ПЕТРОГРАД. (П. A T.) В тутешнім народнім домі відбули ся перші збори представників селян цїлої Росії. Взяло в них участь 2.000 осіб, в тім 561 делєґатів. Делєґат Маслов повитав з'їзд і представив його проґраму; устійненє поглядів селянського стану, потреба памятати не лиш о правах, але й обовязках, оборону інтересів селян і цїлого свобідного краю.
Почесна предсїдателька ст. Брешко-Брешковська зазначила конечність дїяльности на фронтї, яка одна може принести мир.
Француський мінїстер мунїції Тома витав з’їзд іменем француських селян.
Мінїстер рільництва Шінґарев висказав надїю, що нарід, що дав синїв, не відмовить і хлїба та амунїції.
З'ізд селян у Херсонї
АМСТЕРДАМ. (Ткб.) "Таймс" доносить, що в Херсонї відбув ся з'їзд селян; він заявив ся за уладженєм з'їзду робітників, жовнїрів і селян, за федеративною рос. республикою з автономію поодиноких частий, причім конституанта мала б рішати також про автономію України. Земля має належати до тих, що її обробляють, але на разї конфіскати належить залишити, бо право се прислугує конституантї, вибраній на основі загального і тайного голосованя.
Причина димісії ґен. Корнїлова.
КОПЕНГАҐА. (Ткб.) Орґан Лєнїна "Правда" доносить, що коли Корнїлов пожалував ся урядови, що війско не хоче брати участи в парадї, бунт розширив ся, а жовнїри заявили, що не уважають давного полкового прапора з хрестом св. Юрія за свій знак. Тодї Корнїлов димісіонував.
Поляки уряджують зїзд селян.
ЛЮБЛИН. (Ткб.) "Ziemia lubelska" доносить, що на з’їзд селян, котрий пічнеть ся позавтра в Люблинї, прибуде кілька тисяч учасників. Проґрама: Національні справи.
Полекші Полякам в Прусії.
БЕРЛЇН. (Ткб.) Нинї вплинув у пруськім соймі законопроєкт про зміну закона о вивлащеню з 20. марта 1908.
Смерть Путнїка.
Nizza. (Ткб.) Помер начальний вожд. сербського війска, ґенерал Путнїк. 