◦ ◦ ◦ ◦ ◦ ◦ ◦ ◦ ◦ ◦

Справа побитя Стапінського в делєґациях.
БУДАПЕШТ. (Ткб.) На нинїшнім засїданю австрийської делєґації дел. Еленбоґен в запитї до предсїдателя заявив, що представленє подїй в Кєляновичах, дане перед кількома днями президентом мінїстрів, не згоджуєть ся з твердженєм посла Стапінського, котрий вчера приїхав до Пешту і сказав, що замах доконаний на него в Тухові, був пляново приготований, та що б. мінїстер Длуґош на партийних зборах донїс, що президент мінїстрів впливає від якогось часу на намісника Галичини, щоби особа Стапінського зникла з арени. Стапінський говорив, що перемиський епископ виголосив 21. с. м. в Кроснї казанє, в якім не лише викляв демократичні ґазети, але також взивав до усуненя Стапінського. Так само тарнівський епископ на проповіди взивав до занятя становища проти Стапінського. Стапінський перечить, наче би присутний тодї правительственний комісар заступав ся за него. Каже, що не дасть ся стероризувати епископам і дальше буде робити збори, а перебіг їх покаже, чи правительство, котре тепер поносить одвічальність, сьвідоме свойого обовязку що до охорони горожан перед нападами. Бесїдник звертаєть ся до президента мінїстрів з запитом, чи приймає до відома се спростованє наведених ним фактів, та чи думає зарядити слїдство.
Предсїдатель Лєо відповів, що запит сей подасть до відома президента мінїстрів.
Дальше приступлено до нарад над етатом Боснїї. Промовляв дел. Немец.
Побільшенє війск трену.
ВІДЕНЬ. (Пр. т.) Die Zeit доносить, що при тренї підвисшить ся презенцийний стан.
Морські вправи.
ВІДЕНЬ. (Пр. т.) Die Zeit доносить, що в найблизших днях пічнуть ся воєнні вправи резервової ескадри з воєнною пристанею Поля. Плян маневрів скомбінований так, що корпус і ескадра атакують воєнну пристань.
Новоіменовані кардинали.
ВІДЕНЬ (Ткб.) Торжество наложеня біретів новоіменованим кардиналам, архиепископови з Остригомя д-рови Чернохови й віденському архиепископови Піфлеви буде 6. червня в двірській церкві. Церемонїю виконає архикнязь Франц Фердинанд в заступстві цісаря.
Новий парлямент.
ПРАГА (Пр. т.) Ceske Slovo доносить, що з початком 1915 року будуть нові вибори до парляменту.
Сморть віцебурмістра м. Відня.
ВІДЕНЬ (Ткб.) Помер віцебурмістр міста Відня д-р Порцер.
Відгомін протиавстрийських демонстраций.
РИМ. (Ткб.) В парляментї премієр Саляндра в відповіди повідомив, що префекта Неаполю перенесено в стан розпорядимости за се, що замало енерґічно сповняв свої обовязки що-до оборони австро-угорського консуляту в дни 15. мая с. р. перед ворожими манїфестациями.
РИМ. (Ткб.) В парляментї републиканець Коліяні виказував, що префект Неаполю видав строгі запорядженя підчас протиавстрийських демонстраций, але полїцийний кордон молодїж перервала, котра зрештою обмежила ся на свистах. Признає, що є обовязкові міжнародні конвенанси, але обовязок сей полягає на взаємности. Італїя давала сусїдній монархії з приводу дрібних подїй пересадну сатисфакцию. Діфелїче (социялїст) висловив невдоволенє з приводу покараня префекта з Неаполю. Пос. Барділяі (реп.) говорив, що при нагодї протиіталїйських манїфестаций в Триєстї перед італїйським консулятом Австрийці не покарали навіть найнизшого полїцийного урядника.
Угорсько-болгарські полученя.
ВІДЕНЬ. (Пр. тел.) Wiener Allgemeine Zeitung доносить, що угорське правительство заключило з болгарським правительством договір, на основі котрого має ся сотворити безпосередне полученє Будапешту з Софією, так що на поїзд, який їде з Будапешту до Оршови, ждати буде в Оршові пароплав Тов. Плавби на Дунаю і забирати листи, пакунки і товари, щоби їх перевезти до першої болгарської стациї Лом-Паланка, відки подорож буде дальше болгарським поїздом. Другий договір що-до телєґрафічного полученя між Болгариєю й Угорщиною при помочи стациї бездрітного телєґрафу в Будапештї і Софії.
Наслїдник еп. Копа.
БРЕСЛЯВ. (Ткб.) Капітула вибрала епископа в Гільдесгайм о. Адольфа Бертрама князем епископом в Бресляв.
Смерть винахідника навзерівського карабіна.
ШТУТҐАРТ. (Ткб.) Нинї рано помер скоропостижно інжинїр Павло Мавзер в 75 р. житя. Се він разом з братом Вільгельмом сконстрував мавзерівський карабін.
Розправа Кайо.
ПАРИЖ. (Ткб.) Як зачувати, розправа проти панї Кайо буде в липни.
Поворот данської королївської пари.
КОПЕНГАҐА. (Ткб.) Король і королева вернули з подорожи до заграничних пристаний.
Справа Мексика.
ВОДОПАДИ НЇЯҐАРИ. (Ткб.) Зачувати, що мирова конференция приняла основні пропозициї зміряючі до cего, щоби Гуерта відступив виконуючу власть провізоричному президентови, на котрого згодили ся всї сторони. 