◦ ◦ ◦ ◦ ◦ ◦ ◦ ◦ ◦ ◦

Зазив народів, поневолених Росією, до Вільзона.
СТОКГОЛЬМ (Ткб.) В справі відозви, з якою звернули ся до Вільзона народи, поневолені Росією, пише дневник "Alehanda", що в відозві нема слїду ставаня по одній з воюючих сторін, а є тільки страшні факти, які виказують, що говоренє Росії про місію визволюваня народів є тільки жорстокою насмішкою. Дневник "Affenbladet" пише, що народи, репрезентовані в відозві, творять чисельно половину Росії. Тепер Анґлїя, як опікунка малих народів, може показати, на скільки бере свою опіку поважно. Коли той клич о поміч мине без наслїдку, нїхто в Европі не зможе вірити в гарні слова Анґлії.
21 кільометрів на південний захід від Тернополя.
ВІДЕНЬ (Ткб.). З російського комунїкату 8. мая:
Галичина: На південь від Цеброва, 21 км. на південний захід від Тернополя, наші гренадери, вийшовши з мінової вирви, рушили на позиції ворога й розігнали його ручними ґранатами.
Не було інтервенції Папи.
ЛЬОНДОН (Ткб.) Бюро Райтера уповажнене заявити, що Ватикан заперечує відомість, ніби то Папа телєґрафував до Вільгельма й Вільзона і радив їм порозуміти ся.
Воєнні комунїкати австро-угорського ґенерального штабу з 11. мая 1916
Війна з Італїєю. Збільшена дїяльність артилєрії вдержувалась також учора на більшій части фронту. Особливо була вона жива у відрізку Дольомітів між Кайтельштайном і Буксельштайном. Італїйський летун кинув учора передпол. бомби на ринок і площу Катедральну в Гориції. Згинули від сього дві цивільні особи, а 33 є ранених.
Воєнні комунїкати нїмецького ґенерального штабу з 11. мая.
Західний терен війни. Нїмецькі самолети обкинули бомбами Дінкірхен і зелїзничі заведеня коло Адінкерке.
На західнім березї Мози Французи по полудни пішли до наступу коло узгіря Мертвий Чоловік, а вечером на південний схід від узгіря 304. Оба рази атаки зломано, при чім неприятель понїс значні втрати.
Баварська патруля полонила в лїсї Намар 54 Французів.
Число неранених полонених Французів у боях за узгірє 304 від 4. с. зросло на 54 офіцирів і 1515 жовнїрів.
На східнім березї Мози в околици лїса Келєт цїлу ніч ішли бої на ручні ґранати. Атак Французів у тім лїсї відперто.
Східний терен війни. На північ від двірця в Зельбурзї здобули ми 500 метрів ворожих становищ. При тім дїстало ся в наші руки 309 неранених полонених. Здобули ми кілька машинових крісів і метавок мін. 