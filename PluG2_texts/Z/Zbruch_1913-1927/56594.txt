Про відносини між Нїмеччиною і Росією

Львів, 23 вересня 1916.
Кількома наворотами, в ріжних стадіях війни верталась наша часопись до питаня про відносини між Нїмеччиною і Росією, хотячи держати українського читача в курсї хвильовань нїмецької полїтичної думки в сїй справі, важній також для української будуччини. Хотячи й тепер, коли вступленє Ромунїї у війну ще більше, нїж уже сама офензива Брусїлова, перехилило тягар війни на східний фронт, представити кілька вказівок і натяків з обсягу нїмецько-російських взаємин, — пригадуємо ще раз відому нашим читачам, для Нїмеччини міродатну заповідь найбільшого нїмецького воєнного мислителя ґенерала Клявзевіца: що війна є одним з етапів полїтики, який від полїтики в часї мира ріжнить ся способами і знарядами, котрими його переводить ся. Иншими словами: що війна є полїтикою, переводженою армією і ґенеральним штабом.
В перших місяцях війни можна було відносини нїмецької полїтичної думки до Росії схарактеризувати на загал ось-як:
Соціялїстичне і радикально-демократичне крило нїмецького народа було зорієнтоване проти царської Росії, в якій бачило ворога демократії і поступу Европи взагалї, Нїмеччини й Прусії зосібна; відповідно до сього бажало собі воно на Заходї, супроти лїберальних держав, тільки успішної оборонної війни, без завойовницьких цїлий, а на Сходї енерґічної війни проти Росії, війни, яка мала би нетільки визволити поневолені Росією народи, а й самих Росіян визволити від самодержавного ладу, замаскованого істнованєм безсильної думи.
Погляд правих нїмецьких партій — консерватистів і національних лїбералів — на сї справи був якраз противний. Росію треба побити, правда, навіть дїймаючо, щоби набрала респекту перед нїмецьким пястуком, але не робити супроти неї нїчого такого, що мусїло-би зробити з неї непримиримого ворога Нїмеччини по війнї, який ждав-би тільки години відплати. За те слїд раз на все навчити Францію розуму, громлячи її так, щоб їй нїколи більше не прийшла охота реваншу, далї слїд помогти Господу Богу "покарати Анґлїю", а се найкрасше можна зробити пересуненєм нїмецьких границь в напрямі каналу Ля Манш і шляхом безоглядного нївеченя цїлої анґлїйської корабельної лучби підводними суднами. А що навіть сим способом не можна захитати в самих основах могучости бритійської імперії, то треба завдалегідь, уже в часї війни, брати від увагу будучу співучасть Росії з Нїмеччиною в боротьбі проти спільного ворога, Анґлїї. Тому не вільно раз на все зривати мостів з Росією, значить, треба менше кричати про всякі "визволюваня" і т. и.
Так було з початком війни. Згодом сей ясний подїл орієнтацій трохи ускладнив ся, наступили деякі переходи з одного табору до другого, виявились деякі посередні відтїнки, — одначе на загад принцип подїлу остав ся незмінений до вирішного дня. Спір вів ся протягом майже цїлих двох років війни, серед ріжного напруженя — тепер спір сей осягнув високий степень напруженості і він є одною і головних причин роздору між партіями канцлєра і опозицією. До партій канцлєра, при котрім покищо стоїть також цїсар Вільгельм, належать вольнодумцї ріжних напрямів і соціялїсти; в противнім таборі є партії праві. Одначе є й визначні консерватисти, котрі орієнтують ся проти Росії (хочби проф. Дельбрік), і чільні соціяльні демократи, котрі перехиляють ся до противанґлїйського табору. З останнїх назвемо тільки впливового секретаря професіонального союза Янсона, котрий в соціялїстичній часописи "Glocke" проповідує можливість приязни з Росією для покореня Анґлїї.
Чим покінчить ся сей спір, очевидно нїхто нинї не вміє сказати. Тільки одно певне — а саме в деяких наших кругах часто забуваєть ся воно! — що бажана побіда над Росією залежить не від самої тільки обставини, чи нїмецька дипльоматія і стратеґія рішучо повернуть ся проти Росії. Иншими словами: для побїди над Росією і для визволеня підчинених Росії народів не вистане само тільки — хочби і як рішуче й наконечне — перехиленє Нїмеччини в сторону протиросійської орієнтації.
На побіду зложать ся инші річи — залежні від Нїмеччини і незалежні від неї. 