Війна

Львів, 12. серпня 1916
По кількох тижнях перерви в душевнім напруженю — знов з журливою увагою звертають ся очі нашої людности на схід, де далеким луком, в осередку якого лежить Львів, тягнеть ся боєва лїнїя наших союзних війск, що відпирають "концентричний — як казалось у російськім воєннім звідомленю — похід на Львів". Лїнїя ся не тверда й недвижима; вона гнучка і хвилює вперед і взад. З позиційної війни перемінилась східно-галицька і волинська війна в значній части у війну движиму з ріжними її прикметами, серед яких обосторонні опорожнюваня поодиноких областий все грали і нинї грають таку характеристичну ролю. Добровільно опорожнений союзними війсками Станиславів з околичними селами, містами й місточками, а відкликані з сеї области війска виконують наказаний рух взад, на нові оборонні чи зачіпні лїнїї, про яких ґеоґрафічне розміщенє ми можемо тільки робити собі здогади — бо урядове звідомленє із зрозумілих причин покищо про нього мовчить.
На кождий спосіб не лишає урядове звідомленє найменшого сумнїву що-до того, що нові лїнїї лежати-муть не дальше, а близше осередної точки великого лука — Львова, нїж доси лежали. Чи обняті сим рухом союзних війск також ті війска ґр. Ботмера, котрі від давна стоять над Збручем, про се також дізнамось аж згодом, може вже з найблизшого воєнного комунїкату.
До веселих, рожевих проґноз швидкого зломаня російських мас і близького очищеня занятих областий Галичини від наїзду — річ певна, що нема нинї причини. І не вимагає сього управа армії, котра через комунїкати і призначені для загалу дописи з ц. і к. воєнної кватири пресової не робить людности ілюзій що до поваги положеня, викликаного надмірно переважаючими силами ворогів, що йдуть наступом на всїх фронтах. Але як раз сею своєю достойною всякого признаня горожанською щирістю що-до відємних сторін положеня війскова управа дає людности певність, що не заскочать нас раптом, наче грім з ясного неба, нїякі небажані й несподівані подїї. Певність ся майже абсолютна, і вона є наймогутнїйшою запорою проти передчасних побоювань і страхів. Навіть у найменше корисних відносинах маємо перед собою не днї, а цїлі тижнї, в котрих супокійно можемо лягати на сон, супокійно віддаватись нашій щоденній працї, супокійно, на зимно і без нервового поспіху можемо рішатись, ще з собою, родинами і майном робити, супокійно можемо готовити ся — на такий чи инший розвиток подїй.
А супокійний розгляд подїй, твереза їх оцїнка і побудоване на них розумне, мужеське рішенє, — є нинї тим, чого всїм нам потрібно. Як ми вже мали нагоду кількакратно зазначувати, не можна дати ґенеральної вказівки, як кожда поодинока особа чи родина має зустрічати всї можливости дальшого ходу подїй. Вказівки істнують тільки для деяких станів — передовсім для стану духовного: він одержав уже вяжучий приказ від міродатної власти. Одначе богато промовляє за тим, що принцип, яким руководила ся львівська митрополича консисторія, видаючи духовенству пригадку про обовязок береженя повіреної громади вірних, — повинен також лягти в основу рішеня загалу горожан инших верств і станів, на скільки особливий характер їх полїтично-громадянської дїяльности заздалегідь не ставить їх перед абсолютною конечністю, в данім разї й перед публичним обовязком, поступити після принципу суперечного з проголошеним для духовенства начальною церковною властю.
Більше про сї справи нинї нїхто сказати не в силї. 