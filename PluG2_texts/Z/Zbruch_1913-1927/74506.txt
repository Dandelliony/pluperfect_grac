◦ ◦ ◦ ◦ ◦ ◦ ◦ ◦ ◦ ◦

Авдієнції у цїсаря. ВІДЕНЬ, 15. грудня 1917. Нинї пополудни приняв цїсар на авдієнції в присутности президента мінїстрів дра Зайдлєра послів до державної Ради д-ра Льва Бачинського, д-ра Івана Левицького і д-ра Евгена Петрушевича. Д-р Петрушевич виголосив до цїсаря промову. По відповіди найласкавійше відбув цїсар "cercle". Порушено ріжнородні краєві справи. Цїсар приняв нинї рано в присутности президента мінїстрів д-ра Зайдлєра послів державної Ради Іґнаца Дашинського, тайного радника д-ра Ст. Ґломбінського, бар. Ґеца з Окоцїму, радника двору Кендзьора п. інж. Едм. Зелєнєвського. Тайний радник д-р Ґломбінський мав промову до монарха, який найласкавійше відповів. Підчас "сercle-а" розмовляв цїсар з присутними про всїлякі актуальні краєві справи.
До Українцїв міста Львова. Від многих років істнувала у Львові Орґанїзація Українцїв і вела всї публичні справи львівської української громади: займала ся всякими виборами, опікувала ся українськими школами, засновувала по ріжних частях міста читальнї і давала почин до твореня ріжних місцевих стоваришень. На жаль, через війну спинилась та дїяльність. Однак львівська громада відчула в сїм важкім часї тим більшу конечність такої орґанїзації і поручила вибраному комітетови, щоб її відновив. Комітет взиває тому львівських громадян зі всїх станів і обох полів, що бажають добра своїй народности, щоби зголосили ся в члени нашої орґанїзації. Небавом пічнуть ся важні наради в наших громадських справах і тому бажалиб ми, щоби взяло в них участь як найбільше число наших Львовян і дало як найвірнїйший вираз потреб львівської української людности. Записуватись можна в "Канцелярії правної поради" (Ринок ч. 10, І. поверх, на ґалєрії). Вписове 1 К., і річна вкладе 2 К. — Від Орґанїзації Українцїв міста Львова. За президію: о. Александер Стефанович, Александер Пісецький.
Різдвяні дарунки для УСС. Нам пишуть: Вже лише дуже короткий час дїлить нас від Різдва Христового! Четверте Різдво святкувати-муть наші Стрільцї не в дома за родинним столом, а в полї — серед зимна, снїгів і стужі. В минулих роках наша суспільність не забувала за своїх синів, свою гордість і любов — своїми датками дала доказ печаливости привязаня і вдяки тим, що всї труди, здоровлє і житє кладуть на жертвеннику вітчини. Маємо надїю, що і сього року не буде инакше. Центральна Управа розклала до всїх українських урядів парохіяльних і громадських начальств відозви з просьбою о датки на різдвяні дарунки для УСС. З огляду на се, то різдвяні свята вже близько. Центральна Управа позволяє собі отсею дорогою звернути ся з пригадкою передовсїм до усїх тих, що одержали нашу відозву, а рівночасно до цїлої нашої суспільности з пригадкою і просьбою — прислати безпроволочно ласкаві свої датки на адресу: Zentraleifung der Ukr. Leg. Wien VIII. Ledergasse Nr. 20. 