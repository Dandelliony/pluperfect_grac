До Українців львівського повіта.

Поклик з нагоди ювілею 50-літної діяльности Тов. "Просвіта".   Дня 8 грудня сего року минає пів століття від хвилі засновання Т-ва "Просвіта", котре кинуло перші лучі просвітного сонця на галицьку Україну.   Український нарід повинен звеличати ту хвилю, яка дала почин до боротьби за лучшу долю народу, почин до праці над двигненнєм його з темноти до просвіти. Львівська Філія "Просвіти" ім. Маркіяна Шашкевича рішила проте увіковічнити память пятьдесятьлітньої праці Товариства живим памятником через заснованнє ювилейного стипендійного фонду в висоті 50.000 К., щоби за узискані відсотки висилати бідних а спосібних селян, ремісників та робітників до фахових шкіл на науку.   Хто розуміє потребу здібних та національно свідомих українських ремісників, купців та рільників, сей зрозуміє, до якого діла дає почин Філія "Просвіти".   Тому спішім з жертвами! Нехай не буде ні одної одиниці у нашій великій українській громаді, котра не зложилаби хоч малої лепти на так взнеслу ціль.   Зібрані дари просимо пересилати до каси "Повітового Товариства кредитового" у Львові, Ринок 10, ч. книжочки 177, а спис збірок переслати для контролі Філії на адресу: "Філія Тов. "Просвіта" ім. Маркіяна Шанкевича, Ринок 10, І. пов.   Рівночасно вказує Філія слідуючі способи увіковічнення ювілейного дня в кождій громаді: Покладеннє угольного каменя під будову будинку для читальні, поставленнє памяткового кургана з таблицею, заложеннє памяткового саду при читальні, посадженнє віковічного дуба, богослуження і похід через село, віче просвітне, концерт, представленнє і пр.   Імена сих, які причиняються до звеличання свята, будуть записані в памяти українського народу.   Філія Тов. "Просвіта" ім. Маркіяна Шашкевича у Львові: Микола Творидло, голова. Л. Ломінська касієрка ювилейного фонду. С. Ванчицький секретар.   Діло 