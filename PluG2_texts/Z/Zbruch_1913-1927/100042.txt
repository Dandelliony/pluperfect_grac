◦ ◦ ◦ ◦

Положення на фронті. Бюро Вольфа доносить: Слабі польські відділи обсадили границю від Елку і біля Августова є в контакті з Литовцями. Польське північне крило і центр не переступили лінії Ґраєво–Осовєц–Білосток. Біля Білостоку значний большевицький протинатиск. Можна відчути нові большевицькі сили. Переґруповання польського північного фроту і центра триває. Чутний в ночі в околиці Ломжи боєвий гамір доказує, що там залишилися ще сильні большевицькі відділи. Належить отже ожидати дальших переступлень границі. На схід від Берестя дальша боєва акція. В Галичині відтяжаюча польська офензива зустрічається з сильним большевицьким протинаступом в области жерел Золотої Липи.   Нова офензива червоної армії? "Ржечпосполіта" подає радіо з Москви, яке вислав Чічерін до Каменєва в Льондоні і Коппа в Берліні: "Совітська армія на західнім фронті покінчила своє переґруповання і розпочала нову офензиву в напрямі на Білосток і Східну Галичину.   Перемога червоної армії над Вранґлем. Радіо з Москви доносить: Народний комісар Чічерін повідомив представника совітів в Льондоні Каменева, що по завзятих і важких боях опір Вранґля зломаний. Совітська армія в Таврії і на Тамані йде вперед. Вранґель відступає на Крим. Положення на Кубані вповні закріплене.   Д-р Бенеш про "малу антанту". Представникови "Matin-а" заявив д-р Бенеш, що підставою антанти між Югославією, Румунією і Чехословаччиною є отсі політичні моменти: Від часу завішення оружя находяться европейські держави в стані зденервовання, викликаного непокоєм перед втратою важко здобутої свободи. Мала антанта має дати середній Европі тривкий мир. Державні мужі малої антанти рішені боронити мировий договір в Мадярщиною проти всяких змін. Притім не бажають вони виступати ворожо проти Мадярщини, противно бажають, аби Мадярщина навязала нормальні, по можности приязні зносини з усіми сусідами.   Справа плєбісциту на Гор. Шлеську. Як доносить радіо з Науен, аліянтська комісія на Гор. Шлеську не одержала досі від Найвищої Ради ніякого поручення в справі приготовань для прискорення плєбісциту.   Совітські війська в Німеччині. Як доносять часописи, німецький уряд має намір перевести інтерновані червоні війська в глибину Німеччини, бо присутність цих військ недалеко границі могла би збільшити небезпеку большевицької аґітації.   Найвища Рада. "Daily Telegr." довідується, що Найвища Рада збереться мабуть в половині вересня, аби обговорити положення у Східній Европі та дійти до порозуміння в справі німецьких виплат, бо без такого порозуміння фінансова конференція в Брукселі була би безпредметова.   Факт чи фальсифікат? Аґенція Аваса доносить: Майбутний договір між Францією і Вранґлем, оголошений "Daily Herald-ом" є фальсифікатом большевицьких аґентів за кордоном, яких метою є здискредитовання Вранґля перед російською людністю.   Волять Американців. Німецькі часописи доносять, що німецьке правительство звернулося до Найвищої Ради з проханням, аби француські війська на Гор. Шлеську заступлено американськими.   Промова Троцького. Тел. Комп. доносить з Парижа, що Троцький в промові виголошеній до військ, що відїздили на польський фронт сказав: Загадують нам, що ми є орудєм в руках Німців. Цей закид не зворушує вас ні мене. Будемо співпрацювати з Німцями, аби знищити імперіялізм в цілій Европі. Можемо скорше опертися на імперіялізмі Німеччини, чим Анґлії і Франції.   Не "поражка", а "відворот". Француські часописи заперечують поголоску про поражку француських військ в Сирії, в области Дамаску і твердять, що ся поголоска має жерело в місцевих боях з арабськими бандами, які відсунено, одначе недостача води зневолила француські відділи відступити на кілька кільометрів взад.   Фінляндія розпочинає переговори з совітами. Бюро Вольфа доносить з Гельсінґфорсу: Фінляндська соймова комісія для закордонних справ рішила розпочати мирові переговори з совітською Росією.   Невтральність Литви. Як доносить радіо з Науен, в ноті до польського міністра для закордонних справ заявив литовський міністер для закордонних справ, що Литва в польсько-російській війні берегтиме дальше строгу невтральність.   Керенський проти Вранґля. По донесенням з Льондону, Керенський заявився рішучо проти Вранґля, в котрім бачить диктатора, подібного до Денікіна і Колчака. На думку Керенського попертя, яке дають західні держави Вранґлеви, скріплять становище совітського уряду.   "Мала антанта" і Польща. "Богемія" доносить з Базилєї: З Букарешту доносять: Часописи подають, що спроби француських диольоматів в справі покликання Польщі до т. зв. "малої антанти" розбилися. Як пражський, так білгородський і букарештенський уряди заявилися проти сього, бо Польщу не скорше можна вважати оконечно управильненою державою, доки не будуть оконечно управильнені її східні і західні границі. Вкінці Польща не може заключати самостійних союзів.   Румунія–Югославія–Греція–Чехословаччина. Румунське пресове бюро доносить з Букарешту, що Венізельос удасться з початком вересня до Букарешту, куди прибудуть також сербський князь реґент і Весніч, аби заключити румунсько-сербсько-грецький союз, до якого приступить також Чехословаччина.   Нищення воєнного матеріялу. Робітники німецької фабрики Пінч у Фірстенвальді знищили 28 апаратів до кидання торпед і 4 гідропляни, призначені на виданнє коаліції. Цей матеріял мав бути ужитий в війні проти Росії.   Положення чужинців в совітській Росії. Чужинців, які залишилися в Росії, поставлено на рівні з російськими горожанами. На случай, колиб вони хотіли опустити межі Росії, можуть взяти зі собою свої ощадности за виїмкою позичок, акцій і обліґацій попередних урядів а крім того движиме майно в розмірах означених спеціяльними установами.   Дороге підприємство.  "L' Qeuvre" подає, що авантура Колчака коштувала Францію 800 міліонів франків. Операції Денікіна заосмотрили большевиків у збрую на цілий рік.   Громадська думка 