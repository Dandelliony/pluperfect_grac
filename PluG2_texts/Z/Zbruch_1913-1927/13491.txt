Телєґрами

Іменованє краєвого маршалка Галичини.
ВІДЕНЬ. (Ткб.) Цісар іменував соймового посла ґр. Адама Ґолуховського краєвим маршалком в Галичинї, а гр.кат. епископа в Перемишли Константина Чеховича його заступником у веденю проводу в соймі.
Грецько-турецьке напруженє.
АТЕНИ. (Тел. прив.). Потверджуєть ся відомість, що грецько турецькі переговори поступають дуже пиняво та що положенє стаєть ся критичне. Турецьке правительство висунуло знова нагло справу еґейських островів, в якій Греция не хоче робити жадних уступок, заявляючи, що сю справу на основі постанови льондонської конференциї полишено рішеню великих держав. Здаєть ся, що може дійти до зірваня турецько-грецьких переговорів; з уваги на те вже приготовляєть ся Туреччина і Греция до оружного виступу.
ПАРИЖ. (Тел. прив.). З приводу заостреня грецько турецьких відносин король Костантин перервав свій побут в Льондонї і вертаєть ся до Ґрециї.
ПАРИЖ (Ткб.). Аґенция Гаваса доносить з Атен: Мінїстерство війни видало приказ, щоби всі офіцири, що пробувають на відпустках або в реконвалєнценциї, сейчас удали ся до своїх полків. Мінїстер маринарки видав приказ із зазивом до всїх резервістів, щоби протягом трох днїв зголосилися до служби.
ПАРИЖ (Прив. тел.). Дневники доносять з Царгорода: Перепони в грецько-турецьких переговорах викликав Енвер бей, котрий наново хоче заняти Солунь та змусити Грецию, щоби віддала Туреччинї острови Хіос і Мітілєне.
ЛЬОНДОН (Прив. тел.) Дневники доносять з Царегорода: В Малій Азиї покликано до війська всїх мущин, здатних до ношеня оружя.
Оголошено загальну мобілізацию.
ЦАРГОРОД (Ткб). Молодотурецький конґрес радив дальше над проґрамою. Оден артикул проґрами, по думці котрого додатковий воєнний податок має бути по заключеню мира задержаний як податок фльотовий, відіслано до комісиї.
ЦАРГОРОД (Ткб.) Тимчасовим законом увільнено мешканців адриянопольського віляєту і санджаку Чатальджі від всїх податків за минулий і біжучий рік.
Затоненє росийського корабля.
ПЕТЕРБУРГ (Ткб.). Дневники доносять, що на 60 кільометрів від Вільомстранд розбив ся военний корабель „Ґенерал Бобріков" і затонув. На покладї був шеф ґенерального штабу петербурського війскового округа ґен. майор Келєвіч, командат фінляндських стрілців ґенерал Нотбек, шеф ґенерального штабу виборської твердинї і кількох офіцирів. На поміч поспішив приватний пароплав і виратував усіх окрім ґен. Нотбека, котрий скочив в море і доплив до берега.
Лїнч в Америці
FAGETTE. (В стейтї Міссісіпе). Двох молодих муринів почало бігти містом і стріляти з револьверів в усїх напрямах. 13 осіб убили, а 6 ранили. Муринів опісля зловлено і злїнчовано, а тіла їх повішено на двірци. 