Телєґрами.

Християнські суспільники проти Українців.
ВІДЕНЬ. (Вл. тел) Reichspost признаєть ся, що християнські суспільники робили заходи, щоби насильно здавити українську обструкцию через безперервні заїданя. Термін, на коли визначено конець "терпеливости" християнських су спільників, минув учера, та вони зрезиґнували з перефорсовуваня своєї думки, бо їх плян не стрінув ся з признанєм в кругах більшости. Християнські суспільники, не спромігши ся на зломанє нашої боєвої лїнїї за виборчу реформу, пропаґовану вшехполяками, перекидають одвічальність за хід нарад парляменту на партиї більшости.
За поміч для Буковини.
ВІДЕНЬ (Ткб). Українські і румунські парляментарні посли з Буковини разом з послом Кешманом (нїмецький аґрарий) оголосили нагляче внесенє в справі елєментарних нещасть в Буковинї та задумують поробити в сїй справі дальші заходи у президента мінїстрів та інтересованих мінїстрів, аби правительство взяло ся до запомогової акциї в більших розмірах як в Галичинї.
Смерть Кіяміля паші.
РИМ (Ткб). До Аґенциї Стефанї доносять з Лорнака на Кипрі, що помер там бувший великий везир Кіяміль паша.
Приїзд арх. Франца Фердинанда до Анґлїї.
ЛОНДОН (Влас. тел). Times присвячує приїздови арх. Франца Фердинанда і його жінці привітну статю, в якім добачує добру проґнозу для будучих взаємин між володіючими домами.
Сензацийний розвід.
КОПЕНГАҐА (Пр. тел.) Шведський князь Вільгельм розвів ся зі своєю жінкою Мариєю, дочкою великого князя Павла Александровича. Вона виїхала ще перед 2 місяцями зі Стокгольму до батька, до Парижа. Виїзд її стоїть буцімто у звязи зі шпіонажею в користь Росиї.  