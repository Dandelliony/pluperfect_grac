◦ ◦ ◦ ◦ ◦ ◦ ◦ ◦ ◦ ◦

Війна Ромунїї з Австро-Угорщиною.
ВІДЕНЬ (Вл. тел). В справі виповідженя війни Ромунїєю Австро-Угорщинї орґан мінїстерства заграничних справ констатує, що Ромунїя показала ся ще гіршою нїж Італія. Італїя, заки виповіла війну, кілька тижнїв перед тим виповіла односторонно договір, яким до того часу була звязана з Австро-Угорщиною. Тим часом Ромунїя, яка також була звязана договором з Австро-Угорщиною, уладила собі справу ще простїйше і від союза, в якім оставала на основі договору, перейшла просто до воєнного стану, уневажняючи договір виповідженєм війни.
Далї "Fremdenblatt" зазначує, що орґан президента мінїстрів Братіяну ще перед коронною радою виступав проти русофільської партії, удаючи, що хоче зберігти невтральнїсть.
Також факт, що початок війни припадає рівночасно з дорученєм виповідженя її, вважає "Fremdenblatt" безпримірним в історії дипльоматії.
В кінцї "Frendenblatt" висловляє віру в побіду й віщує, що війна принесе Ромунїї так само мало щастя, як Італїї.
ВІДЕНЬ (Вл. тел). "N. Fr. Presse" довідуєть ся, що ромунський президент мінїстрів Братіяну приняв 27. с. м. рано австро-угорського посла ґр. Церніна і заявив йому, що може й зберегти нейтральність, а коронна рада, яка мала зібрати ся того дня по пол., докаже того. Тимчасом документ з виповідженєм війни, заосмотрений власноручним підписом ромунського мінїстра заграничних справ Порумбару, був уже в руках ромунського посла в Відни. Дня 26. с. м. перед пол. приняв був ґр. Церніна король Фердинанд і заявив, що не бажає війни і сподїваєть ся, що коронна рада заявить ся за зберіженєм невтральности.
ВІДЕНЬ (Вл. тел.). Охорону австрійських і угорських горожан в Ромунїї обняла Голяндїя.
Воєнні комунїкати австро-угорського ґенерального штабу з 29 серпня.
Війна з Росією й Ромунїєю. Фронт архикн. Карла: Дунайський монїтор "Альмос" знищив огнем кілька війскових будївель коло Туян Северін.
На всїх точках переходу граничних угорсько-ромунських гір, яких довгота виносить 600 км., наші війска, які повнять граничну сторожу, вели перепалки. Де неприятель ударяв на наші баталїони, скрізь його кріваво відперто, особливо на північний схід від Оршови коло Петрошени, в области Червоної Вежі, на горах на південь від Брассо, де хоробрий полк піхоти ч. 82 (шеклєрський) боронив рідної землї, як також в области Gyergy.
Тільки широко окружаюча операція сильних ромунських колюмн змогла заставити наші наперед висунені віддїли удати ся на уряджені на задї і пляново їм призначені становища.
На Буковинї і в галицьких Карпатах не стало ся нїчого важного.
В боях на північ від Маріямполя, про які донесено вчера, полонено понад 100 жовнїрів і здобуто 1 машиновий скоростріл.
На південь від Зборова наші війска протинаступом ударемнили зусиля Росіян зблизити І ся до нашої лїнїї.
Фронт Гінденбурґа: Коло Шельва зломили ми атак Росіян гарматним огнем. Коло Рудки—Червищ счинили ся бої піхоти.
Війна з Італїєю. Дїяльність неприятеля в кількох відтинках фронту стала більш оживлена. Наші становища в Фассальських Альпах є постійно під сильним гарматним огнем. Атаки на гори Cauriol і Cima di Cese відперто. Шпиль Cauriol по завзятій боротьбі дістав ся в руки неприятеля.
На фронтї в Дольомітах кілька італїйських атаків на наші становища на Руфредо скінчили ся нїчим.
В відтинку Плєкен і на фронтї на Побережу між Коль Санто і Нова Вис неприятельська піхота при сильній підмозї артилєрії в кількох місцях пробувала рушити наперед. Всі ті зусиля ударемнено.
Війна на Балканї. Наша дунайська фльотиля счинила стрілянєм пожежу в рафінерії нафти коло Glurgin.
Воєнні комунїкати нїмецького ґенерального штабу з 29 серпня
Західний терен війни. В багатьох відтинках фронту зазначувалась значнїйша огнева дїяльність ворога.
В области рік Сомми і Мози артилєрійська боротьба знов розвинулась до великої завзятости.
На північ від Сомми поновились наступи Анґлїйцїв, виконані значними силами між Тієпваль і Позієр. Відперто їх кріваво. По части вивязувала ся рукопашна боротьба, котра на північ від Овілєр далї ведеть ся зі значного завзятістю. Коло лїса Дельвіль і на південний схід від Ґіймон відперто кілька наступів, ведених ручними ґранатами. На право від Мози Французи наступили між фортом Тіомон і Флєрі тай в гірськім лїсї. Огнем артилєрії і скорострілів зломано филї їх війск, коли йшли приступом. Слабші наступи ворога на південь і південний схід від Сер Мієль не мали успіху.
Три неприятельські лїтаки стручено у воздушній боротьбі, а іменно один на південь від Арра, а два коло Бопом, четвертий лїтак на схід від Сан Кентен не ушкоджений попав ся в наші руки.
Східний терен війни. Положенє загалом не змінило ся. В деяких місцях боєва огнева дїяльність була трохи значнїйша. На захід від Стоходу коло Рудки Черевищ вивязали ся боротьби піхоти. На північ від Днїстра при відпертю слабих російських наступів полонено більше як 100 жовнїрів. В Карпатах відбули ся сутички з передними війсками російсько-румунськими. Коло Бурштина над Гнилою Липою у воздушній боротьбі приневолено російський лїтак спустити ся в низ.
Балканський терен війни. Не стало ся нїчого нового.
Російські комунїкати з 26. серпня.
Російські війска наспіли до Солуня і вступили до союзної армії Анґлїйцїв, Італїйцїв, Сербів і Французів під проводом генер. Сарая.
Над Стоходом ворог в околицї села Тоболи завзято острілював місця нашого переходу. В Карпатах наші війска в околицї Говерлї виперли ворога з його становищ на горі 1129, заволодїли горою і піймали там 3 офіцирів і 146 жовнїрів та здобули 4 скоростріли.
Посуваємось дальше вперед.
Російські комунїкати з 27. серпня.
Досвіта 27. с. м. наші гидропляни перелетїли над Варною і кинули бомби на будївлї в пристани і на оборонну батерію. Помічено, що бомби влучили в один корабель у пристани і викликали там огонь та що вони впали до робітень. 