◦ ◦ ◦ ◦

З Німеччини. Розруха Спартаківців.   НАУЕН, 24. II. Спартаківці займають центр міста Мюнхен. В Авґсбурзі, в наслідок захвату товпою в часі розрухів поліцейського будинку, оголошено осадне положення.   ҐРАЦ, 25. лютого. (Радіо). В Ґрацу 22. II. заняли комуністи цілий ряд важнійших будинків міста. Студенти і народня міліція підняла з ними бій. До Ґрацу прибуло 800 жандармів. Оголошено осадне положення. Після донесень комуністи дістали поміч.   Стан облоги в Мюнхен.   МЮНХЕН, 22. II. Оголошено стан облоги. Виконавча рада і фахові товариства оголосили тридневний страйк. Військовий міністер Росгавптер взятий в охоронний арешт. Виконавча рада вхопила власть в свої руки і кооптувала провідника Спартаківців д-ра Лєві. Не виходить ніодна часопись. Також завтра не появиться ні один листок. Виконавців замаху, що є підозрілі о убійстві в соймовім будинку, увязнено. Вони будуть поставлені перед народній суд.   Комісія мирової конференції для справ в Румунії.   РАДІО З ПАРИЖА 26. II. (франц. текст) Комісія для розслідження теріторіяльних справ Румунії має також розглянути проблєми усталення спільної границі з полудневою Славянщиною з одної сторони, а Австро-Угорщиною і Болгарією з другої сторони. Засідання відбулось 25. лютого о 12. год. під президією п. Тардієна. Комісія вислухала п. Пащіча, Весвіча і Цвійіча в справі відбудовання Сербії.   Ґенерал Д'Есперей в Царгороді.   РАДІО З ПАРИЖА 26. II. Ґенерал Franchet d'Esperey відвідав в суботу економічний патріярхат. Після давного звичаю з часів візантійського царства а відновленого по раз перший від 1453. р., французького ґенерала принято при звуках дзвонів. Всі ліхтарні були прикриті грецькими і французькими барвами. При вході до патріярхату привитано ґенерала з найбільшими церковними почестями і запроваджено до салі, де його дожидали всі члени святого Синоду і світської ради.   Вражіння подій в Баварії на мировій конференції.   ПАРИЖ 25. ІІ. (Радіо). Під вражінням подій в Баварії зміцнилося в кругах мирових делєґатів стремління приспішити по змозі як найбільше заключення мира. Бачать наглядну конечність заосмотрити Німеччину середниками поживи і допомочи їй до господарської відбудови. Західна Европа моглаби тільки тим способом забезпечитися проти большевізму.   Підписання мирового договору.   БЕРЛІН, 25. ІІ. Донесення коаліцийної преси, що підписання мирового договору треба сподіватися перед 1-им мая, уважається в тутешніх поінформованих кругах влучними. В кождому разі нема урядової заяви в тій справі з боку коаліції.   Сербо-турецький конфлікт.   СТИРІЙСЬКИЙ ГРАДЕЦЬ, 22. ІІ. З Градця доносять: По відомостям, що наспіли сюди, вибухли в Боснії та Герцеґовіні великі заворушення. Серби зготовили серед Магометан грізний пролив крови. Магометани жадають військової помочі.   Український голос 