З Яворова.

Реактивованє прив. української ґімназії; польська школа реальна; занепад наших товариств; надужитя з реквізиціями коний до роботи по селах.
По довгих і невсипучих заходах міцевого ґімназійного комітету та нашої парляментарної репрезентації удало ся остаточно реактивувати тутешну приватну ґімназію з українською викладовою мовою. На директора до сего заведеня призначено учителя з Сокаля, п. Ярослава Біленького, енерґійного, досьвітного і в учительських кругах поважаного педаґоґа, а ся обставина дає всяку запоруку, що зворівська українська ґімназія по своїй традиції буде і на дальше того рода взірцевим науковим заведенєм одержить право прилюдности.
Шкільний рік почав ся 27. марта богослуженєм в парохіяльній церкві, яке відправив сотрудник о. Крайчик. По богослуженю звернув ся він в церкві з патріотичною проповідю до забраної молодїжи, завзиваючи її до науки і працї в хосен рідного народа. Згадав також учеників тутешної ґімназії, яким судило ся стояти тепер в полї в оборонї вітчини, або вже й положити свою голову для добра і слави України. Правильна наука в ґімназії відбуваєть ся від 28. марта. Поки-що побирає її около 80 учеників, а дальші вписи і зголошеня з кождим днем прибувають. Великою перепоною до приїзду учеників є паспортові утрудненя. Чи мало людий ще не знає про реактивованє ґімназії, хоч нетерпеливо дожидали сеї хвилї. Деяких знов піднятє науки і початок шкільного року, серед довготриваючого вижиданя і зволїканя супроти незалежних з нашого боку причин з реактивованєм ґімназії, заскочило несподївано її неприготованими. О скілько однак пробні вписи в сїчни переведені виказали число учеників близько 200, так повна є надїя, що не менше учеників буде науку побирати.
На разї нема ще також повного учительського збору, тому приходить ся заступати учителїв місцевими укінченими академіками, з яких не кождий однак уважав своїм обовязком навіть за заплатою пособити народній справі. Та вже в сих днях прибудуть квалїфіковані учительські сили і наука не потерпить на нїчім. Управа ґімназії докладає також всїх сил, щоби зареклямувати від війскової служби кількох передше занятих в Яворові учителїв, що обзнакомлені докладно з льокальними відносинами і з молодїжю та могли би взяти ся до віднови бурси, якої брак дає вельми відчувати ся та є непоборимою перепоною до континуованя науки для незасібних селянських дїтий. Над сею справою повинен би також застановити ся ґімназіяльний комітет та втягнути до працї рівнож позамісцевих дїяльних і впливових людий.
З поворотом і напливом свіжої української інтелїґенції до Яворова — до того мало зависимої — належало би подбати про віднову українського житя в Яворові і повітї. Тутешна все ще "Руська Бесїда" а не "українська", спить, не проявляє нїякого житя анї не знати навіть, де її льокаль находить ся. І повітова народна орґанїзація і філїя "Сїльського Господаря" також відпочивають, як на феріях, хоч тепер такий важний і горячий час працї. Ми не повинні забувати, що нїхто за нашу справу не подбає, як ми самі її не видвигнемо, не припильнуємо і за нею не постоїмо. Годї маркувати час над "партійними" а на дїлї з особистих ураз і негодовань повстали ми сварами і киринями. Люди, які засїли доси в видїлах згаданих товариств і орґанїзацій, повинні порозуміти ся та підняти працю для добра народу.
Як скрізь так і в яворівськім повітї староство зарядило реквізицію селянських коний до робіт по дворах — нїхто не є противний тому, щоби кождий кусник землї був оброблений і засїяний. Населенє розуміє гаразд свій горожанський обовязок і без поневольної реквізиції припильнує і поможе при управі рілї. 