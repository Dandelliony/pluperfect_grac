◦ ◦ ◦ ◦ ◦ ◦ ◦ ◦ ◦ ◦

В Коломиї — як нам з-відтам доносять — одержано аж вчера вечером телєґрафічну вість, що міністер просвіти позволив при руских паралєльних клясах коломийскої ґімназії уже з початком сего року шкільного завести клясу приготовляючу. Вступні испити до тої кляси будуть відбувати ся дня 7 н. ст. вересня, а зголошуватись до запису треба перед тим речинцем. Звертаємо ще раз увагу родичів на значінє такої підготовляючої кляси. Підготовляюча кляса числить ся до ґімназії і учать в нїй ґімназійні професори предметів: реліґії, нїмецкого, руского [польского надобовязково] рахунків і каліґрафії. Ся кляса єсть великою полекшою як для учеників в підготованю до висших кляс так і для родичів, бо як з одної сторони відпадають тут ті надмірні для вступного испиту до середних шкіл вимоги, що ставлять ся ученикам IV-ої кляси народних шкіл, так з другої сторони убогі родичі уплативши за хлопця на першій курс лише 5 зр. [замість 20 зр.] шкільної оплати, можуть увільнитись на будуще з другим курсом від того-ж податку, єсли хлопець дістане першу клясу. Скінчена підготовляюча кляса дає право хлопцеви без вступного испиту і оплати шкільної [єсли є увільнений] вступити до першої кляси ґімназії. При вступнім испитї до сеї кляси вимагає ся: Знанє катихизму з ІІІ-ої кляси, нїмецкої мови "Початки", призначені для ІІІ-ої кляси в головнім оглядї, не подрібно [засіб слів, відміни та писанє диктату], з рускої мови читанє, писанє диктату, части мови, о реченю простім, а з рахунків чотири дїланя цїлими числами не трудного складу. — При тім замічає ся, що такса [3 зр. 10 кр.] не пропадає, коли хлопець не зможе відповісти вимогам при вступнім испитї. Ученики, що роблять вступний испит до І-ої кляси ґімназії, а не устоять ся, можуть записатись до підготовляючої кляси, що очевидно користнїйше для них, як ходити другій рік до IV-ої кляси народних шкіл.   Подорож цїсаря до Галичини — як пише Neue fr. Presse — тим визначує ся від инших подібних подорожей, що цїсар в часї своєї гостини в Галичинї буде окружений всїми міністрами з виїмкою міністра судівництва ґр. Шенборна і міністра краєвої оборони ґр. Вельзерсгаймба. У Львові будуть дожидати цїсаря міністри ґр. Вурмбранд, д-р Плєнер, ґр. Фалькенгайн, Яворскій і д-р Мадейскій, котрі вже другій раз приїздять на львівску виставу. Міністер презідент кн. Віндіґрец буде цїсаря супроводжати вже від Лянцкрони.   Коломийскі радикали розрадили ся і рішили не скликувати заповідженого "Народною Волею" на день 16 н. ст. вересня віча до Львова. Звіщаючи про се, пише Kurjer Lwowski, що віче не було цїлком скликуване а лише вели ся в тій справі наради в тїснїйшім кружку радикалів і що на тих нарадах запали деякі постанови що-до віча, однако переведенє тих постанов показало ся неможливим. — "Дѣло" подало вість про віче на письменну просьбу члена видїлу "Народної Волї" д-ра К. Трильовского.   Надзвичайні особові поїзди. Дирекція руху зелїзниць державних у Львові оповіщує: З нагоди приїзду Є. Вел. цїсаря до Львова будуть переходити, крім в днях наведених в оголошеню до Ч.Д.Р. 32009 з мая 1894 на шляхах Краків-Львів і Чернівцї-Львів [т. є. в суботу на ніч до Львова а в недїлю в ночи зі Львова до Кракова і Черновець] надзвичайні поїзди особові Ч.19 і 29, взглядно Ч.318 і 317 також на днях 6, 7 і 8 н. ст. вересня с. р. з Кракова, взглядно з Черновець до Львова, 7, 8 і 9 н. ст. вересня же зі Львова до Кракова, взглядно до Черновець для звиджуючих виставу у Львові після того самого розкладу їзди і по тих самих знижених цїнах. Згадане зниженє цїн їзди важне також для поїздів звичайних, маючих полученє зі згаданими поїздами надзвичайними.   Дрібні вісти. Міністри д-р Плєнер з женою і ґр. Шенборн виїхали нинї до Буска в гостину до намістника ґр. Казим. Баденього. — Анґлійскій банк закупив дальшу часть копалень нафти Щепановского в Бориславі і має перемінити в найблизшій будучности ті копальнї на акційне підприємство. — Стрільниця у Львові одержала від цїсаря в дарі великій срібний пугар в стилю Людвика XV., а то на нагороду для найцїльнїйшого стрілу. — В Тернополи має небавом станути памятник для Мицкевича коштом 2200 зр.   Дѣло   