В оборонї правди.

Противники християньско - суспільної партиї успокоїли ся поволи й погодили ся з гадкою єї єствованя. Устали прикрі напади на особисту честь членів сего сторонництва, а в слїд за сим устала і полеміка на сю тему, до якої часопись „Руслан“ брала ся тілько з конечности і зовсім нерадо. Трафляють ся ще тут і там невеличкі саркастичні замітки під адресою немилих декому християньских суспільників, але їх можна промовчати, бо они ніякого впливу на розвій сторонництва не можуть мати.
Аж отеє треба знов згадати про неприємний факт відновлюваня такої нїким не бажаної полеміки — і то веденої в тонї, котрий самій суспільности приносить тілько шкоду. А ся полеміка тим гірше робить вражінє, що она підписана людиною, котра повинна міркувати ся у своїх прилюдних виступах, бо таке поміркованє — се єї обовязок.
Маємо на гадцї статю пос. д-ра Льонгина Цегельского п.з. „Місяць зїздів та резолюцій“ напечатану в останнім випуску „Літературно-Наукового Вістника“ (за лютень 1913. р.), де й заговорено про недавні довірочні збори християньско-суспільного сторонництва. В сій статї наговорено тілько неправди про сї збори, що ми приневолені заапелювати до чести пана посла і просити єго прилюдно, щоби або доказав правдивість своїх реляций або вияснив як небудь їх походженє. Ми віримо, що пос. Цегельский не схоче зіґнорувати сего відклику до єго чести.
Бо на стор. 887—8 згаданої статї пише пан посол дослівно: „Про зїзд укр. християнских суспільників згори можна було сказати, що нїчого живого та сьвіжого він не проявить. Крім безкритичного та слїпого ультрамонстанства і рівно безкритичної та сліпої льояльности супроти всякого австрийского режіму, нічого своєрідного та оригінального, нїчого, що було би висловом якихсь окремішних суспільно культурних течій в україньскій суспільности в Галичині, зїзд сей не виявив. Поза ворожнечею до всяких „ізмів“, та поза сліпим повторюванєм фраз про „масонство“ і „зжидоватїле вільнодумство" нїякої культурної проґрами, ніяких суспільних постулатів, нїякого полїтичного дороговказу! Повної бездумности сего зїзду не могли очевидно заступити анї безнастанні славословя двірскому радникови Барвіньскому (він-же альфа і омеґа партиї, котрої решта бездушні креатури здебільша зависимі від п. Барвіньского, як від члена Ради шкільної краєвої, ґімназияльні учителї та катехити), анї безпроґрамне і всяких глибших, полїтичних мотивів і провідних думок лишене, а виключно до персоналїїв зводжене „нищенє“ всіх „инакомислящих“ анї розсипані на всї можливі адреси в Римі і Відни заяви „вірности, преданости, синівскої любови“ і т. д. і т. д.
Кождий, хто був на зборах, прочитав із дивом отсї виводи пос. Цегельского. Просто вірити ся не хоче, кілько тут наторочено неправди й клевет. Аджеж є докладний звіт із сих зборів — і звідтам міг пан посол поінформувати ся про хід нарад, а тоді був би обминув такої великої компромітациї, як отсей опис християньско-суспільних зборів. От пр., коли пану послови ходить виключно о правду (а про се повинно ходити в лїтературно-науковім місячнику), то нехай він зводить відповісти на отої питаня: 1) хто на сих зборах говорив про „масонство“?; 2) хто говорив про „зжидоватїле вільнодумство?"; 3) якіж то телєґрами висилано до Риму?; 4) на чім основане твердженє, що на зборах не виявлено „нїяких суспільних постулятів“ і т. д. і т. д.
Коли пан посол дбає про свою честь, то повинен хоч отсї чотири питаня доказати і то безпроволочно, бо инакше кождий мусить собі подумати, що пан посол сказав умисне неправду.
Ми приймемо всякі уваги, хочби й як острі, але тілько справедливі, а проти ложи мусимо боронити ся рішучо.
Учасник зборів.   