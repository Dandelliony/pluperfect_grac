◦ ◦ ◦ ◦ ◦ ◦ ◦ ◦ ◦ ◦

Підписувати воєнну позичку нїкого не силуєть ся і не вільно нїкого силувати. Се оповістили відповідно мінїстерство війни і начальна команда армії. Нехай кождий вписує, кілько позволяє йому його фінансова сила. Одначе кождий повинен вписувати воєнну позичку. Вписувати, кілько хто може, і найменші суми! Статистика дотеперішних воєнних позичок показує, що число малих і найменших підписуючих все збільшуєть ся. Знак, що нарід має довірє до державних позичок, до держави і певне вижидає її побіди. В усїх кругах пробиваєть ся все сильнїйше свідомість, що держава тільки тодї може провадити війну міцною рукою і що скорий мир можна осягнути лиш тодї, як державі дасть єї до розпорядимости відповідні фонди. Цїлком невірно думають ті, котрі кажуть, що великий успіх воєнної позички може причинити ся до продовженя війни. Війна закінчить ся зараз коли противники згодять ся на мир, який запевнить державі будучність. Як довго вони не хотять згодити ся на чесний мир, як довго вони кажуть, що їх цїлю війни є нас розбити, так довго держава мусить бороти ся всїми силами, так довго не може кинути меча з рук. Треба показати противним державам, що вони не здійснять свого наміру знищити Австро-Угорщину. До зміни погляду противників можемо їх навернути між ин. світлим вислїдом VI. воєнної позички. Тому нехай кождий вписує в мірі своїх сил! Нехай і сим разом сповнить кождий свій обовязок.
З Волинї. Цивільний краєвий комісар Крупський виїхав до "Ради Стану" в Варшаві, правдоподібно, щоб робити заходив справі влученя укр. територій до Польщі. Рівночасно отримав польський "Комітет обивательскі" у Володимирі Волинськім (в окрузї тім є 4% Поляків і в нїякім містї не мають Поляки навіть релятивної більшости) грубі запомоги від окупаційних австрійських властий, причім українські орґанїзації не одержали навіть тільки, кілько одержували від галицького сойму тут!
З Тернополя наспіли на картках "Червоного Хреста" такі вісти: "В будинку української ґімназії мешкає п. Емілїя Цеглинська, вдова бо. п. директора Романа. Отця Бріля, сотрудника з Прошови, увязнили російські власти в мартї 1916 р. Тепер перебуває він знов на своїм давнім місци. Заступав о. Бріля у великопістній сповіди 1916 р. парох Сушина о. Кл. Слюзар. В Буцневі заступає виселеного пароха, о. дек. Із. Глинського, сотрудник з Мишкович. Село Настасів знищене до нащадку. В Товстолузї, філїї парохії Кипячка, осїв православний священик Кость Гнатів, родом з Гайворонки в Галичинї. Згаданий батюшка скінчив чотири ґімназіяльні кляси в Бучачи. Коли його прогнано з ґімназії, поїхав на роботу до Прусії та Чехії, а вкінци опинив ся в Росії, в Тулї, у фабрицї самоварів. Звідти поїхав до житомирської семинарії, де перебув "на студіях" протягом півтора року, почім оженив ся. Висвятив його звісний в Галичинї еп. Евльоґій (Село Товстолуг, колись зажиточне, нинї цїлком збіднїло, Каменоломи в Кипячцї, Товстолузї, Дичкові давали селянам Товстолуга чималі заробітки, бо вони возили камінь до Тернополя. Але ж легко припливав гріш, так ще лекше розкочував ся. Парох, пок. о. Йос. Студинський і сотрудник о. Роман Добровольський, оба взірцеві душпастирі, дізнавали від Товстолужан чимало прикростий. Прим. допис.) В старім Скалатї скалатського деканату, помер парох о. Курбас. Адмінїстрацію обняв тамошний сотрудник, о. Плакида". — К. С.
Підчас свята "Свободи" 16. мая с. р. зібрано поміж виселенцями табору Хоцен за національні відзнаки 234 К., у церкві 20 К., разом 254 К. Кошт закупки відзнак винїс 47 К. Рештуючу квоту збірки 207 К. призначено: 107 К. на фонд дару Т-ва "Просвіти" і 100 К. на фонд сирітського захисту ім. Митрополита А. ґр. Шептицького. Всїм жертводавцям і виконавцям збірки щире спасибіг! За Комітет свята: о. Микола Стеткевич, Денис Стельмах, Юлїян Юхнович. 