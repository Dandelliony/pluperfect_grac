◦ ◦ ◦ ◦ ◦ ◦ ◦ ◦ ◦ ◦

  Виборча реформа до міської Ради Львова. Наслїдком ріжних проєктів, які зголосили представники ріжних ґруп, комісія виборчої реформи вибрала підкомітет, який має в найкоротшім часї представити повній комісії одностайні внески, або бодай приготовити справу о стільки, щоби був можливий вибір референтів. З вибраних 10 членів підкомітету явило ся вчера тільки 5. Проводив проф. Тулїє. Президент Найман заявив ся іменем міщанського кола проти далекосяглих змін з оглядів суспільних і національних і радив задержати 80 проц. мандатів для управнених до сеї пори, а тільки 20% мандатів признати загальній курії. Годить ся при тім на безпосередне голосованє жінок, але признає їм тільки пасивне право виборче, бо цїлковите рівноуправненє жінок видаєть ся небезпечним. З виводами Наймана полємізував д-р Діяманд. Відтак нараджувано ся над дальшим способом поступованя і стануло на тім, що представників ґруп, які проєктують нерівномірне виборче право, запросить ся на конференцію, яка мала би погодити проєкти, почім можна би вибрати двох кореферентів: одного для проєкту рівного виборчого права, другого для противного проєкту. — Більшість членів міської ради бажала-б очевидно ущасливити Львів новою "реформою" виборчого права, яке запевнило б їм безправне панованє польських бюрократів і дала їм спромогу робити зі Львова "rozennie polskie miasto".   Засїданє язикової комісії відбудеть ся дня 30. мая с. р. о 12. год. перед полуднем в салї Музея Наукового Товариства ім. Т. Шевченка. На деннім порядку: 1) Справа реформи української правописи; 2) справа підготовленя українсько-нїмецького словаря. — Олександер Барвінський голова, М. Тершаковець секретар.   Дїло   