Російська офензива.

Львів, 17. червня 1916.
Теперішня російська офензива є здїйсненєм бажань і домагань, які до многолюдної Росії ставили вже більше пів року її західні союзники, особливо Французи. Франція дуже терпить від сеї війни, та має завзятє і амбіцію конче її виграти. Француська свідомість, мимо всїх болїв і втрат, не може освоїтись з думкою, що зненавиджені і погорджувані Нїмцї могли-б також сим разом тріюмфувати над "великою нацією". А що досвід сеї війни доказав Французам неможливість своїми силами поконати нїмецькі армії, тож усї надїї Франції з’осередились на Росії.
Росія, яка рік за роком одержує від своєї людности коло двох мілїонів людей, здатних до війскової служби, повинна-би врештї дійти до рішучої переваги над силами осередних держав і повинна-би дати початок перемозї над ними. Що минулого року Росія потерпіла небувале в історії війни пораженє, се — з погляду француських мілїтаристів — конець кінцїв дрібничка, неприємна дрібничка, але таки дрібничка. Треба тільки достарчити Росіі богато мунїцій і збруї, треба прислати їй француських технїчних інструкторів, а побіда буде за антантом! Бо людські жерела Росії мовляв не вичерпані.
Одержала отже Росія всяку можливу поміч із заходу, від себе додала сотки тисяч молодих людий і розпочалась офензива, між Прутом і Припетю. Хід її відомий. В центрі противної лїнїї, занятім армією баварського ґенерала полковника ґр. Ботмера, успіхів Росіянам не вдалось добути і центр остав на місци, обороняючись доси не тільки проти фронтових наступів, а й проти наступів окрилюючих.
Все те означає безперечний успіх російських війск — одначе на всякий випадок не успіх рішаючий, себто, не такій, якого вижидали західні союзники Росії.
Коли з одного боку ще не можна сказати, що російська офензива вже покінчена і полагоджена, то з другого не можна також сказати, що вона вже осягнула свою стратеґічну і полїтичну цїль. До сього їй ще далеко, а віддїляють її від цїли ті протиміри, які розпочали проти неї управи союзних армій, імовірно стоїмо в передодні операцій, звернених на знівеченє російського походу. Що операції сї будуть поведені не легкодушно і не слабо, — сього запоруку дають особи вождів, які до сих дїл покликані.
Може вже невдовзї почуємо про них і їх дїла відрадні звістки. 