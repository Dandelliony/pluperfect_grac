◦ ◦ ◦ ◦ ◦ ◦ ◦ ◦ ◦ ◦

Д-р Тадїй Рутовський приїде до Львова завтра, в четвер, о год. 2.15 по пол. на головний дворець, де його привитають відпоручники міських властей і орґанїзацій. З двірця поїде д-р Рутовський святочно прибраними вулицями до міста. В пятницю 2 лютого о год. 11 рано буде святочний привіт в ратушевій сали. Промовляти-муть пп.: прав. комісар Грабовський, іменем прибічної Ради д-р Хлямтач, іменем польського Н. К. Н. редактор Лясковнїцький, і ин.; будуть між ин. також промови представників віроісповідних громад евангелицької й жидівської. Вечером буде в ратуши равт. Протягом обох днів буде Львів ілюмінований налїпками в червоно-білих барвах — як в загалї цїле свято привитаня д-р Рутовського буде мати польську патріотичну признаку. З-поміж української людности міста Львова привитають д-ра Рутовського — незалежно від офіціяльних манїфестацій — особисті свідки його дїяльности у Львові в часі наїзду, котрі й не залишать висловити д-рови Рутовському щиру подяку за його особисту людяність і його співчуваюче серце для недолї людий без огляду на їх приналежність до чужої йому народности і віри.
Депутації з чолобитнямм у цїсаря. Дня 29. сїчня приняв цїсар у Бурзї отсї депутації з чолобитнями: ректорів унїверситетів і технїк, депутації обох унїверситетів (нїмецького й чеського) в Празї, які передали цїсареви дипльоми почесного доктора прав, краєві адмінїстраційні комісії Чехії й Істрії, депутацію м. Праги, депутацію м. Трієсту, зложену з правительственного комісаря і 4 членів прибічної ради, вкінци депутацію товариства турецьких Ізраелитів м. Відня.
Візванє обовязаних до війскових такс. Управа міста Львова взиває обовязаних до плаченя війскової такси, уроджених в лїтах від 1881 до 1893 включно, щоби у непереступленім реченци від 3. до 28 лютого 1917 зголосились особисто для розкладу війскової такси за роки 1915, 1916 і 1917 у X. департаментї маґістрату при вул. Т. Рутовського ч. II. І. поверх в урядових годинах між 9 і 1. в полудне. Зголошеня можна доконати устно або письменно. Залишенє зголошеня у назначенім реченци карати сь буде гривною до 50 корон або карою 5-дневого арешту.
Синод про вінчаня воєнних бранців. Св. Синод оповістив резолюцію, після якої вінчаня російських підданих з воєнними бранцями не стрічають ся з забороною церковних законів. Необхідний тут тільки дозвіл війскових властий, при чім від воєнних бранцїв так само як і від збігцїв не вимагаєть ся представленя доказів з місця уродженя, що вони мають право вступати в подружну звязь. Вистарчає заява двох свідків, що жених не є споріднений з нареченою. Булоб зайвим згадувати, що отся така "лїберальна" деклярація святителїв російської православної церкви поведе за собою безлїч припадків біґамії особливо між бранцями з поміж австрійських Славян, які живуть розміщені по селах. Синод рефлєктував при своїй децизії мабуть і на те, що богато бранцїв, подружившись в Росії, не зможе або й не захоче вертати до рідного краю і таким робом заступати-ме до певної міри утрату в людськім матеріялї, які потерпіла у війнї Росія.
Вже вийшов стрілецький калєндар "Альманах" на рік 1917 і продаєть ся по цїлї 5 К за примірник в книгарнї Наукового тов. Шевченка.
Відзначенє. "Signum laudis" одержав Вп. п. Володимир Соллогуб надпоручник 80 п. піхоти і ґімн. професор в Станиславові (ґімн. укр.) за хоробре поведенє против ворога в многих битвах. 