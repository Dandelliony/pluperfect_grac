◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з 30 грудня.
Війна на Сходї. Союзні оружні сили, посуваючи ся наперед в низинї Волощини, в безнастаннім бою дотерли до лїнїї Візірул Сутешті, а також здобули між Рімнїкул Сарат і Плайнешті область Слобозія. На захід від Плайнешті боєва ґрупа ґен. Крафта зближаєть ся до підніжя гір. Австро-угорські баталїони забрали там неприятелеви дві гавбицї калїбру 10 цм. Південне крило фронту архикн. Йосифа, мимо завзятого опору неприятеля, осягнуло знов значні поступи. Російські протинаступи відперто. В сїм дни полонено 10 офіцирів і 650 жовнїрів і здобуто 7 машинових карабінів. Слабший російський наступ на північ від долини ріки Уз не повів ся. На північний захід від Залїзцїв наші офіцирські патрулї з успіхом зіткнули ся з становищами неприятеля. На Волини одна з наших воздушних ескадр з успіхом обкинула бомбами лїсний обоз на схід від Садовець.
Війна з Італїєю і на Балканї. Нїчого важного.
Воєнні комунїкати нїмецького ґенерального штабу 30. грудня.
Західний терен війни. Ґрупа війск баварського наступника престола Руппрехта: На північний захід від Лїль над Соммою, переважно на північнім березї, як також в деяких відтинках фронту над Еною огонь хвилями більшав. Кілька разів відперто наступи анґлїйських і француських патруль.
Ґрупа війск нїмецького наступника престола: На лївім березї Мози Французи по сильнім вступнім огни, поновлюванім кількома наворотами, виконали протягом дня ряд наступів на наші нові лїнїї, свіжо здобуті на "Мертвім Чоловіцї". Всї наступи відперто.
Східний терен війни. Фронт кн. Баварського: При злій погодї звичайна боєва дїяльність в окопах.
Фронт війск ґенерала-полковника архикнязя Йосифа: В лїсних Карпатах, покритих снїгом успішні виправи патруль нїмецьких стрільцїв. В граничній области Семигороду атакуючі війска нїмецькі й австро-угорські йдуть далї наперед мимо завзятого опору в укріплених становищах і сильних протинаступів, при чім Росіяни оставили в наших руках 10 офіцирів, 650 жовнїрів і 7 машинових карабінів.
Фронт Макензена: Невтомні наші війска поспішають за неприятелем, який відступає на цїлім фронтї між горами й Дунаєм. Вони ведуть бої, посуваючи ся наперед на лїнїї на північний схід від Візірул Сутешті (над рікою Бузеул) — Слобозія (в половинї дороги між Рімнікул-Сарат і Плайнешті).
Македонський фронт: Були тільки малі перепалки в низинї Струми. 