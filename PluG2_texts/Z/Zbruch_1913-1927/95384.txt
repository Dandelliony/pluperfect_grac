◦ ◦ ◦ ◦

Військові комісії ревізійні для звільнювання інтернованих звільнили доси у всіх таборах заледви 2224 інтернованих Поляків, Українців і Жидів з Галичини.   Анґлійсько-український клюб. Усіх Громадянок і Громадян, що говорять по анґлійськи, або хотілиб побирати науку сеї мови просять зійти ся в суботу дня 7 с. м. о годині 5 по пол. в салі при вул. Корняктів ч. 1. ІІІ. пов. в ціли наради над утворенням анґлійсько-українського клюбу та евентуального уложення його статута. Немає тепер нікого, хто заперечувавби вагу знання анґлійської мови, тому можна сподівати ся численної участи в сій нараді.   Перший хмародер у Варшаві. Польсько-американське торговельне товариство задумує побудовати в Варшаві перший хмародер. Сей хмародер мав би 15—17 поверхів і був би призначений на великий торговельний дім.   Pogotowie Narodowe. Начальний інспекторат Pogotow-я Nar. оголошує, що на численних вічах і зборах (в Ярославю, Стрию, Жовкві, Раві руській, Белзі і ин.) ухвалено вступити громадно в ряди Р. N. і в тій ціли орґанізують ся місцеві комітети. Кромі того з богатьох місцевостей в східних повітах напливають до начального інспекторату Р.N. зголошення зорґанізованих комітетів до співпраці. У Львові розпочато вже приготовні праці до орґанізації Р.N. на основі дільницевого поділу.   Львівське рятункове Товариство уділило доси самаритянської помочи в 160.000 випадках. Товариство основано в р. 1893. Тепер працює на переміну 6 лікарів і 4 санітарів.   Нові арештування. "Вперед" з 4. с. м. доносить, що на днях арештовано члена Національної Ради Дувіряка з Печеніжина. Він тяжко недужий сидить в арешті в Коломиї. Арештовано також селянку Настю Кузенко з Марківки коло Печеніжина. Її діти остали дома без опіки. Арештованих переведено певно на якийсь донос, а арештовані сидять і доси в тюрмі без слідства.   Східниця в француських руках. "W. Allg. Ztg." доносить, що більшість акцій "Акційного Товариства Східниця" продано француській консорції.   Нова Рада   