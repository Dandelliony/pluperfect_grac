◦ ◦ ◦ ◦ ◦ ◦ ◦ ◦ ◦ ◦

По катастрофі. Повітове ювилейне сьвято в честь Тараса Шевченка, получене зі здвигом Соколів і Сїчий цілого повіта, яке мало відбути ся в Турці 7. липня с. р. з причини смерти і похорону бл. п. архикнязя Франца Фердинанда відкликано на осїнь. Реченець сьвята буде оголошений.
З учительських справ. З днем 1. липня увійшла в житє новеля до закона про правні відносини учителїв народних шкіл, котрої проект ухвалений на послїдній сесиї краєвого сойму, одержав 12. червня с. р. найвисшу санкцию. Помимо, що повідомленє про се прийшло доперва перед кількома днями, нові платнї є вже в більшій части асиґновані, а решта буде викінчена в перших днях липня і учительство одержить нові користи. Крім дїйсного підвисшеня платнї винагородженя, додатків на помешканя і пятилїтних додатків, приходить ще знесенє 10-процентової оплати до шкільного краєвого фонду, яку на підставі закона про правні відносини народних учителїв з 1905 р. потручувано замужним учителькам, щоби в сей спосіб сотворити фонд на оплату заступств, які головно в таких случаях приключають ся. В тім напрямі одержали вже податкові уряди порученє краєвої ради шкільної, щоби сих оплат не стягати, а о скілько ще 1. липня с. р. відтягнено кому, то вона буде при найблизшій нагодї управненому звернена.
За похвалюванє сараєвського злочину. Жандармерия в Клепарові (коло Львова) арештувала робітника Александра Ґабля, росийського підданого, котрий в більшім товаристві при обговорюваню траґедиї в Сараєві сказав: "Добре зробили". Ґабля відставлено до арештів карного суду, де завішено над ним слїдчий арешт як з побоюваня утечі так і з побоюваня порозуміваня зі сьвідками.
Безплатний курс для десинфекторів уладжує львівський міський фізик д-р Лєґежинський в тій ціли, щоби виобразувати урядових десинфекторів і обзнайомити їх з ріжними десинфекцийними средствами і методами, які належить примінювати на случай заказних недуг. Виклади на сїм курсї будуть обіймати бактеріольоґію, поученя про десинфекцию і її виконуванє (з демонстрациями і досьвідченями з обсягу бактеріольоґії при помочи мікроскопів, скіоптікону епіскопу і кінематоґрафу). Курс сей буде тривати від 13. до 20. липня с. р. і закінчить ся прилюдним іспитом, по котрім учасники курсу одержать посьвідченє з вислїдом іспиту. Кандидатами на сей курс можуть бути лишень ті, що уміють читати і писати, інтелїґентні міскі і сїльські полїциянти, огневі сторожі, дозорці хорих, міська служба і т. п. Часть учасників дістане даром помешканє (без удержаня). Зголошувати ся на сей курс належить до д-ра Віктора Лєґежинського, фізика міста Львова, Львів, ратуш. Кандидати на сей курс повинні (о скілько можливо) перечитати і заосмотрити ся перед початком курсу в підручник для десинфекторів, який написав д-р Лєґежинський п. з.: "Co to są zarazki chorobowe?" "Co to jest desynfękcya i jak się ją wykonuje?" Львів 1914, виданє трете з ілюстрациямй. Ціна 1 К 80 с., на складї в міськім фізикатї, Львів, ратуш. 