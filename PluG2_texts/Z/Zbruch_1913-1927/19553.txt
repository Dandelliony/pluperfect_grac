Сеймові справи.

Реґуляция учительської платні. 
На вчерашнім засїданю буджетової комісиї принято після реферату пос. Ґермана начерк закона про реґуляцию учительської платнї в межах 8 мілїонового обтяженя краєвого буджету (Остаточного обчисленя ще не переведено). Проєкт — як зачувати — зносить четверту клясу а в загальній клясї установляє платню 1300, 1500 і 1700 К, пятилїть є шість по 200 К. Крім сього удержують учителї активальний додаток на мешканє у висотї 200 до 800 К. Учительки на селї одержують на помешканє 200 К, а коли вони віддані, 100 К. Винагорода за управу остає в дотеперішній висотї. Тимчасові учителї одержують 70 прц. сталої платнї. По зложеню квалїфікацийного іспиту одержують учителї 200 К. додатку а по видїловім іспитї 100 К. Материнський податок знесено, мінїмум емеритури 600 К, мінїмум вдовичої пенсиї 500 К.
В довірочній дискусиї обговорювано ріжні комбінациї долучені з реґуляциєю платнї, предложені пос. Кшечуновичем, який виступив особливо проти "паперових дїтий" себто фікцийних школярів, яких виказують деякі управителї лише на папері, щоб мати титул до ремунерациї за управу надетатових кляс. Побивав ся також за видержанєм материнського податку.
Простору дискусию викликало також домаганє віцепр. м. Львова в справі звороту з краєвих фондів видатків поношених містом в цілости на свої школи. Бесїдник виказував, що якби Львів платив тільки 12% законну повинність на школи, то на край спав би тягар 1878000 К.
Бесїдник внїс, щоби край звернув 80 прц. видатків, які платить Львів на учителїв поза 12%. Остаточно стануло на тім, що містови Львів ухвалено відшкодованє в сумі 300 тис. кор., яких не обнимає одначе 8-мілїонова квота.
Реґуляция учительської платнї обовязуватиме від 1. липня 1914.
Польські опікуни "почцівих старорусїнув".
При обговорюваню буджетових очеркнень за р. 1913 прийшло на чергу також евентуальне приверненє підмоги "Обществу ім. Качковського" в сумі 4500 К. Пп. посли ґр. Скарбек і Кшечунович — мабуть в признаню успішної русофільської дїяльности сеї інституциї, якої б. секретар С. Бендасюк дожидає суду за державну зраду, стали побивати ся на буджетовій комісії за приверненєм субвенциї сему товариству, бо воно — мовляв — тільки виїмково видало книжочку по росийськи. Проти домаганя польських представників русофільської ориєнтациї виступив рішучо д-р Е. Петрушевич, вказуючи на зміст і тенденцию видань сего товариства, яка є ворожа українським інтересам та на те, що общ. Качковського удержує бурсу, в якій виховує русофільських яничарів. Полїтичне обличе "старорусїнув", що ґрупують ся в сїм товаристві представив впрочім палатї своїм онодїшним виступом деп. Марков і якби польська більшість захотїла привертати сьому товариству субвенцию за минулий ще 1913 p., то вістрє сеї ухвали було-б звернене проти української репрезентациї.
Субвенциї не привернено.
Український клюб сеймовий
відбув своє засїданє вчера по закінчені засїданя повного сойму. Дебатовано над справою українських ґімназий і промисловим банком та переведено загальну полїтичну дебату. Дискусії не покінчено вчера і ведено її дальше нинї рано аж до хвилї скликаня банкової комісиї.
Справа українських ґімназий.
О год. 1-ій зібрали ся під проводом кр. маршалка на нараду провідники всїх соймових клюбів. Участь в нарадах бере також нам. д-р Коритовський. На порядку нарад є — як зачувати — справа українських ґімназий. Справа ся становити-ме предмет нарад нинїшного пополудневого засїданя шкільної комісиї. Комісия апробувала передовсїм готові вже реферати посла Гальбана й Ґермана в справах учительського дорожняного додатку й підвисшеня учительської платнї, а відтак пічне дебату над новими середними школами відповідно до вчерашного наглячого внесеня пос. Бандровського.
Краєва шкільна рада пропонує удержавненє українських приватних ґімназий в Яворові, Рогатинї і Чорткові, крім сего утворити окремі самостійні українські ґімназиї з філїї академічної ґімназиї у Львові і філії української ґімназиї в Перемишли.
3 польських приватних ґімназий мають бути удержавнені: в Рогатинї, Яворові, Чорткові і Хшанові. Філії краківських ґімназий 3-ої і 4-ої та львівської 8-ої мають бути перемінені на самостійні заведеня.
Дальші наради клюбових провідників відложені до год. 4-ої.  