З нарад Ширшого Народного Комітету

Львів, 2. лютого 1917.
З двох днїв, призначених на наради членів Ширшого Н. К. і мужів довіря української національної партії, добрі дві треті часу заняли наради над полїтичними справами. Для решти важних справ осталось на жаль тільки небогато часу, безперечно за мало у відношеню до ваги тих вагань економічної відбудови, які стояли на черзї. Питаням сим прийдеть ся хиба присвятити окремі наради.
Що питаня полїтичного положеня нації в сїй хвили і укладу національної полїтики на найблизший час запанували над усїми иншими питанями, се річ зрозуміла. Адже се вперве від вибуху війни з'їхались у Львові з усїх повітів дїячі найбільшої української полїтичної партії, вперве за час трьох років одержали вони змогу вимінятись думками про навпекучійші справи полїтичного істнованя свойого народу і вперве мали вони нагоду збірно виступити в обличю подїй, які потрясаючи світом, потрясають також фундаментами української теперішности й будучности.
Зміст і тон нарад майже без виїмку достроював ся своєю повагою до поваги часу, а склад учасників з'їзду відповідав територіяльному розкладови українських повітів незанятої наїздом Галичини. В сумі одержав наш і чужий полїтичний світ вірний образ полїтичного настрою і проречистий вислів полїтичної волї цїлого українського громадянства сеї країни. Заняв з'їзд у резолюціях становище до всїх важних питань правно-полїтичного положеня українського народу — в обличю держави, заграницї і в нутрі української суспільности й української національної демократичної партії. Резолюції в справах відокремленя Галичини і занятих українських областий Росії, протест проти національної проґрами антанту і зайва про українське стрілецтво — будуть для дальшого ходу української полїтики рівно міродатні, як для дальшого укладу нашого орґанїзаційного житя міродатні будуть рішеня в справі віднови орґанїзацій і в справі істнованя й розмеженя компетенції Української Парляментарної Репрезентації і Загальної Української Ради.
Через неминучі в живім збірнім тїлї ріжницї поглядів перейшли зібрані з усїх сторін країни дїячі нашої партії до рішучого й поважного ствердженя, що також у полїтичнім житю обовязує принцип подїлу працї, подїлу, в якім мусить знайти своє місце і своє право кожда сила, кожда здібність і кожда справдїшня воля працї. Се один з найцїннїйших овочів сих нарад.
Як побічний, правда, та проте також дуже цїнний вислїд з'їзду треба означити обставину, що дав він довго вижидану нагоду чільним представникам усїх околиць краю поробити собі безпосередні поміченя про відносини працї і трудівників у наших начальних полїтичних орґанах. З сього погляду особливо цїнна була знаменита в своїм родї, богата особистими і річевими звістками й подробицями тай замітна своїм полїтичним тактом промова посла Володимира Сїнґалевича. В звязи з повною темпераменту промовою посла д-ра Цегельського кинула вона сніп світла на трудности, серед яких приходить ся українським заступництвам сповняти свою тяжку національну службу. 