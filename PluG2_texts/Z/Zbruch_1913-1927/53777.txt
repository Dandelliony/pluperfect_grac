Територіяльні зміни на фронтах.

Львів, 11. липня 1916
Які територіяльні зміни доконують ся на всїх фронтах, з'окрема на фронтї волинськім, галицькім і буковинськім, за сим мають наші читачі змогу стежити на підставі урядових звідомлень усїх інтересованих штабів. Одначе зміна змінї не рівна що-до свого стратеґічного значіня, і не сама тільки величина зміни рішає про її вагу в цїлім образї воєнного положеня. Штабові звідомленя майже нїколи не вдають ся в оцїнку воєнного положеня; вони звичайно подають тільки факти, а властиво вибір з доконаних фактів, а орієнтацію серед сього матеріялу лишають громадянству самому. Помагає громадянству в сїм фахова критика воєнних подїй. Вона тим лїпша, чим більше фахова з погляду стратеґічної умілости. Очевидно, що як на спеціяльних, отже дорогих, кореспондентів і співробітників може собі позволити тільки розмірно небогато орґанів европейської преси, так і високо кваліфікованими спеціялїстами в области воєнних оглядів може повеличатись тільки незначне число дуже засібних, можна сказати світових дневників.
З поміж кількох воєнних співробітників нїмецької преси, які протягом сеї війни здобули собі заслужену увагу своєї, а навіть ворожої сторони, належить підписуваний буквами F. С. Е. війсковий референт "Frankfurter Zeitung". З-під пера його походять недїльні огляди воєнного положеня в сїй ґазетї. Найновійший з черги його огляд теж приносить замітні уваги про положенє на всїх фронтах. Датований він 7. с. м., значить, факти і дати, якими він орудує, треба доповнити собі з комунїкатів дальшим матеріялом. Се зробити легко, тим більше, що за той час не сталось нїщо, що змінило-б загальне положенє, з'ображене в згаданім оглядї. Читаємо там:
Довго вижидана, все відтягана анґлїйська офензива сталась врештї дїлом, не без як найсильнїйшої співучасти лївого француського крила. Вже в першім тижнї вона на анґлїйськім фронтї застрягла, а поступає вона за те на француськім фронтї, по обох берегах Соми, особливо на південнім березї. Дїла француської армії, яка мимо своєї розпучливої боротьби під Верденом ще знаходить силу на веденє надзвичайно енерґічної офензиви над Cомою, є різно замітні, як з другої сторони дуже марними є дїла Анґлїйцїв, які цїлою своєю армією доси майже не висунулись поза розбиті закони найпершої нїмецької лїнїї.
Чисто тактичних успіхів Французів не можна заперечити. На загал здобули вони на лїнїї Фе-Бекенкур-Фрїз-Кірлї закопові системи першої нїмецької лїнїї і від 6. с. м. борють ся за другу нїмецьку лїнїю. В сїй другій лїнїї вони станули кріпкою ногою в области Бельоа-ан-Сотер-Ербекур-Монакі і на ланцусї горбів між Клєрі і Марікур, заки ще міг наспіти сильнїйший нїмецький противудар. Ходить Французам іновірно о те, щоби відкотити лїве крило нїмецького фронту, яке стоїть у боях з Анґлїйцями. Одначе ще нї трохи не певне, що їм вдасть ся заняти другу нїмецьку лїнїю.
Значно обережнїйшими були Анґлїйцї. Та проте вони таки не збереглись перед найтяжшими втратами. Здаєть ся, що вони ждуть на закоченє нїмецького фронту Французами. Найзавзятїйші бої ще стоять перед нами.
Декотрі часописи висказували погляд, що подїї в трикутнику Перон-Альбер-Бапом буцїм-то мають тільки дрібне значінє для Нїмцїв. На сей погляд не можна згодити ся. Цїла анґлїйська і цїла француська армія стоять проти одної части нїмецьких сил, коли рівночасно инші части нїмецьких війск мусять нетільки держати супроти зажертих наступів могучий фронт у Росії, а ще майже на всїх боєвищах світа помагати союзникам. Справа не "така собі зовсїм проста", як декому може здавати ся.
На російськім фронтї йдуть бої найвисшого стилю. Наступи на князя Лєопольда Баварського мають злекшати Брусілова, котрий знов, затїснений у своїм волинськім фронтї і на богатьох місцях присилуваний до відвороту, повторяє свої скажені наступи проти Кілок і околицї, хотячи через вдавленє нїмецького фрон ту над Стиром здобути собі трохи свобідного повітря. Тверда непохитність тамошного нїмецького фронту має найбільше значінє для дальшого розвитку подїй. Та Брусілов кинув ся ще дальше на право і там вдало ся йому коло Рафайлівки перейти через Стир. Одначе вже кілька кільометрів поза Рафайлівкою здержав його Лїнзінґен, котрий виконує сю справдїшну Гераклеву працю спільно зі своїм шефом штабу Штольцманом. Там і коло Кілок бої ведуть ся далї. Сим зручним стратеґічним маневром Брусілов безперечно злекшив свій загрожений фронт, бо там, на своїм лївім крилї мусить Лїнзінґен мати зовсїм забезпечені відносини, заки зможе на фронтї знов виступити офензивно.
Армія Ботмера мусїла витягнути стратеґічні висновки з відступу Австрійцїв на захід від Коломиї. Праве крило Ботмера, яке поступ Росіян на південь від Днїстра, вже був обійшов, і на яке з фронту наступили переважаючі сили, мусїло податись взад, поза потік Коропець. Новий обхід з-заду здержують нїмецькі війска, котрі на південь від Днїстра, більш-менш на лїнїї Пільна-Хотимир-Жуків по геройськи відбивають що-раз нові російські наступи. 