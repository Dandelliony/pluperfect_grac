Богородчанський іконостас.

В боях на полудне від Станіславова — читаємо в "Pester Lloyd" — зайшов недавно дуже цїкавий епізод. Австро-угорські війска подали ся назад відповідно до приказу перед надходячими Росіянами з малого повітового містечка Богородчани. Відворот відбув ся в найбільшім порядку й Австрійцям удало ся забрати увесь війсковий матеріял. Що-йно коли австро-угорські вояки опорожнили місто, хтось пригадав, що артистичний скарб великої вартости може впасти в руки ворога: а саме греко-католицька церква в Богородчанах переховує найкрасший український іконостас в Галичинї. Великий, чудово виконаний іконостас був давнїйше славною окрасою старого монастиря Василїян у Скитї Манявськім, що лежить тепер у руїнах. Богородчанський іконостас походить з XVII. в. і його перенесено перед стома лїтами з Скиту Манявського до Богородчан. Історики штуки уважають образи сього іконостасу найкрасшими продуктами української церковної штуки. При відомих почуванях Росіян для всїх творів української культури можна було побоювати ся, що не заховаєть ся іконостас до того часу, коли австрійські війска увійдуть назад до міста, бо Росіяни й останнього разу полишили іконостас тільки з причини дуже швидкого відвороту. Грошеву вартість іконостасу подають найменше на чотири до пятьсот тисяч корон. Хоч не було добре відомо, чи нема вже російських стеж у містї, постановлено попробувати вратувати сей скарб. Вояки, що зголосили ся добровільно, вернули під проводом ординансофіцира для їзди Бітнера а чотирма великими тягаровими автами до Богородчан. Одначе не застали жадного Росіянина, бо росіяни хотїли увійти до міста що-йно в раннїх годинах. Зараз почали вояки розбирати іконостас і запаковувати його — на радісне здивованє мешканцїв, що збуджені з сну почали товпити ся на вулицях. Коли богородчанські горожани побачили несподївано австро-угорські унїформи, з радости не тямили ся й помагали при тяжкій працї розкладаня. В одній годинї зложили вони іконостас на авта, крім того принесли з своїх домів усе цїнне, що ще мали, передовсїм металеві предмети як патріотичний дарунок і кинули їх на тягарові авта. Тяжко обладовані дорогоцїннім ладунком вїдїхали пізно в ночи чотири тягарові авта з Богородчан. А коли переїхали через міст на Бистрицї, злїзли вояки й висадили міст. Незабаром потому явилися перші кавказькі козацькі патрулї в Богородчанах. 