На Балканї.

Демонстрация італійської фльоти.
РИМ (Ткб.). Перша дивізия ІІ. ескадри, що складаеть ся з воєнних кораблїв "Єлена", "Рома" і "Наполі", під проводом князя Абруцція виїздить в окружну подорож на левантийські води і дня 16. с. м. закине якор коло Родосу.
Росийський консулят в Альбанїї.
ПЕТЕРБУРГ (Пет. Аґ.). Комісия думи приняла закон про утворенє ґенерального консуляту в Альбанїї.
Новий кандидат на альбанський престол.
ПАРИЖ (Пр. тел.). З Вальони доносять, що Ессад паша висунув проти кандидатури на альбанський престол князя Віда кандидатуру Абдуля Мідєджа, молодшого брата турецького престолонаслїдника. Але здаєть ся, що Порта не привязує великої ваги до пропозициї Ессада паші.
Турецько-грецькі переговори.
ЦАРГОРОД (Пр. тел.). Після донесень дневників румунський мінїстер Таке Йонеску відіграв дуже важну ролю в турецько грецьких переговорах. Має він, як запевняють, документ, який вручила йому Порта, а в якім представлене становище Туреччини.
ВІДЕНЬ (Пр. тел.). Царгородський кореспондент Neue Freie Presse телєґрафує, що мінїстер Таляад уповажнив його заявити, що грецько-турецькі диференциї вже усунено. Відповідні інструкциї вислано вже позавчера на адресу турецького делєґата. Мир буде підписаний ще сього тижня.
АТЕНИ (Ат. Аґ.). Турецькі делєґати одержали нові інструкциї. Вчера пополудня зачали ся нові переговори.
Демобілїзация грецької армії.
АТЕНИ (Пр. тел.) Правительство запорядило частинну демобілїзацию македонської армії і видало приказ до ґенеральної команди, щоби дала воякам відпустки.
В роковини освободженя.
СОЛУНЬ (Ткб.) Дуже торжественно обходило вчера місто Солунь роковини освободженя.
Болгария й Австрия.
СОФІЯ (Ткб.) Дневник Болгария заперечує відомість, яку подав Дневник в справі заяви Данева на партийнім конґресї про ролю Австро-Угорщини підчас останних подїй на балканськім півострові.
Сербія і Туреччина.
ПАРИЖ (Пр. тел.) Дефінїтивний мир між Сербією і Туреччиною буде виключений імовірно в найблизших днях. Білгородське правителько видало вже своїм репрезентантам в Царгороді відповідні порученя. 