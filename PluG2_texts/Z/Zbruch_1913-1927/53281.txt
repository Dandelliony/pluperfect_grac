◦ ◦ ◦ ◦ ◦ ◦ ◦ ◦ ◦ ◦

Стан здоровля д-ра Евгена Олесницького. Пишуть нам з Відня: Від початку червня перебуває д-р Евген Олесницький в санаторії Ґорлїцера в Перхтольдорфі під Віднем. Ся санаторія положена на збочи високої, густо залїсеної гори, серед великого і дуже старанно удержаного парку, в якім пацієнт проходжуєть ся з помічю палицї і відзискує звільна та постійно здоровлє. При кінци липня або серпня має надїю перенести ся до свого мешканя у Відни. Вільний від курації і проходів час обертає д-р Олесницький на лєктуру і приниманє близших знайомих з родинних і полїтичних кругів. З гістьми веде розмову на всї біжучі теми. Найбільше тїшить ся, що інституції, в яких вложив головну часть своєї працї, удержали ся в часї війни в дїяльности і дають запоруку дальшого розвитку. З вдячністю приймає рівнож загальне заінтересованє української суспільности, як також висших кругів урядових його здоровлєм. З одної і другої сторони одержує дуже часті заяви співчутя і бажаня як найскоршого відзисканя повного здоровля. Разом з ним перебуває в санаторії як невідступна досмертна товаришка його жена, панї Марія Олесницька. Кромі власника санаторії д-ра Горлїцера, опікуєть ся здоровлєм пацієнта наш віденський земляк д-р Гринчак. Все промовляє за тим, що д-р Евген Олесницький відзискає в недалекім часї здоровлє і повну здібність до працї.
Маріявітська церков заборонена. Австро-угорська ґенеральна команда для Польщі видала розпорядок, котрим мають замкнути ся зараз всї маріявітські церкви, каплицї, школи, шпиталї, захисти і т. д.; також недозволено маріавітських богослужень; в области Польщі, занятій монархією, дозволені лиш ті віроісповіданя, котрі признані властями в Австро-Угорщинї.
Яких розпорядків там треба! Президент полїцїї в Лодзї видав розпорядок, після котрого буде арештувати ся всї особи, котрі одягнені в підрану і нехарну одїж; їх буде держати ся в темницї так довго, аж вичистить ся їх тїло і одїж. Колиб з сього вийшли кошти для управи, то їх покриє ся примусовою роботою тих осіб.
Австрійська палата послів в часї війни. В сїм місяци минає пять лїт істнованя другої палати послів вибраної на основі загального виборчого права. На однім з перших засїдань палати зложили свої мандати 4 посли. Пізнїйше зложило свої мандати 10 послів а 34 послів померло. Доповняючі вибори переведено в 23 округах, до того з сїльських округів в Галичинї війшли до палати заступники послів. В 22 округах не переведено ще доповняючих виборів з приводу війни. Після комунїкатів урядового кореспонденційного бюра виїхали за границю і втратили посольські мандати посли : д- р Массарак, д-р Діріх, Ваттісті, д-р Пітако. Засуджено за полїтичні злочини: д-ра Маркова, Куриловича, д-ра Крамаржа, д-ра Рашіна і Ґрафенавера, наслїдком чого вони втратили активне і пасивне право вибору. Палата послів починає отсе шестий і послїдний рік свого істнованя. 