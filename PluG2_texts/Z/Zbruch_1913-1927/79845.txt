Народний Комітет про державний переворот у Київі і парляментарну крізу в Австрії.

Львів, 13. мая 1918   Народний Комітет на черговім засїданю в суботу, 11. с. м., перевів основну дебату з приводу державного замаху в Київі і парляментарної крізи в Австрії і привів одноголосно отсї рішеня:   І. Стверджуючи, що одинокою основою відносин між Австро-Угорщиною й Нїмеччиною з одної і Українською Народною Републикою з другої сторони є берестейський договір з 9 лютого 1918 р., яким осередні держави признали повну державну суверенність України; стверджуючи далї, що осередні держави вступили на територію Української Народної Републики на заклик українського правительства, зобовязуючи ся помогти йому укріпити внутрішний лад у державі; стверджуючи в кінци, що укряїнське правительство з свого боку не дало нїякої причини до нарушеня берестейського договору. — Народний Комітет з обуренєм стверджує, що Нїмеччина безпримірним способом вмішала ся оружною силою у внутрішні справи Української Народної Републики, чим зломила свої зобовязаня, приняті берестейським договором, нарушила державну суверенність України і глибоко образила весь український нарід.   Народний Комітет іменем українського народу Галичини підносить перед цїлим світом як найрішучійший протест.   II. Признаючи утворенє української держави і заключенє першого мира в теперішній світовій війнї історичною заслугою Української Центральної Ради, утвореної волею українського народу. Народний Комітет признав одиноко вказаним і доцїльним, щоби й дальше формованє державної власти в Українській Народній Републицї оставано виключно в руках суспільно-полїтичних орґанїзацій українського народу.   III. Народний Комітет заявляє, що осередні держави, домагаючи ся від Української Народної Републики виконаня берестейського договору і його додаткових умов, є правно і морально обов'язані виконати рівночасно всї свої зобовязаня, приняті берестейським договором і всїми додатковими, як явними так і довірочними умовами супроти Української Народної Републики цілого українського народу.   IV. По думцї сих зобовязань Народний Комітет домагаєть ся передачі Холмщини і Підляша Українській Народній Републицї.   V. З приводу наміреної австрійським правительством державно-правної перебудови держави Народний Комітет підносить однодушне домаганє українського народу, щоби австійське правительство по думцї своїх зобовязань перевелл поділ Галичини й утворило з української Східної Галичини з Буковиною окремий державний орґанїзм в рамах Австрії.   Дїло   