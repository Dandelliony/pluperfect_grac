Якою мовою говорили Адам і Ева? 

Дослїдник Казанов одержав на старість місце біблїотекара у ґрафа Вальдштайва. В 1796. році появив ся на книжнїм ринку словар д-ра Л. Снеґлього, який намагав ся ввести нові французкі слова. Сю книжку купив для своєї бібліотеки ґраф. Казановому не подобали ся "новини" в словарі Француза; не довго надумуючись, написав він відповідь на "нові слова" д-ра Снеґлього. Між иншим порушив Казанов в своїй праці питанє, якою мовою порозумівали ся між собою наші прародичі Адам і Ева. Рішенєм на се питанє займав ся свого часу дуже ревно анґлїйский король Едвард III. Винайденє сеї мови було важким питанєм для сего короля. Казанов в своїм творї дає практичну раду для порішеня сего питаня. Він радить зібрати сотку новонароджених, приставити до них мамок, яким треба строго приказати мовчанку і вивезти їх всїх на далекий остров, на який нїхто посторонний не сьмів би ступити. Для першого звукового вражіня, яким мали би збогатити ся уха молодців, радить Казанов поставити нїжний музичний інструмент, щось в родї арфи Еоля. Сї звуки повинні би дістати ся до ух дїтий, які сповнені сими звуками почали би з часом лебедїти. Казанов здогадує ся, що те лебедінє було би дуже мельодийне і що се була би безперечно мова Адама і Еви.
Твір Казанова находить ся до сеї днини в музею при дрезненьскій біблїотеці; він присьвячений ґрафови Вальдштайнови. Сими днями Француз, др. Тует оглядав єго, а уривок з него, про мову Адама і Еви, подав до загальної відомости. 