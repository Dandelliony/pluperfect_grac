◦ ◦ ◦ ◦ ◦ ◦ ◦ ◦ ◦ ◦

Заборона війсковим писати до часописий. Мінїстер війни і шеф ґенерального штабу видали розпорядок, щоби офіцири в чинній службі не важили ся під нїякою покривкою писати статї до часописий і періодичних видавництв та заборонили офіцирам в станї спочинку додавати свою шаржу до назвища підписаного під статею. Розпорядок сей викликав у фаховій австрийській пресї дуже острі коментарі, в котрих передівсїм зазначено, що справа співробітництва офіцирів в пресї є управильнена докладно відносним доступом в І. части службового реґуляміну, так що всяке видаванє якихсь розпорядків в сїй материї зовсїм непотрібне. Дальше фахові часописи зазначують, що явність і критика в усїх справах, що інтересують державу, можуть принести лише користи. Тому відносні чинники замість здержувати письменницьку дїяльність офіцирів заборонами, повинні її радше підпомагати.
На козацьких могилах. Нині 19 с. м. архимандрит Віталїй уладжує поминки на козацьких могилах під Берестечком. На поминки мав прибути мінїстер внутрішних справ Маклаков. Мінїстер відвідає також і Почаїв. На поминки в місяци серпни сподївають ся приїзду царської родини.
Нові титули і відзнаки в жандармериї. В титулах і відзнаках ранґи в жандармериї наступила певна зміна. Дотеперішна назва "жандарм" остає незмінена, відзнакою сеї ранґи є 2 звіздки зі станїолї. "Титулярний плютоновий" (Posten uhrer) буде називати ся "плютоновий" (Fuhrer) з трома звіздками на ковнїри; дотеперішні "титулярні вахмайстри" будуть називатися "віцевахмайстри" (Vicewachmeister), а відзнакою їх буде жовтий пасок з шовку на ковніри і три звіздки зі станїолї. Дотеперішні "титулярні вахмайстри начальники постерунку" будуть називати ся "вахмайстрами другої кляси", а "титулярні вахмайстри команданти постерунку" "вахмайстрами першої кляси". Відзнакою обох послїдних ранґ буде пасок зі срібного дроту на ковнїри і три білі шовкові звіздки. Дотеперішні "рахункові вахмайстри" (Wachmeister-Rechnunghilfsarbeirer і Adjutanturhilfsarbeiter) дістануть титул "штабових вахмайстрів" (Stabswachmeister), вахмайстри, котрі є командантами повітових постерунків жандармериї, будуть називатися "повітовими вахмайстрами". Відзнакою їх буде срібний пасок на ковнїри, а біля него другий, віддїлений від першого, на пасках три звіздки з білого шовку. Ґузик, дотеперішна відзнака ранґи, відпадає. Плютонові жандарми і віцевахмайстри належать до першої кляси платнї, вахмайстри першої і другої кляси до другої кляси платнї. Сї послїдні дістануть крім сего додаток вахмайстрів в квотї 100 корон річно. 