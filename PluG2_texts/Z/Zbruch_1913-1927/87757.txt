◦ ◦ ◦ ◦

Безвихідне положеннє Поляків у Львові.   Радіо з 12. марта. До Кракова дуже пильно. Прошу прислати сейчас 5000 стрілів до 9 сентіметрових гармат. Брак амуніції.   Надзвичайна дипльоматична місія до Росії.   Радіо з Київа до Жмеринки, опісля до Винниці. Міністрови закордонних справ Карпінському. Українська надзвичайна дипльоматична місія до Росії прохає ласкаво сповістити, чи прибув вже гонець Загребельний з пакетом місії і чи гонець повернеться. Місія очікує дальших діректив.   Точки майбутнього перемиря з Німеччиною.   "Deutsche Allgemeine Zeitung" поміщує зіставлення свого цюрихського заступника, яке сей зладив виписками з французьких чассписей, іменно бажані пресою (франц.) і мабуть намічені умови для остаточного договору перемиря: 1) стан німецького війська не може виносити більше як 200.000; 2) команда і припис уоруження цих військ означиться подрібно доперва в мировій угоді; 3) артилєрію і літаки піддається докладній котролі коаліції, так, що буде означено число згаданих, якого не вільно буде переступити; 4) також визначиться воєнним заведенням число продукованих фабрикатів; 5) коаліційний виділ буде стало контролювати військо і воєнний матеріял та фабрики; 6) німецьку воєнну фльоту конфіскується разом з інтернованими і будучими в будові кораблями; 7) всі перешкоди вїзду на Остзее зноситься; 8) для виплати довгів Німеччини намічені особливі податки та побір цла; Німеччина має річно платити фінансовому виділови коаліції 10 до 15 міліярдів — через 30 до 50 літ; подробиці має уложити фінансовий виділ; 9) окупацію над Реном удержується дальше. Демаркаційна лінія, яку визначиться після етноґрафічних і стратеґічних зглядів, має Німеччину відділити від Поляків і від Австрії. — Другі часописи подають ще більше подрібні жадання. Подібні услівя мали і Австрії наложити. О скільки такі ґазетні вісти відповідають дійсним намірам володарів коаліції — годі провірити.   Антанта а большевизм.   НЮ-ЙОРК 3. III. (радіо). Найбільше дбають союзні держави в сій хвилі про то, щоби за всяку ціну перешкодити поширенню большевизму через Німеччину до Анґлії а передовсім до Франції. Наслідком того є у мирових делєґатів постійно змагання згодиться на якунебудь ворожу большевикам політику. Після розвіяння пляну відбути конференцію на Княжих Островах, мається шукати нових доріг до прогнання большевизму на Сході. Вислід нарад буде правдоподібно такий, що всім протибольшевицьким державам колишньої Росії дасться велику поміч, щоби таким чином сотворити мур, що загородивби дорогу зі сходу на захід. Та ледви чи союзники мають на се богато часу тому, що економічне питання зробило Німеччину зрілою до приняття большевських засад. Мирові делєґати знають, що вони конечно мусять післати до Лівляндії, Курляндії, України та Чехо-Словакії війська та всяку иншу підмогу, щоби загородити дорогу небезпеці, заки переворотне віросповідання большевиків вкрадеться до тих держав. Після всякої правдоподібности зросте ще большевицька небезпека до жнив. Державні мужі Анґлії, Франції та инших союзних країв не матимуть ні хвилинки спокою до хвилі поки перейде та кріза.   Закиди Франції.   ПАРИЖ 3. ІІІ. В американській пресі появляється дуже неприязний тон супроти Франції, яку обвиняється в тому, що вона умисно робить обструкцію своїми імперіялістичними та анексіоністичними тенденціями. Щоби затерти те лихе вражіння, звернулося французьке правительство з зазивом до комісії, яку взиває до найскорійшої праці.   Наради Мирової конференції.   ПАРИЖ, 8. марта. Радіо. Мирова Конференція займалась цего дня судьбою німецььих кольоній та справою Азійської Туреччини, але досі ще неозначено докладно, яким державам мається віддати справу цих областий. Це станеться щойно тоді коли Вільзон поверне знова у Париж. По донесенням часописі "Таймс" бере верх погляд, що союзні держави булиб готові переняти на себе мандат головного завідування всіма арміями. В такім случаї Італія одержалаб без сумніву далекосяглий мандат на область Смирни. Мандатором Сириї, Дамаску і Александрії булаб Франція. Завідування Мезапотамією і Палестиною поручивби Союз Народів Анґлії. Що до Німецьких кольоній то Камерун і Невлянд діставбися правдоподібно під заряд Франції, Німецька полуднева Африка малаб бути прилучена до східноафриканської республіки. Німецькі острови на Тихому Океані на північ від рівника припадуть правдоподібно Японії, острови на південь від рівника Австралії звинятком Самуа, і який припавби Новий Зеляндії.   Український голос 