◦ ◦ ◦ ◦ ◦ ◦ ◦ ◦ ◦ ◦

Ірляндське повстанє.
КОПЕНГАҐА (прив.). Урядову заяву анґлїйського правительства в справі здавленя ірляндського повстаня слїд приймати з великою резервою. Після звісток, одержаних приватною дорогою, повстанє триває далї.
ГАҐА (прив.). Число поляглих ірляндських повстанцїв доходить 6000. В першім дни повстаня взяли за оружє 15.000 людий.
Реорґанїзація російської армії.
Петербурзький справоздавець італїйської часописи "Stampa" доносить своїй часописи ряд орґанїзаційних дат про російську армію.
Після сього має Росія тепер 60 корпусів війска, між сими 2 туркестанські, 5 кавказьких, 4 сибірські, 1 ґренадирський і 2 ґвардійські корпуси; кромі сього кілька зложених корпусів кінницї. В часї мира були: 52 дивізії піхоти з полками по 4 баталїони, 12 дивізій сибірської піхоти, 5 бриґад піхоти стрільцїв з полками по 2 баталїони, 8 полків фінляндських стрільцїв, 8 туркестанських полків, 3 дивізії ґренадирів, 3 дивізії ґвардийської піхоти, 1 бриґаду ґвардійських стрільцїв, потім яких 20 баталїонів кавказких стрільцїв; тепер істнує 127 дивізій, всї полки стрільцїв дістали ще й по третому баталіонови; кромі сього мали повстати три нові сибірські дивізії, вкінци розложено граничний корпус сторожи в граничні дивізії.
Та справоздавець не добачає при поданю сих лиш вчасти правдивих чисел, що сила удару корпусів не зависить лиш від їх числа, але від узброєня і вирядженя, а також і від духа, який панує в війску.
Нові анґлїйські армії.
5 Мілїонів?
ЛЬОНДОН. (Прив.) У промові з приводу законопроєкту загального війскового обовязку Аскіт заявив, що анґлійська армія мала в серпни 1914 року всього 26 дивізій війска. Нинї числить вона 71 дивізій, себто 5 мілїонів жовнїрів. Для удержаня сих дивізій в повній силї треба тижневого набору рекрута в силї 25 до 30 тисяч людий.
Російський комунїкат.
Наступи на дорозї Тернопіль-Озірна
Дня 5. мая доносить російський штаб: На фронтї Двини виміна стрілів. Дня 4. мая розвів ворог сильну дїяльність артилєрії над каналом Огинського, особливо в околицї Валища.
На півд. схід від зелїзничого двірця в Олицї наші війска посунули ся трохи вперед і укріпили занятий простір. Протинаступ ворога, попертий сильно огнем, не вдав ся.
Так само не вдали ся проби наступу ворога в околицї зелїзницї Тернопіль-Озїрна, котрі заслонювано дощем огня на наші становища.
Соціялістична конференція мирова.
БЕРН. (Швейцарія). (Ткб.) "Berner Tagwacht" оголошує відозву другої міжнародної конференції соціялїстичної в Цімервальдї до всїх народів, ще би всїми силами старали ся о скоре покінченє війни.
Портуґальська конституція.
ЛІССАБОН. (Ткб.) Парляментарні партії згодили ся на завішенє конституційних ґарантій в цїлій державі.
Дипльоматичні заходи порозуміня.
ЦАРСЬКЕ СЕЛО. (Ткб.) Цар приняв на авдієнції фракійського мінїстра Вівіянїя і підсекретаря для справ мунїції Томаса.
АТЕНИ. (Ткб.) Італїйський посол відбув довшу конференцію з президентом мінїстрів Скулюдісом. Вчора приняв його на авдієнсії король.
Ще рік-два війни...
ЛЬОНДОН (Ткб.) Льорд Корден заявив на зборах в Льондонї, що війна потягнеть ся може ще рік, може й два роки. Чи потягнеть ся довше чи коротше, в кождім разї треба її виграти. В кабінетї говорено про богато річий, але одного слова нїколи не чув там нїхто — слова про мир. Мир є словом, вичеркненим із анґлїйського словаря до часу побіди. 