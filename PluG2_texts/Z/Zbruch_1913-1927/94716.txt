◦ ◦ ◦ ◦

Париська конференція. Як доносять з ріжних сторін, не збереться париська конференція перед кінцем слідуючого тижня. Л. Джордж не відїде перед понеділком до Парижа. Приїзд Нітія до Льондону не наступить перед неділею або понеділком. Потверджують, що ніколи не було мови про це, щоби переносити осідок конференції до Льондону. 1. січня Найвища Рада не радила. Бар. Лєрснер повідомив листовно генерального секретаря Дітасту, що наслідком перестуди не може покидати помешкання. Рівночасно заявив Лєрснер, що в справі фльотового матеріялу в Скипа Фльов ще не прийшло до порозуміння. Як повідомляють з Берліна, німецьке правительство, здається, згодиться на жадання коаліції. В такій випадку недуга Лєрснера не була би перешкодою для затвердження мирового договору. Дня 2. н. м. поп. доручено бар. Лєрснерови писемну ноту в справі скріплення німецької поліції на Гор. Шлеську. Союзні і заприязнені правительства звертають увагу німецькому правительству на це і зазначують, що не можуть собі пояснити причин скріплення поліційних сил.   Справа Царгорода. N. Y. Herald з Царгорода. Турецька армія під Мустафою Кемалем Пашею постійно поступає вперед в напрямі Царгорода. В дипльоматичних коаліційних кругах в Царгороді панує що-до судьби міст і проливів велика незгода. Жадання Греків в справі Царгорода годі сповнити, бо тоді вибухла би небавом болгарсько-турецька війна. Італія бажає, щоби мандат віддати Зєдиненим Державам, бо для Італії було би це політично нешкідливе, а економічно дуже корисне. Франція виступає якнайрішучійше проти цего, щоби протекторат віддавати міжнародній комісії, бо тоді на випадок непорозумінь заняла би найсильніща морська держава Царгород і проливи.   Розгром Колчака. К. Б. доносить за Voss. Ztg. 2. ц. м. з Копенгаґи: Розгром Колчака показується цілковитим. Його жовніри відступають у невпорядкованій утечі і перебувають страшні злидні. На Сибіри між ґенералами Колчака панує незгода. Примір офіцирів заражує жовнірів. Прийшло кілька разів до бунтів, причім жовніри розстрілювали офіцирів. Японці намагаються самі завести порядок у сибірських справах.   Соц.-революціонери заняли Іркутськ. Як доносять з Іркутська, осідок правительства адм. Колчака впав 25. грудня без боротьби в руки соціяльних революціонерів. Вони заняли також зелізницю, що веде до Владивостока. Правительственні власти не ставили опору.   Відворот Денікіна. Збігці з полуднево-східного фронту оповідають, що Остров над Доном евакується поспішно. Правительство Денікіна відступає до Кавказу.   Індійці переговорюють з большевиками. Берлін. "Abend" доносить із Базель: Большевицькі "Извєстія" повідомляють: Індійська депутація прибула до Росії для переговорів з совітською Росією в справі союза з Індіями.   Вільсон задумує уступити. В кермуючих дипльоматичних кругах зачувати, що президент Вільсон задумує небаром усунутись з політичного життя. Думають, що зробить він це, як тільки мине реченець його презедентури. Можливо що він оголосить цей свій замір при нагоді великих політичних зборів демократичного сторонництва, які відбудуться 18. січня.   Відїзд анґлійського амбасадора з Вашінґтону. Echo de Paris доносить, що анґлійський амбасадор у Вашінґтоні бар. Ґрей виїде завтра назад до Анґлії. За весь свій три-місячний побут в Америці бар. Ґреєви не вдалося узискати авдієиції у президента Вільсона, ані також офіціяльно не міг обіймити урядування. Кажуть, що також 10 инших місій жде на вручення своїх документів.   Громадська думка 