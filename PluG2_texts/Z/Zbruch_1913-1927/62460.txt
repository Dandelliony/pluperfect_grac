◦ ◦ ◦ ◦ ◦ ◦ ◦ ◦ ◦ ◦

Українцї у Цїсаря. Відень, 15. лютого 1917. Цїсар приняв нинї на приватних авдієнціях адмірала архикн. Карла Стефана, маршала пол. архикн. Фрідріха, мінїстра загр. справ Черміна, послів Романчука і Костя Левицького, президента Найвизшої Палати Обрахункової бар. Бека і мінїстра публичних робіт Трнку.
Коли прийде черга також на українську правопись? Кілька днїв тому доносили ми про працї коло реформи правописи російської, знов же нинї читаємо в краківських ґазетах, що вчора відбули ся в Академії Наук у Кракові наради в справі уодностайненя польської правописи для Поляків усїх "заборів".
П. радн. Ізидорови Громницькому, ветеранови нашого шкільництва, складає широкий гурт його знайомих і приятелїв в українській громадї бажаня з нагоди Імянин. Нехай доля позволить йому ще довгі лїта працювати на своїм становищи для добра рідної школи та суспільности.
Відзначенє. Микола Ґошко, надпоручник ц. к. 45 команди дивізії піхоти обор. краєвої одержав срібну медаль заслуги на стяжцї війскового хреста заслуги. — Найвисше похвальне признанє (Signum laudis) за хоробре поведенє супроти неприятеля одержав п. Олександер Довбенко, поручник 30. полку полевої тяжкої артилєрії.
В справі районованя продажи хлїба у Львові, почавши від 18. с. м., оголошено урядово: 1) Зачинаючи від дня 18. лютого 1917 р., стає продажа хлїба в окрузї міста Львова та підміських громад зрайонованою. З тим днем вільно купувати хлїб виключно тільки у власнім районовім склепі. 2) Кождий голова родини одержить перед днем 18. лютого 1917 р. за посередництвом мужа довіря іменну лєґітимацію на побиранє муки, в котрій назначений буде для нього районовий склеп для побираня муки і хлїба. 3) В першім тижни важности хлїбової карти закуповувати можна хлїб в районових склепах виключно на лївий відтинок карти хлїбової карти, означеної числом 1, а на другий тиждень на правий відтинок, назначений числом 2. — Кождий голова родини може одначе на один день закупити лиш один бохонець хлїба, коли скількість її членів не переносить 6 осіб, а найвисше 2 бохонцї, коли родина складаєть ся з більше, нїж 6 осіб. 4) При закупнї хлїба повинен купуючий виказати ся за кождим разом лєґітимацією рожевої краски в районовім склепі, а зеленої краски в склепі консумовім, а продаючий має обовязок справдити через відчитанє скількости осіб, на яку є лєґітимація виставлена, кілько бохонцїв хлїба вільно йому продати згаданій родинї. Продажа і купно хлїба без показаня лєґітимації та стягненя відповідної скількости хлїбових карт або також за цїну висшу, нїж тарифова, що тепер виносить 50 сот., буде строго каране. 5) Районові купцї є обовязані зачинати продажу хлїба у своїх склепах найпізнїйше о год. 7. рано, отже також старатись власним коштом, щоби його звезли вже перед тою годиною, щоби могли в час продажу зачинати. 6) Районовий купець не має права відмовити продажі хлїба родинї придїленій до його склепу як також резервувати хлїб для других осіб, зглядно робити се зависимим від продажі других артикулів. Помимо зрайонованя буде у кождій дїльницї установлена певна скількість нерайонова них склепів запасних для осіб, що не одержали ще лєґітимацій та для переїздних осіб. Зазначуєть ся виразно, що районованє продажі є обовязкове, що отже кождий має право купувати хлїб виключно у придїленім собі склепі районовім так само, як і закупна муки. 