◦ ◦ ◦ ◦

Не буде війни з Росією? Der Abend доносить, начеби коаліція закинула плян війни з Росією і бажає мирної полагоди російської справи.   Совітська кавалєрія на території Персії і Індії. Через Відень з Москви радіотелєґрафом доносять, що дня 21. с. м. вступила совітська кавалєрія на землі Персії й Індії. Людність мала повитати вступаючі червоні війська з радістю.   Большевики машерують до Індій. Через Відень з Парижа доносять, що найвисша рада радить над алярмуючими подіями, що блискавицею відбувають ся на полудни Росії. Большевики розбили війська кавказької републики і через Персію та Афґаністан машерують до індій.   Потвердження знесення бльокади Росії. З Варшави доносять: Тутешні дипльоматичнї круги дістали з Парижа відомість, котра потверджує в рішучий спосіб факт знесення антантою торговельної бльокади совітської Росії. Потверджує ся також відомість, що справа навязання взаємин між антантою і совітською Росією увійшла на дорогу реалізації.   Відповідь білгородського правительства на новий проєкт розвязки адрійського питання така: Югославія зрікаєть ся зверхництва над Рєкою й годить ся, щоби се зверхництво обняв союз народів, який має мати й дипльоматичне представництво Рєки; годить ся теж на признання Задару независимим, годить ся на анексію островів Люсіни й Пеляґони Італією, годить ся, щоби дальматинські італійці могли заявити ся за італійським громадянством без опущення Дальматії та щоби італійські громадяне одержали запевнення сих промислових прав, що їх здобули в Дальматії, шляхом окромішного договору; годить ся на знесення укріплень на адрійських островах, під умовою, що Ліса остане при Югославії. За те противить ся всяким иншим змінам Вільзонової лінії й то як що до місцевости Семодар так і що до Волощі та Абазії. Югославія бажає, щоб Альбанія одержала независимість.   Найвисшу раду заступить рада амбасадорів. Останнє засідання найвищої ради відбудеть ся в середу. Ще не порішені питання, порішить мабуть рада амбасадорів у Парижі. Після рішення найвисшої ради конференцію амбасадорів отворять дня 26. с. м. На сій конференції заступати ме Францію Палєольоґ, ґенеральний секретар заграничного уряду.   Німецька біла книга. "Danziger Zeitung" довідуєть ся з Берліна, що німецьке правительство задумує в найблизших днях предложити народним зборам "білу книгу", яка міститиме документи всіх умов заключених із Польщею.   Поворот Радека. "Danziger Zeitung" довідуєть ся, що Радек у товаристві кількох німецьких большевиків прибув на польську границю.   Страйк в Італії. В Італії вибух страйк залізничників. Страйкує 30% залізничої служби.   Чума в Чехії. В Чехії було кільканайцять випадків чуми.   Договір ріж Чехословаччиною й Австрією щодо військових питань є такий: 1) від часу ввіходу в життя договору воєнні зоруження Австрії мають бути під чеською контрольою. 2) На випадок війни Чехословаччини з Угорщиною, вільно Австрії доставляти воєнний матеріял тільки для Чехословаччини. 3) Предвиджена обсада німецької частини Західної Угорщини чеськими військами в разі небезпеки. Угорська преса протестує проти сего політичного договору, що хоч і зветь ся охоронним договором, то його вістря звернене проти Угорщини.   Тунель Мон Блянк. Як доносять із Лондону, француське й італійське правительство призначили разом пять міліонів фунтів штерлінґів на будову тунелю Мон-Бланк. Вступні роботи почали ся вже в Шалоні.   Нова Рада   