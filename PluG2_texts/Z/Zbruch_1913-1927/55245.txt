◦ ◦ ◦ ◦ ◦ ◦ ◦ ◦ ◦ ◦

Цїсарські уродини обходили дуже святочно не тільки всї більші міста в монархії, але також в окупованих областях і за границею. І так в Берлїнї відбуло ся в костелї св. Гедвіґи богослуженє, на якім між ин. були присутні австро-угорський амбасадор з жінкою, заступники нїмецької цїсарської пари, депутація полку ґренадієрів ґвардії ім. цїсаря Франца Йосифа. В амбасадї амбасадор Гогенльоге виголосив до членів депутації австро-угорської кольонїї промову, в якій вказав на незломну силу союзних армій, о яку розібють ся всї зусиля противників. В Букарештї відбуло ся богослуженє, на якім були представники двора, мінїстер заграничних справ й инші мінїстри і представники війсковости. В окупованих територіях були обходи між ин. в Білградї, в Цетиню, в Люблинї, а також в нїмецькій окупації в Варшаві.
Війна і унїверситети. Мимо воєнних відносин було у віденськім унїверситетї в минулім роцї разом 8598 слухачів, серед яких находило ся також богато горожан держав, котрі воюють з нашою монархією. В 22 унїверситетах в Нїмеччинї було вписаних на 4 воєнний курс 57.000 студентів проти 62.200 перед вибухом війни, з чого 38.800 як стоячі в службі війсковій є на відпустцї. В берлїнськім унїверситетї було вписаних в лїтнім курсї 8619 студентів, з чого однак лиш 319 студентів і 1089 студенток ходило на виклади.
Монарх і армія. В день свята цїсарських уродин начальний вожд ц. і к. армії архикн. Фрідріх вислав до Монарха в імени армії чолобитну телєґраму, в якій запевняє, що "нїколи нїхто не зуміє поконати злучених на смерть і житє війск і фльот австро-угорських і нїмецьких і війск їх союзників". На сю чолобитню наспіла від Монарха телєґрафічна відповідь з подякою. Телєґраму до Монарха і відповідь Монарха начальна команда армії подала до відомости в деннім приказї. — В місци осїдку начальної команди обходжено цїсарські уродини дуже святочно. Сю святочність піднесла ще присутність нїмецького цїсаря на обідї, який видав начальний вожд архикн. Фрідріх. Нїмецький цїсар прибув до головної кватири в мундурі австро-угорського пільного маршалка. В обідї взяло участь богато війскових, між ними шеф ц. і к. ґенерального штабу Конрад фон Гецендорф, який заняв місце по лївій сторонї цїсаря, а також начальники властий і представники церкви. Архикн. Фрідріх піднїс тост, в якій найперше вказав з вдячністю на присутність нїмецького цїсаря, а далї дав вислів незмінній любови й вірности армії до свого Найвисшого Вожда, Його ц і к. Величности. Нїмецький цїсар, відбувши короткий серкль, по тригодиннім побутї від'їхав з місця побуту начальної команди армії. 