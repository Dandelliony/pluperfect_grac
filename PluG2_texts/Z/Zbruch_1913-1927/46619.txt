Небилицї про унїверситет.

Львів, 16. січня 1916.
Кілька тижнів тому звернено нашій редакції з кількох сторін увагу на донесенє одної польської ґазети у Львові про те, що "Дїло" буцїм-то заявило, що Українцї готові зрезиґнувати зі Львова як осїдку будучого українського унїверситету та що за те вони кинули око на нїмецький унїверситет у Чернївцях. Ґазета, котра таку небилицю — буцїм-то за "Дїлом" — подала, не грала доси в полїтичнім житю нїякої ролї, і ми не вважали потрібним реаґувати на її наглядно безпідставну звістку. Тимчасом з того, що незабаром потім виявило ся, показуєть ся, що нотатка львівської ґазетки не була такою собі припадковою видумкою, а була спеціяльно для означеної полїтичної цїли пущеною, свідомо неправдивою звісткою. Раптом знайшли ми її в краківських ґазетах, далї у віденських, а з "Frankfurter Zeitung" дізнаємось, що розносить ся вона по Швайцарії і по Нїмеччинї.
Кольпортує її очевидно та сторона, котрій зміст такої новинки був би дуже на руку — сторона польська, з якої ми вже давно чували в унїверситетській справі приятельські поради на тему Львова і Чернівцїв.
Супроти сього, щоби баламутство не ширило ся, слїд ще раз пригадати кілька правд, про яких непохитність мабуть дехто в польськім таборі ще вважає можливим сумнївати ся.
Передовсїм що-до Львова. Нема в українській суспільности нїкого, хто бодай на одну мить допустив би думку про заснованє в Австрії українського унїверситету де-инде, як у Львові. Львів є старим українським містом; кождий спис людности констатує в нїм абсолютний і релятивний зріст українського елєменту; він лежить в українській части Галичини; є осїдком найважнїйших українських культурних товариств і інституцій; є і буде столицею Східної Галичини так само, як Краків буде столицею Західної Галичини; у Львові, а не в котрімось иншім містї, орґанїзують ся і будуть орґанїзуватись осередки цїлого публичного житя Східної Галичини, які силою факту мусять стати осередками українського житя. Тут і не де-инде стане — за волею Монарха і з рації державних інтересів — також унїверситет український, осередок культурної працї для цїлої української землї.
Що до Чернівцїв, то місто се має унїверситет нїмецький, який — коли відповідними доповненями своєї програми близше підійде до потреб місцевої української людности має перед собою велику культурну задачу і будучність: служити українському світови за посередника в приниманю духової культури нїмецького народу, а нїмецькому світови служити посередником у працї над пізнаванєм і розумінєм українського народу, котрому доля позволить відограти ще важну, може рішаючу ролю в історії східної Европи. 