"Мінїстер заграничних справ мусить ясно означити будучність австрійських Українцїв".

Заява поc. М. Василька про "австрійсько-польське" полагодженє польської справи.
Відень, 10. падолиста 1917.
На нинїшнім засїданю Союза українських парляментарних і соймових послів Буковини голова Союза поc. М. Василько дав отсе поясненє в польській справі:
Відомости, які подав "Lokalanzeiger" і за якими пішли опісля статї в инших нїмецьких і віденських ґазетах, занотували утворений між віденським і нїмецьким заграничним урядом факт, який не тільки віддаляєть ся від принципу мира без анексій, але також містить у собі ампутованє австрійської половини монархії і вкінци замах на українську часть Галичини.
Хто міг докладнїйше заглянути за кулїси роботи берлїнських ґазет як раз підчас теперішної канцлєрської крізи, той знає, длячого "Lokalanzeiger" з сондуючих і необовязуючих розмов зробив і пустив у світ готовий проєкт, щоб без огляду на шкідливі для мира наслїдки такої вістки і без огляду на внутрішні потрясеня, які вона мусить викликати в парляментах у Відни, Берлїнї й Будапештї, підставити ногу новій управі заграничного уряду в Берлїнї, а може й австро-угорському мінїстрови заграничних справ, який не є любий деяким берлїнським кругам, і звернути проти тих місць нїмецькі війскові круги.
На жаль провідники нашого парляменту і тим більше українського парляментарного представництва Галичини не є зорієнтовані в тій берлїнській закулїсовій роботї, до того треба додати зовсїм недостаточне поясненє нашого президента мінїстрів, наслїдком чого мусїло прийти до великого занепокоєня в парляментї. Є се зрозуміло, коли серед таких обставин речник українського парляментарного заступництва Галичини дав ся унести де розвиненя програми австрійських Українцїв, яка відступає від Австрії; коли б було правдою те, що оголошують ґазети в Берлїнї й Відни, австрійським Українцям дїйсно не оставала би инша дорога, як надїя на поміч антанту на мирової конференції.
Одначе я маю переконанє, що в сїй справі не заключено нїякого договору та що влученє Східної Галичини до Польського Королївства не було навіть взяте під увагу, — тому ми, австрійські Українцї, не маємо нїякої причини нашу добре обдуману, традиційну, в серцях нашого населеня вкорінену австрійську орієнтацію повісити на кілок.
Щоби се моє переконанє стало знов переконанєм українського населеня Австрії мусить наш мінїстер заграничних справ безумовно рішити ся означити ясно і недвозначно нашу будучність. 