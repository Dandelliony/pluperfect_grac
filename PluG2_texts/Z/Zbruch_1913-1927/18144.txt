Ювилейний дар Іванови Франкови.

Дня 24. сїчня було засїданє повного комітету ювилейного дару і на нім принято до відомости, що сума зібраних доси гроший перейшла вже двайцять пять тисяч корон, з чого 21.000 зложена на "Дністровій" книжочці ч. 8.000, а решта полишає ся покищо в ріжних фінансових інституциях і товариствах. Всї присутні члени комітету висказували велике задоволення, що українське громадянство Галичини вивило свою пошану для високозаслуженого письменника протягом одного року, року недороду, фінансової крізи, при незвичайно великім оподаткованю суспільности на инші ціли (Рідна Школа, Паска для гуцулїв, потреби України, виборчий фонд, український горд і безліч инших), без особливої аґітациї, таким визначники, як на наші материяльні обставини, даром задля обезпеченя старости Ювилятови. Річ відрадна тим більше, що на дар жертвували розмірно найбільше селяне, народні учителї, робітники, ученики, хоч не хибували й всї инші стани.
Комітет обговорював способи ужитя зібраних гроший, одначе перед остаточним порішенєм сеї справи відзиває ся отсим до своїх провінціональних комітетів, редакций і товариств, які збирали на дар і доси не переслали зібраних фондів до "Днїстра", щоби се зробили найдальше о кінця лютого с .р. Одночасно просить комітет суспільність розкупити до того часу портретики й листики Ювилята, видані комітетом у користь дару.
У Львові, 26. сїчня 1914.
За комітет: С. Томашівський, голова. Я. Весоловський, касієр.
Инші часописи будуть ласкаві передрукувати сей зазив. 