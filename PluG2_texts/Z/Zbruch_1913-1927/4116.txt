Війна на Балканї.

Як убили о. Палїча.Neue Freie Presse приносить подробицї про убитє Францїшканина альбанської національности о. Палїча. Убили його чорногорські жовнїри дня 7 с. м.
О. Палїча любили всї католицькі Альбанцї, бо й він був родобитим Альбанцем. Мав 43 роки. Дня 7 с м. чорногорські жовнїри в Джаковій, ведені православними сьвящениками, кинули ся на Альбанцїв-католиків, щоби їх силою примусити перейти на православє. Більше як 300 осіб, мущин, жінок і дїтий, а між ними о. Палїча повязали шнурами і завізвали перейти на православє під грозою смерти. Православні сьвященики, вказуючи на стоячих з набитими карабінами жовнїрів, заявили Альбанцям: "Або підпишите, що ви перейшли на нашу одиноко правдиву віру, або сї божі лицарі пішлють ваші душі до пекла". На се звязані Альбанцї заявили, що підпишуть перехід на православє, що і зробили. Послїдним був о. Палїч. Він тричі візваний перейти на православє, відказав сему домаганю. Тодї на приказ православних сьвящеників, жовнїри кинули ся на Францїшканина, зірвали з него рясу і почали бити його кольбами. О. Палїч упав на землю, бо поломали йому ребра і кости. Жовнїри лежачого на земли спитали ще раз, чи перейде на православє. На се о. Палїч заявив, що не покине своєї віри, і не зломить чернечої присяги. Жовнїри почали його знова бити немилосердно кольбами, аж вкінци один з жовнїрів пробив йому баґнетом груди і так зробив конець його житю.
В Римі мають признати о. Палїча сьвятим.
БЕРЛЇН (Ткб.). Тутешна преса висказує обуренє з причини жорстокости Чорногорцїв у відношеню католицьких Альбанцїв. Kreuz Ztg. пише, що навертанє силою, як се робили Чорногорцї, противить ся понятю толєранциї, яку приняв цивілїзований сьвіт. Треба як найскорше положити сьому конець.
Порозумінє Австриї й Італїї.
Neue Freie Presse доносить, що між Австро-Угорщиною й Італїєю прийшло до порозуміня в справі Скутарі.
Інтервенция Італїї в Цетинїї.
Італїйська дипльоматия рішила в Цетинїї зробити приятельське представленє, щоби перешкодити острілюваню домів і монастирів італійської кольонії в Скутарі. Італія сподїєть ся, що завдяки приязним радам, які вона дає Чорногорі, зуміє переконати чорногорське правительство, що його провокацийне поведенє зглядом Австриї не вийде на користь Чорногорі. Італїйський посол з Цетинїї гадає, що між Чорногорою й Австриєю прийде до приязного порозуміня.     