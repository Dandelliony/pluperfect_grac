◦ ◦ ◦ ◦ ◦ ◦ ◦ ◦ ◦ ◦

Увільненє галицьких заложників. При боцї бувшого ґубернатора занятої Галичини ґр. Бобрінського утворено окрему комісію, яка мала розслїдити справи, що відносять ся до галицьких заложників і насильно вивезених виселенцїв. На днях вислала отся комісія до губернаторської канцелярії в Томську письмо з печатю: "Окрема комісія для справ заложників і адмінїстраційно засланих з Галичини, утворена при воєннім галицькім генерал-губернаторі. "Зміст сього письма такий: Доручаючи 495 квестіонарів прошу Вашу Ексцелєнцію зарядити, щоби їх виповнено на основі відомостий, одержаних безпосередно від заложників, взятих з Галичини та осіб відти виселених, тільки австрійських підданих. Уважаю конечним додати, що ходить тільки про ті особи, які не ставали, як обжаловані перед воєнним судом. Після виповненя квестіонарів прошу звернути їх в можливо короткім часї порученій менї комісії." Підпис. Поодинокі питаня квестіонара звучать: 1) Заложник, чи заселений адмінїстраційно? 2) Назвище? 3) Імя того, що зізнає, і його батька? 4) Де тепер пробуває? 5) Коли він увязнений, предложити копію приказу, яким заряджено арештованє. 6) Вік? 7) Віроісповіданє і народність? 8) Жонатий чи безженний? 9) Характер і суспільне становище? 10) Постійне місце побуту в Галичинї? 11) Де і хто арештував зізнаючого? 12) Що по його думцї є причиною арештованя? 13) Його бажаня? В другій части квестіонара містить ся шість рубрик до виповненя, а іменно: 1) Відомість з воєнних штабових канцелярій і канцелярії ґенерал-ґубернатора Галичини. 2) Відомости одержані від горожанських орґанїзацій. 3) Доповняючі інформації. 4) Погляд комісії на справу. 5) Рішенє штабу Верховного Вождя. 6) Розпорядок комісії.
Збільшенє адмінїстраційної Ради воєнного  кредитового заведеня. На бажанє міської комісії польського кола збільшено з приводу утвореня міського віддїлу при воєннім кредитовім заведеню число членів йогож адмінїстраційної Ради о двох представників міст. Одним таким представником іменовано вже д-ра Лєз, другим має бути іменований д-р Гальбан. 