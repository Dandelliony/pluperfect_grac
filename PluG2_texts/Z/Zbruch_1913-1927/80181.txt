◦ ◦ ◦ ◦ ◦ ◦ ◦ ◦ ◦ ◦

Покінченє війни між Росією і Україною.   Російська офіціяльна заява.   ВІДЕНЬ, 22. мая 1918. Орґан російського правительства совітів "Ізвѣстія" — як доносить польська пресова аґенція — оголошує в окремім виданю таку заяву російського начального вожда: По бажаням совітів на Українї і в Донській републицї вів я через два місяцї воєнні операції проти нїмецько-української інвазії. Під сю хвилю уступили наші війска за границю України, визначену третїм унїверсалом, і російське правительство совєтів, відповідно до постанов берестейського договору, їх розоружило. Тепер, коли воєнні операції покінчені, заявляю, що я зложив свій уряд як ґенералїссімус війск південних републик.   До сеї заяви долають Лєнїн і Троцький отсї вказівки: Ще не розоружені віддїли армії південних републик, яка має бути розвязана, належить при переступленю границї російської совєтської републики розвязати. Нїмецькі і українські віддїли належить повідомити через парляментарів про розвязанє і предложити їм застановленє воєнних операцій і визначенє демаркаційної лїнїї.   Кому завдячує Румунїя Бесарабію?   БУКАРЕШТ 19. мая 1918. При обідї, який дав в Яссах командант першої румунської армії ґен. Ґріґореску в честь президента мінїстрів Марґільомана, запевняв перший, що в румунській армії панує переконанє, що Марґільоман одержав найлучший мир, який тільки було можна мати серед даних обставин. Се є одним з найбільших дипльоматичних успіхів, та оправдує надїю, що Марґільоман поведе край доброю дорогою.   У відповіди сказав президент мінїстрів на се, що армія неприготовано вступила до боротьби на довгім до абсурду фронтї на 400 кільометрів. Та вона сповнила свій обовязок. Вказуючи на набутє Бесарабії, піднїс Марґільоман, що сей край позискано не в Кишеневі, тільки на мирових переговорах в Букарештї. Вкінци запевняє Марґільоман присутних, що без підпертя Австро-Угорщини і Нїмеччини Румунїя не збогатилась би о три мїліони людий і 45.000 квадратових кільометрів.   Фінляндія монархією?   БЕРЛЇН, 22 мая 1918. "Lokalanzeiger" доносить з Гельсїнґфорсу через Копенгаґен, що перенесенє найвисшої державної власти в Фінляндії на президента фінської державної Ради, належить вважати вступним кроком до заведеня монархії в Фінляндії.   Чехи, Поляки, південні Славяни і Італїйцї — один фронт?   ВІДЕНЬ, 22. мая 1918. З Праги доносять до "Neues Wiener Tagblatt". Провідник чеського союза поc. Станек висказав ся, що останні наради в Празї спричинять утворенє одного фронту усїх славянських партій враз з Італїйцями. Поляки і Італїйцї відбуватимуть конференції з Чехами в актуальних справах і що до будучих випадків. Посол Станек заявив далї, що запали також позитивні ухвали, яких одначе з легко зрозумілих причин не можна оголошувати.   Бої на італїйськім фронтї.   ВІДЕНЬ, 22. мая. (Ткб) Урядово: На італїйськім гірськім фронтї скріплена боєва дїяльність. В ночи на 21. с. м. вдерли ся дві ворожі компанїї до наших становищ на північний захід від Коль дель Россо. В протинаступі їх серед великих втрат відперто.   На Заходї.   БЕРЛЇН, 22. мая. (Вольф.) Урядово: В области гори Кеммель триває далї оживлена огнева дїяльність. На північ від села Кеммель і на південь від Locre зломано вечером сильні частинні наступи неприятеля. По обох боках Lys і над каналом La Baasee наша область на задах була знов в сильнім огни. Також між Arras і Albert ворожа артилєрія була вечером дуже дїяльна. Між Соммою і Оазою боєва дїяльність тільки переходово відживала.   Одна з наших боєвих ескадр знищила в ночи з 20. на 21. с. м. широкі француські маґазини амунїції коло Blargies.   Дїло   