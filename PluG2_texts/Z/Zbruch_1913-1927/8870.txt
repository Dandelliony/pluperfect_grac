Убийство в школї.

Стала ся вчера у Львові річ нечувано сумна. Ученик III. року учительскої семінариї, Ілия Джиґало застрілив о год. 10 рано учителя польскої мови, Кароля Бутковского. Убийник є Русином, убитий був Поляком. Тому "Słowo polskie", а за ним деякі инші польскі часописи почали таку боротьбу, як би хотїли цїлу суспільність руску зробити відвічальною за злочин, сповнений учеником на своїм учителеви. Злочин зродив ся в голові убийника під впливом личної мести за те, що грозила єму друга кляса. Як виходить зі слїдства, нїякого заговору, про яке від вчера торочить "Słowo polskie", між учениками не було. Сповнив злочин сам і за него відповість. Так представляє ся в головнім начерку цїла страшна траґедия, якої одна жертва вже станула перед Божим судом, а друга опинить ся небавом перед карним трибуналом. Проф. Бутковский звісний з того, що коли минулого року ученик Чорнїй продавав картки Сїчиньского, він дав ученикови-Полякови на закупно карток 20 сотиків, щоби мати corpus delicti. Чорнїя видалено зі закладу, почім він міг дістати ся до семінариї тільки за дозволом Ради шк. краєвої. Скінчило ся траґедиєю. Чорнїй відобрав собі житє. Яким був професором пок. Бутковский, не знаємо. Впрочім він нинї перед Божим судом і всяка критика була би не на місци, а в додатку нинї хвиля така, що треба успокоювати, а не ятрити. І впрост з грозою відчитуємо вчерашні вістки в "Słowie polsk.", яке пустило ся на низкі доноси. І так денунциює оно ученика Халупу, який є нинї на IV. роцї семінариї, а який будьто би відгрожував ся минулого року проф. Бутковскому, що єго застрілить, денунциює проф. рускої мови, о. Бодяньского, "który na kursie IV. nie dopuścił do ustnej matury 9 Polaków na 23 słuchaczów na kursie z powodu języka ruskiego, a między nimi takich, którzy w pół­roczu I. wykazany mieli postęp dobry z tegoż przedmiotu", з цинїзмом пише "Słowo polskie" про тимчасового управителя, проф. Василя Тисовского: "obecnie czasowym kierownikiem był Rusin prof. Tysowski, więc w danym wypadku Rusini mieli sobie blizkiego kierownik а". Проф. Бутковский, по словам згаданої часописи, "dązył do tego, że kandydat Rusin musiał ortograficznie pisać po polsku", за те о. Бодяньский "szykanował Polaków" і т. п. Хто знає впрост шановану справедливість о. Бодяньского, сей тим нїсенїтницям не повірить, а так само здвигне плечима, коли прочитає вістку, що наука польскої мови обмежала ся на ортоґрафічнім нисаню, бо хиба і пок. учитель Бутковский занадто шанував свою мову, щоби ровень її науки в сей спосіб хотїв обнижити. Про Джиґала пише "Słowo pol.", що на останній конференциї був виказаний з польскої, рускої і нїмецкої мови, з ґеоґрафії та фізики, отже і з сеї вістки видно, що о. Бодяньский не робив ріжницї між Поляками і Русинами. І сумне вражінє викликують реляциї "Słowa polsk.", бо подавав їх хтось дуже добре поінформований. Виглядає, як би інформациї вийшли з у ч ительского збору і коли би так було, то в дїйсности прийшло би ся назвати факт не сумним, але страшним, бо він відкривав би нам ту пропасть, яка розкинула ся навіть серед учителїв львівскої семінариї. Панове, не пора дражнити, бо, хвиля тяжка, а пора успокоювати! — Після довершеного убийства вже і так мали вивязати ся бійки між учениками Русинами і Поляками і тому не яло ся доливати оливи до огню. Убитий був неіспитованим суплєнтом, родом з Сендзїшова, сином інспектора краківских водопроводів і числив лїт 29. 