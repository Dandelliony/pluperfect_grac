◦ ◦ ◦ ◦ ◦ ◦ ◦ ◦ ◦ ◦

Розвязанє москвофільських товариств у Львові. Вчера з припорученя намісництва завішено дїяльність москвофільських товариств: "Народный Домъ", "Общество им. Михаила Качковскаго" і всїх инших москвофільських товариств. Для управи маєтком товариств назначено правительственних комісарів.
З "Червоного Хреста". Президию "Червоного Хреста" для Галичини зізвала віденська централя до покликаня до житя всїх своїх інституций (резервові шпиталї, відпочинкові стациї, охотничі віддїли і т. ин.) в цілому краю. Стоваришенє мусить ужити на се цілого свого майна, а потреба на се соток тисяч. Президия просить усильно о скору та видатну грошеву поміч. Датки приймає президент міста Найман. Розпочав ся другий самаританський курс, ведений д-ром Франковським, а в четвер 6 с. м. розпічне ся третий курс для 100 членів стов. дам Черв. Хреста. Виконавчий комітет ухвалив, що особам, які зголошують готовість приняти ранних і хорих до приватної опіки, не буде ся видавати нїякі лєґітимациї. Урядові налїпки з червоним хрестом, друковані в нїмецькім язиці в державних барвах, зладжені точно після постанов женевської конвенциї, буде удїлювати ся доперва в хвили, коли в дому дїйсно буде уміщений ранений. Урядові нараменники з печаткою стов. і червоним хрестом одержать крім видїлу лише особи, що дїяльно займають ся плеканєм ранних. Хоругви з червоним хрестом одержать лише функціонуючі шпиталї "Червоного Хреста".
Гідне наслідуваня. Пишуть нам: переходячи улицею Підвалє, де найбільше покликаних до війска очікували своїх транспортів, можна було запримітити надзвичайний рух. Яких 600—700 покликаних з чайками горячої зупи і кавалками сьвіжого хлїба стояло коло будинку тов. "Днїстер", які їм роздали з власних фондів пп. Фукс властитель реставрациї і Купфершмід властитель склепу при ул. Руській ч. 18.
Відкликанє урльопів. Видїл краєвий просить о поміщенє слїдуючої нотатки: Видїл краєвий з причини мобілїзациї відкликує відпустки, удїлені урядникам і функціонарям, та взиває їх до безпроволочного повороту до служби.
Арештованє шпіона. До дроґериї Сладовського зайшов вчера поручник ґенерального штабу та зажадав якесь француське средство косметичне. Позаяк поручник дуже кепсько говорив по нїмецьки, дроґерист набрав підозрінє, чи се не перебраний шпіон. Повідомив сейчас корпусну команду, а офіцири що прийшли сейчас сконстатували, що се якийсь Француз або Москаль, перебраний за австрийського офіцира. Мешкав він вже пару днїв в готелю Жоржа та робив частї поїздки автомобілем. По переведеню резізиї в його кімнатї відведено його в цивільнім убраню на полїцию. Ескортованю шпіона супроводила товпа людий, що булиб його злїнчували, колиб не сильний кордон війска. Імя шпіона є покищо тайною.
Арештованя серед москвофілів. Арештованя й ревізиї серед москвофілів тривають дальше. Вчера пополудни арештували на верандї віденської каварнї о. Давидовича, пароха Преображенської церкви. Кромі нього арештовано ще двох москвофілів.  