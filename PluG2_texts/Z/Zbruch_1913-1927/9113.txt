Шовінїзм причиною радикалїзму.*)

І знов одна траґедия. Ученик Русин убив учителя Поляка. Знов розмлинковують часописи ту сумну подїю на ріжні способи, деякі навіть збивають для своїх партий полїтичний капітал (передвиборчий час!), — не знати лиш, чи найдуть ся люди, що схотять трохи основнїйше призадумати ся над деякими явищами, котрі часто лучають ся у східно-галицких школах середних.
Ті явища можна уважати наслїдком нездорової, несправедливої, може несьвідомої системи вихованя. Нема в утраквістичних середних школах Галичини взаїмного довіря і любови учеників до учителїв.
В тих школах богато є учителїв Поляків, що раді би повірених їм учеників переробити як не на Поляків, то бодай на польонофілів. В тій цїли уживають ріжних способів. Поляків у школї і в ріжних інтернатах і бурсах протеґують на кождім кроцї перед Русинами. Вишукують крім того також таких Русинів, котрі схотїли би почувати ся Поляками і тих рівнож скрізь попирають чи при роздїлї стипендий (в семінариях), чи при приниманю до бурс і інтернатів, чи при розжичуваню шкільних книжок, призначених для убогої молодежи шкільної.
Для Русинів лишають ся звичайно лиш остатки. Єсли ще додамо, що деякі учителї Поляки нераз підюджують Поляків проти Русинів, обиджають в ріжний спосіб їх патриотичні чувства, всюди ними погорджують, як в таких інтернатах розріжнюють учеників з "czarnem i bialem podniebieniem", як таки прозиває ся Русинів sw... kaban... hajdamak... і т. п. епітетами, то цїлком зрозумілою є неохота і огірченє Русинів на деяких польских учителїв. Нераз дїють ся несправедливости і при клясифікациї. Туманів-Поляків усе ріжними штучками перепускає ся до висших кляс, а від Русинів більше вимагає ся і в данім разї не жалує ся їм двійок. Не дивно проте, що несправедливість в поступованю з учениками, натяганє і перекручуванє ріжних фактів історичних вироджує у Русинів зависть і недовірє до учителїв Поляків.
Одинокими оборонцями Русинів лишають ся декотрі учителї Русини і деякі совісні Поляки (на жаль, їх є щораз менше!) і тих ученики люблять і слухають.
Рівнож і в деяких шкільних підручниках не находять ученики скрізь щирої і безсторонної правди, лиш часто-густо ріжні фальшованя і перекручуваня, тому не диво, що від давна були і є між рускою молодежию тайні кружки студентскі, що мали цїлию осьвідомляти своїх членів і нечленів під зглядом национальним (тепер і релїгійним). Ті кружки лучили ся разом і були під проводом союзної ради, котра розсилала до підчинених кружків референтів і книжки.
Тепер вже богато давних кружковцїв студентів є на становищах, або в унїверситетах і они дальше поширяють кружки, в котрих пережили ріжні приємні хвилі. На жаль, гарну початкову цїль тайних студентских товариств вороги Христа звихнули і використали для своїх цїлий. Длятого, що в середних школах галицких вщіпляють Поляки в учеників польский патриотизм (силою і добрим способом), крім того також християньску релігію, тому недовірюванє национально осьвідомленої молодежи розтягаєсь і на релїгію, преподавану школою.
Християньска реліґія забороняє пімсту і насильство, тому радикальні проводирі кружків виступають і проти релїґії, бо, мовляв, катехити беруть за те гроші, що тримають учеників в християньских путах і посередно причиняють ся до польского верховодства. Тепер отже в кружках панує протипольский і протирелїґійний дух. В тім дусї осьвідомлюють старші молодших членів і нечленів кружків, приміром семінаристки. Давнїйші і теперішні кружковцї розширюють явно або тайно протирелїґійні і революцийні книжки між студентами і народом. Так видимо, що шовінїзм і нахабність Поляків витворює між рускою молодежию, а в слїд за тим і в рускій суспільности радикалїзм і инші злі — ізми (атеїзм, социялїзм, материялїзм, нїґілізм, анархізм і т. п.).
Повисших кілька слів правди написав я не на те, щоби ще більше чим дотепер переслїдувано Русинів, бо се мало би в теперішних услівях лиш злий наслїдок, але щоби міродатні чинники застановили ся над тим, чи дасть ся що змінити на лїпше. Що мої поміченя і донесеня є слушні, доказують то солїдарні виступи в певних случаях цїлої рускої молодежи, однаково і застрашаючо скоро розширювана нерелїґійність, особливо між учениками Русинами.
Русини певно з вдоволенєм приняли резолюцию польскої молодежи що до роздїлу кляс на польскі і рускі.
Отже поки час повинні шонінїсти зі своєї хибної дороги завернути.
______________________
*) Подаємо тут ще оден голос в справі недавної сумної подїї в учительскій муж. семінариї львівскій, котрий звертає бачність на деякі глибші причини, які могли витворити настрій до сего злочину. Відносини в надісланій нам дописи вказані заслугують на тим більшу бачність, коли тепер власти забрали ся до уздоровленя сего і єму подібних закладів, а міродатні чинники, застановивши ся над сим також голосом, повинні найти способи, щоби усунути обставини, котрі витворюють небажані настрої серед молодежи шкільної. Справа уздоровленя відносин наших шкільних занадто важна і вимагає, щоби розглянути тут всї подробиці, які можуть причинити ся до поясненя справи. — Ред. 