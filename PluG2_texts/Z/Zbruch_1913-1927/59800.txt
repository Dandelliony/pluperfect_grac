◦ ◦ ◦ ◦ ◦ ◦ ◦ ◦ ◦ ◦

Російські докери на адресу Ромунїї.
"Kölnische Zeitung" доносить з Копенгаґи. З російських ґазет, які сюди наспіли, виходить, що відносини між російською й ромунською війсковою управою є дуже напружені. Правдоподібно на припорученє з гори війскові критики великих ґазет, як "Hов. Время", "Бирж. Вєдомостї", "Русск. Слово", роблять самих Ромунів відповідальними за їх долю, закидаючи їм безпосередно або посередно, що вони вдали ся в війну зовсїм неприготовані. Ся каригідна безжурність тепер кріваво мстить ся. Та не тільки під війсковим оглядом, але також в области адміністрації. Ромунїя вдала ся в війну зовсїм неприготована. Так занедбано перевести в час в безпечне місце величезні запаси худоби, збіжа і нафти, які по части закупили держави антанту і навіть вже заплатили. Замість брати собі примір з Росії, яка при відворотї в Польщі й Західній Росії нищила все, що могло принести неприятелеви користь, в Ромунїї покладено запаси до ніг неприятеля і тим улекшено йому швидкий похід наперед, Серед таких обставин також російські війска, вислані для облекшеня, мають утруднену задачу, бо зустрічають неприятеля, який мимо важких боїв не проявляє нї слїду вичерпаня.
Новий осїдок ромунського правительства.
БЕРН. (Ткб.) Париська аґенція Фурнєрє доносить, що місто Ясси стало осередком дїяльности ромунського правительства. Прибуло там кількох мінїстрів та президенти сенату і палати послів. Небавом парлямент відбуде в Яссах перше воєнне засїданє.
Добича в Ромунїї.
ФРАНКФУРТ н. М. (Прив. тел) "Frankfurter Ztg." подає на основі воєнних звідомлень обчисленя дотеперішної добичі в Ромунїї, яка доносить: в Семигородї 362 офіцирів, 34.300 жовнїрів, 134 гармати і 112 машинових крісів, в Добруджі 412 офіцирів, 36.100 жовнїрів, 119 гармат і 74 машинових крісів, в Молдавії 37.500 жовнїрів і 195 гармат, себто разом: 774 офіцирів, 107.900 жовнїрів, 448 гармат і 186 машинових крісів. Більше як пята часть ромунської армії нинї остає в полонї.
Як занято Букарешт?
БЕРЛЇН (Ткб.) Про занятє Букарешту пише Бюро Вольфа:
Дня. 5. с. м. в год. 10 мін. 30. перед полуднем вислано як парляментаря до команданта Букарешту нїмецького капітана ґенерального штабу Лянге з письмом маршала Макензена, яке домагало ся здачі твердинї. В окремім письмі було сказане, що, коли парляментар не верне протягом 24 годин, розпічне ся острілюванє кріпости.
Капітан Лянґе, якого на передній лїнїї ромунських сторожий приняв один з ґенералів і з завязаними очима завіз самоходом до Букарешту, вернув 6 с. м. перед визначеним реченцем. Начальний вожд ромунської дунайської армії не хотїв приняти письма Макензена з того приводу, що Букарешт не є твердинею, лише отвореним містом, що нема в нїм нї зоружених фортів, нї війска, яке би було призначене до оборони таких фортів, нї ґубернатора, нї команданта. Капітан Лянґе вказав на те, що Букарешт має характер кріпости та що така відповідь не вдержить нїмецьких воєнних дїлань. Рано дня 6. с. м. части корпуса кавалєрії ґен. Шметтова заняли один форт на північнім фронтї, а части 24 корпусу по занятю лїнїї фортів Кіяюс на західнім фронтї, вдерли ся до Одвілє на північнім фронтї. Неприятельська піхота ставила опір, який однак скоро здолано. Від південного фронту війшли части дунайської армії поза поле фортів до міста. Тут вже не стрінули ся з опором. Війско, яке війшло до Букарешту, принято там з запалом і прикрашено його цвітами. Макензен самоходом поїхав до королївського замку, де його привитано китицями.
БЕРН (Ткб.) Обговорюючи воєнне положенє париський дневник "Tempa" пише, що Ромуни слушно рішили покинути столицю, бо проба її оборони покінчила ся би була полоненєм залоги. На примірах Літтіха, Наміра і Антверпена виявило ся, що варті є твердинї. Коли не можна було задержати Нїмцїв перед Букарештом, не остало ся нїчого иншого, як відступити до російської армії, злучити ся з нею і з її помочю бороти ся дальше.
Преса антанту про побіду в Ромунїї.
АМСТЕРДАМ (Ткб.) Преса антанту перестала вменшувати значінє успіхів осередних держав в Ромунїї і признає, що побідні війска взяли велику добичу в збіжу, худобі і нафтї. Анґлїйська преса заявляє навіть, що ся добича робить ілюзоричною анґлїйську бльокаду. "Daily Mail" вже 27. падолиста писав: Успіхи неприятеля дали йому вже богатий ромунський низ і нафтові поля і з тої причини втратила богато із свого значіня спізнена і за мало рішучо ведена бльокада. Тепер можна Нїмцїв в рішаючий спосіб побити тільки на заходї. 