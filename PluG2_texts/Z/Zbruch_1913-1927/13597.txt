Заходи архимандрита Виталія. 

Почаївський архимандрит Виталій, як відомо, особливу увагу звертає на забуті народом історичні місцевости на Волини. Окрім козацьких могил під Берестечком, де він побудував памяткову каплицю та рік річно уладжує тут поминки по козацьких душах, він познаходив ще богато инших, більши чи менше відомих історичними подіями місцевостей і побудував там памятники. Біля Житомира в місточку Коднї, де є великі гайдамацькі могили, ширять ся серед людий найбільше чудернацькі лєґенди про боротьбу гайдамаків з панами. Розповідають нїбито в темні осінні ночи на могилах чутно якийсь глухий гомін і плач. „Так гайдамаки на тім сьвітї на долю нарікають" — розповідають селяни. Архимандрит Виталїй зацікавив ся сими могилами і задумав збудувати каплицю-памятник, а поки що тимчасово поставив хрест, який нагадував би селянам про їх прадідів. З сею метою приїхав Виталїй до Житоміра, щоб на місці оглянути місцевість і докладнїйше познакомити ся зі справою. Звістка про заходи Виталїя — як пишуть до Ради — надзвичайно зацікавила місцеву людність в повітї. 