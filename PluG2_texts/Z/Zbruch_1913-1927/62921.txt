◦ ◦ ◦ ◦ ◦ ◦ ◦ ◦ ◦ ◦

Засїданє фільольоґІчної секції в Наук. Товаристві ім. Шевченка відбудеть ся в четвер (1. марта) о год. 6 вечером в канцелярії Товариства з таким порядком: 1) д-р В. Щурат: Шевченків "Сон". 2) Комунїкати. — Заряд секції.
Обовязок зголошеня спроваджених предметів поживи. "Wiener Zeitung" оповіщає розпорядок ц. і к. Уряду для виживленя з 16. лютого с. р., який постановляє, що кождий, хто спроваджує консервовані риби, молоко в пушках, сир, риж, чеколяду, какао в порошку, мармоляду, міґдали, каштани має сейчас по одержаню товару повідомити австрійське центральне товариство для закупів у Відни І. am Hof ч. 4 і на домаганє того товариства продати і доставити йому товар. Продаванє тих предметів поживи буде відбувати ся після вказівок апровізаційного Уряду так що до роздїлу як і щодо висоти цїн. Переступство тої постанови буде каране гривною до 5000 К або арештом до 6 місяцїв. Цїлию розпорядку є не допустити до зросту цїн згаданих предметів.
Справа цукрових бураків. Щоби запевнити як найбільшу спільність випродуктованих в 1917 роцї цукрових бураків для цукроварень, видав уряд для виживленя людностий 6. лютого 1917 р. розпорядок ч. 51, котрим передо всїм заборонено уживати цукрових бураків на пашу, хиба намісництво або староство виїмково комусь на се позволить. Сушенє бураків допустиме тільки за дозволом уряду для виживленя людности. Всї цукрові бураки з 1917 року мають бути продані і доставлені виключно істнуючим цукроварням, а вони можуть їх тільки на цукор переробляти. На продаж бураків на инші цїли як перерібка їх на цукор може дозволити у виїмкових случаях уряд для виживленя людности. Рівночасно установляєть ся мінїмальну цїну цукрових бураків кампанії 1917/1918 на 6 К за 100 кґ. loco цукроварня.
Українська мова в церкві і втисканє "язичія". Нам пишуть: Від доволї довгого часу старали ся наші люди виробити нашій мові деяке право горожанства в нашій церкві подібно, як його мають от хоч би наші сусїди. Зачало ся від проповідий. Далї посувають справу наперед молитовники. І так з початку 1870-их рр. видає д-р Іван Пулюй у Відни український "Молитовник для руського народу", — потім появляєть ся в 1880-их рр. перший властю духовною апробований молитовник, виданий народною мовою коштом і заходом тодїшного епископа д-ра Сильвестра Сембратовича. Опісля вже справа стає звичайною і видаванє книжок до молитви в церкві і в дома перестає бути єресю і належить до зовсїм зрозумілих річий і хиба ще галицькі руссофіли уживали молитовників, видаваних старословянською мовою, чи так зв. "язичієм". Відтак оо. Василіяни заводять у себе церковні піснї свого власного укладу і композиції в чистій українській мові, що дуже швидко розповсюднюєть ся по всїх майже наших церквах, витискаючи старі піснї, зложені макаронічною мовою, внаслїдок чого люди привикають, що в українській церкві можна Бога величати співом пісень в рідній мові. Крім того по деяких наших церквах в Галичинї (на Українї практикувало ся се навіть скорше) на Великдень читають священики євангеліє українською мовою. Не відважують ся сего робити тільки в святоюрській церкві у Львові, де прим. в 1916 р. на Великдень читали аж два (!) священики євангеліє в латинській мові, а не читав нїхто по українськи, почім на дотичний закид дехто вимовляв ся, що нема авторизованого українського перекладу: так, як-би до тепер не було часу вже раз о се постарати ся!... Вкінци сам львівський Ординаріят видає 1916 р. в чистій українській мові молитву о мир, котру наші священики при кінци кождої лїтурґії обовязані голосно відчитувати. Розумієть ся, ті права нашої мови по церквах — се тільки початок, дрібниця. За тим мусять прийти доконче всякі додаткові богослуженя по церквах в українській мові, бо властиво чому на пр. латинська церков не розпала ся від сего, що Поляки співають по костелах ґодзінки, рожанцї, суплїкації і т. и. своєю рідною, а наша церква мала би пропасти, колиб акафісти, параклиси, суплїкації і т. и. співано не макаронїчною мовою, а чистим українським язиком. Реформа отже в тих справах мусить прийти і то в недалекій будучности, бо сего вимагає добро нашої церкви і нашої національної справи. Тож мусить дивувати кождого, з якої причини ми тепер, в часї війни, самі добровільно вводимо "язичіє" до церкви. Таким втисканєм "язичія" мусимо назвати виконуванє від недавного часу при кінци великої Служби Божої в недїлї і свята в Преображенській церкві гарно зложеним хором світської пісні "Молитва перед битвою". Не виступаємо, розумієть ся, проти виконуваня сеї піснї, бо мельодія дїйсно гарна, але слова... обридливе "язичіє", котрого майже нїхто не розуміє. Ось сї слова: "Отче, благаю тя! Громом вкриваєт мя дим зброй клубами, страшно стисненими смерти огнями, борбов владітелю..." і т. д. Ся пісня стара, правдива бабуся, співали її ученики по ґімназіях ще при кінци 1860-их рр. яко finale до композиції М. Вербицького "Жовнїр" ("Зброї заблисли, банди заграли, гурра до бою, войни скричали")... Чиж сю стару бабусю треба було доконче витягнути з архиву в старих лахманах, чи не можна було її прибрати в нові українські шати?! Маємо надїю, що в тій формі як доси, ми сеї піснї, хоч і як гарної, вже більше не почуємо...
Примусове навертанє греко-католиків? Берн (Швайц.) 21 лютого. "Бюлєтин національностей" доносить: "Новое Время" з 26 сїчня с. р. малює відносини серед утїкачів в Одессї, де одна филя утїкачів наступає за другою. Перші появились Серби, потім Українцї ("русскіе"!) з Галичини, врештї Ромуни. Особливо важка була доля Галичан, коли врештї не заняло ся ними Благодїйне Товариство. В якім напрямі відбуваєть ся опіка сього товариства, можна виміркувати з новинки, де оповідаєть ся, що уладжуєть ся там для дїтий і старших окремі "поучаючі" курси, щоб з їх помічю наклонити (!) галицьких греко-католиків, битих голодом і розпукою, до переходу на православє. Се називаєть ся опікою над виселенцями. 