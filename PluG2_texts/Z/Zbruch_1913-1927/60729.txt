Будівельна акція в зимовій порі.

Як відомо вже, ц. к. намісництво — Централя для господарської відбудови Галичини перепроваджує відбудову краю через т. зв. будівельні експозитури, на яких чолї стоїть звичайно старший інжинїр, як управитель. Як мають ті управителї експозитур поступати з відбудовою в зимі, подає нам близше один з найновійших обіжник ц. к. намісництва — Ц. д. г. в. Г., пересланий до всїх управителїв будївельних експозитур, який появив ся також в урядовім тижневнику "Tygodnik urzędowy с. k. Nimiesnictwa — Centrala dla gospodarczej odbu Galicyi". Отже обіжник той радить, між иншим, використати зимову пору для звозу будівельних матеріялів на місце призначеня і вихіснуваня вільних від праць в поли людських сил до викінченя розпочатих вже будинків та підготовленя будївлї на 1917.
Панове управителї, каже обіжник, мають поставати собі за задачу, кождому, хто утратив наслїдком воєнних подїй своє домівство, найпізнїйше в 1917 роцї забезпечити хоча необходимо потрібне мешканє і поміщенє на інвентар в його власнім будинку, виконанім що найменше в границях будованих досї однокомнатних домів, обіймаючих одночасно сїни, комору на 3—4 штуки живого інвентара, евентуально також піддаша на господарські знаряди.
Будинки ті повинні мати вже по можности сталий характер, але будовані мають бути в той спосіб, щоби їх можна було, в міру потреб властителя, у відповідній хвилї розширити або замінити на иншу цїль. Не виключає то однак зовсїм попираня дефінїтивної відбудови, о скільки пошкодовані сторони самі її підіймають ся.
Оживити і приспішити будівельну акцію належить після можности через попиранє власної інїціятиви пошкодованих, отже передовсїм через субвенції, улекшеня в набутю будївельного матеріялу і поміч в пішій і потяговій роботі, як також удїлюваня їм технїчної помочі і поради, що впрочім і перед тим було вже поручено. Також треба перестерігати, щоби будинки, особливо дефінїтивні (тривкі вже), виконувано з узглядненєм постанов обовязуючих з будівельного закона, щоб відповідали санїтарним вимогам і огневій полїції, як вкінцї, щоби їх уставлювано з узгляднюванєм постанов що до реґуляції міст і сїл.
Супроти того можна буде удїляти субвенції лише під услівєм приноровленя ся до висше наведених постанов і заряджень.
Намісництво зробило спостереженє, що з того найпростїйшого способу попираня будівельної акції роблять управителї експозитур в недостаточній мрі ужиток; субвенції удїлюють ся з певним острахом і дуже часто в недостаточній висотї, що знеохочує населенє до відбудовуваня домів і спричинює, що пошкодовані волїють вичікувати на виставленє їм необходимих будинків через експозитуру, без власного співдїланя.
Тому то поручаю Вам (намісник управителеви експозитури), щоб Ви попри удїлюваня субвенцій на будуче, зревідували операт (дїяльність в тім напрямі), дотеперішного субвенціонованя відбудови в тамошнім повітї. І мешканцям, які самі вибудували вже свої будинки, а достаточної субвенції не одержали і в наслїдок того попали в довги, або не могли відповідно будинку викінчити, виплатили додатково субвенцію, зглядно удїлену вже в міру потреби доповнили.
Субвенції належить удїляти передовсїм в будівельних матеріялах, о скільки є до диспозиції (розпорядимости), як також через поміч в самій роботї, не є однак зборонено удїлювати також субвенції в готївцї. Остання повинна бути удїлювана в спосіб і під услівями запевняючими її відповідне ужитє.
Над виконанєм субвенціонованих будівель належить розтягнути сталу контролю.
Для населеня не будучого в силї вибудувати конечних будинків у власнім зарядї навіть при висше наведеній чинній помочи експозитури, мусить експозитура сама заняти ся будовою і то як найскорше і з як найбільшою енерґією, щоб, як на вступі згадано, цїлковито перестала істнувати катеґорія бездомних в протязї 1917 року людий.
Обіжник каже дальше, що при самій будові належить, о скільки можливе, узгляднювати існуючі звичаї і замилованя населеня поодиноких околиць, що вказівки сї відносять ся так до сіл, як і міст та дворів, яких відбудові також треба посвятити як найбільшу печаливість.
"Українське Товариство для підпираня ремесла і промислу" у Львові, вул. Зіморовича ч. 20, II пов. 