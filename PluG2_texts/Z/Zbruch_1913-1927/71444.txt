◦ ◦ ◦ ◦ ◦ ◦ ◦ ◦ ◦ ◦

Вписи на Фреблївський курс в ц. к. семинарії у Львові покінчено з днем 15 вересня. З Українок не зголосилась анї одна кандидатка, хоч наука є безплатна, удїляєть ся відповідно квалїфікованими силами, а в шкілцї, удержуваний з державних фондів при семинарії, мають нагоду кандидатки привчитись вести захоронку. Наука треває всего один рік. Наша суспільність буде потребувати богато захоронярок, бо й у нас найбільше сиріт. Панночки, що скінчили другу або трету клясу видїлової школи, або відповідно приготовились дома, можуть ще й тепер зголоситись до опису в дирекції семинарії вул. Сакраменток ч. 7.
Пос. д-р Евген Левицький внїс на першім засїданю палати послів інтерпеляцію в справі приміщеня повертаючих збігцїв повітів Станиславів, Товмач і Богородчани. Інтерпеляція домагаєть ся безпроволочного заосмотреня повернувших поживою, одїжю та будівельним матеріялами, приспішеня акції відбудови коштом державним, виплати воєнних причинків та продовженя реченця до повороту збігцїв й евакуованих з тих громад, які цїлком знищено. В сїй справі інтервеніював поc. д-р Евген Левицький також в мінїстерстві, де обіцяно видати відповідні зарядженя в телєґрафічній дорозї.
Поворот намісництва до Львова. Дневники доносять, що до Львова прийшле порученя, щоби безпроволочно приготовлено будинок на приміщенє бюр намісництва. Бажанєм намісника є, щоби ще в жовтни вернуло намісництво до Львова. Деякі з бюр намісництва мають бути приміщені в приватних будинках. 