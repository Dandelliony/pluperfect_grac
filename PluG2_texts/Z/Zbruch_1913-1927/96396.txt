◦ ◦ ◦ ◦ ◦ ◦

З Польщі.   Гроза загального страйку, яка зависла не тільки над Варшавою але й над цілою Польщею, покищо зменшилася. Соймові посли П.П.С. з т. Дашинським на чолі, пішли на хвилевий компроміс в нарадах з міністром Скульским. Премієр відкликав мілітаризацію робітників в міському елєктричному заводі, з другої сторони Дашиньскі і тов. заявили, що страйк відкличуть на весь час дискусії в соймі над уставою про примусовий розєм по заводах публичних користей. Инша річ, що цілий соціялістичний клюб послів буде мусів поборювати цей проєкт. Цей виступ являється необхідним по причині конкуренції комуністів.   Що чувати в світі?   Большевики розбили зовсім головні сили північної московської армії на Сибірі і посуваються в скорому поході на Байкальське озеро. Нітті утворив новий італійський кабінет під своїм проводом. Австрійський уряд запевнив апровізацію свойому населенню аж до жнив. Австрія дістане 200.000 тон збіжа. Комісія для воєнних відшкодувань в Парижі радить тепер над справою зменшення жаданого від Німеччини воєнного відшкодування з 130—120 міліярдів марок. Перші кораблі румунської фльоти, яка від початку війни була майже нечинною, появилися на морі. В Ірляндії далі тревають заворушення в Дубліні і на провінції. Оден Сінфайнер кинув бомбу до будинку жандармерії в Дун. Страйк службовиків в Портуґалії поширився. Ціла публична служба спараліжована. Антоніо Марія Сільва, який сформував кабінет, зложив власть з огляду на ріжниці поглядів міністрів супроти страйку.   З робітничого руху.   Осьмигодинний день праці у Франції. На засіданню француських промисловців і купців піднесено домагання, щоби в порозумінню з робітниками знести осьмигодинний день праці, тому що світова продукція зараз крайно занепала. В відповідь на це союз всіх француських робітників вислав отвертий лист до уряду й парляменту з заявою, що француський пролєтаріят не позволить на це, щоби йому силою видерто право на осьмигодинний день праці, затверджене законом.   Довкола миру. Швайцарська місія в Росії. Професійна конференція швайцарських робітників, яка відбулася в Ольтин порішила вислати в порозумінню зі швайцарськими соціялістами спільну делєґацію до Росії для розслідження на місци промислового і рільничого положення.   Контрреволюція в Німеччині.   Коаліція супроти перевороту в Німеччині. Представники коаліції виїхали ще 13. ц. м. з Берліна. Представники Анґлії заявили, що на случай, якби теперішній уряд відмовився виконати версальський мировий договір, Анґлія зарядить сейчас бльокаду Німеччини.   Сутички. Диктатура рад. Положення в Берліні заострилося. В ріжних точках міста розведено кільчасті дроти, уставлено машинові кріси а навіть армати. Містом переїзджають панцирні вози і автомобілі з готовими до стрілу машиновими крісами. Перші сутички населення з військом перейшли кріваво. Сутички були в кількох місцях міста. Жертви численні по обох сторонах. Конфлікт чимраз то більше заострюється. Відділ балтійського війська намагався здобути Гамбурґ, одначе робітники і піоніри прогнали його. В боротьбі згинуло 14 робітників. В Xемніц проклямовано диктатуру рад. В Гамбурзі, Бахум, Варнен і Кільонії сутички йдуть тягом дальше, це саме і по инших менших та більших містах. Взагалі в цілій Німеччині боротьба кипить.   Масарик про мир з Московщиною.   На академії, уладженій в честь президента Масарика чеською соціялдемократісю, промовляв і сам ювилят. В своїй промові сказав між иншим: Нота Чічеріна подає чеському урядови офіціяльну основу для вирішення важкого але вдячного політичного і господарського питання. Особисто президент переконаний, що Чічерін говорить про чеське військо і московську політику Чехів о много спокійніше, чим передше. Міністер Бенеш матиме нагоду доказати на основі документів, що ми були цілковито льояльні у всіх фазах розвою Московщини. Про навязання практичних господарських взаємин порішать комунікаційні средства. Для Московщини і її торговлі ці средства є найбільшого значіння, як це недавно сказав московський передовий вожд Зіновєв: Льокомотива це фільософія нашої доби. В дальшій своїй промові підчеркнув президент, що не тільки політичні й господарські взаємини заставляють Чехів ввійти в близький контакт з совітською Московщиною, але також проблєм соціялізації, який і для чеської і для московської републики є надзвичайно важний.   Вперед!  