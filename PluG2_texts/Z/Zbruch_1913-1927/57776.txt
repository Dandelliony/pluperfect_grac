◦ ◦ ◦ ◦ ◦ ◦ ◦ ◦ ◦ ◦

Смерть ґр. Штірка. ВІДЕНЬ (Ткб). Президент мінїстрів ґр. Штірк нинї в полудне впав жертвою атентату. В часї, коли ґр. Штірк в готелї "Meisl und Schadn" їв обід, приступив до стола лїтерат Фридрих Адлєр і швидко по собі дав до президента мінїстрів три револьверові стріли. Ґр. Штірк, поцїлений, згинув на місци.
Українські сїчові стрільцї на відпочинку. В навязаню до нинїшної нашої статї про битву під Бережанами і Потуторами можемо донести, що по описаних там потуторських боях віддїли У. С. С., котрі там, при значних жертвах, світло відзначили ся, відкликано з фронту і поміщено в двох східно-галицьких місцевостях задля відпочинку і віднови після звиш 2-лїтної безпереривної фронтової служби. У відповіднім часї лєґіон У. С. С. знов стане там, куди його покличе начальна команда армії.
Наслїдком евакуації деяких повітів Галичини не може хвилево населенє тих повітів доходити в приписаній дорозї своїх правіжів з титулу воєнних чинитьб. Бажаючи прийти з помічю населеню тих повітів, особливо тим властителям більшої і середної земельної власности з виселених повітів, які хвилево перебувають в инших частях краю або инших провінціях монархії, наміряє ц. к. намісництво видати зарядженя в тім напрямі, щоби правіжі за воєнні чинитьби були розглядані в заступстві неприсутних полїтичних властий сусїдними урядуючими староствами. Ті староства, або утворені при них комісії для воєнних чинитьб переведуть потрібні дослїди, о скільки на те дозволяє воєнне положенє і місцеві відносини, і на тій основі видадуть мериторичне рішенє про справу або предложать намісництву відповідні внесеня. Інтересовані, що схотять покористувати ся тим розпорядком, нехай свої зголошеня, виготовлені на приписаних формулярах, і потрібні документи внесуть безпосередно до галицького намісництва в Бялій.
Пошесні недуги в львівськім повітї. Фізикат міста Львова подає до публичного відома, що в отсих громадах львівського повіту: Фалькенштайн, Завадів і Сороки щирецькі справджено червінку, а в Яричеві старім і у Винниках случаї пятнистого тифу. Міський фізикат звертає увагу львівської людности, що купованє поживи у людий з наведених громад може спричинити зараженє згаданими недугами.
Відзначенє. Четар УСС. д-р Михайло Новаковський, бувший соймовий посол і адвокат в Богородчанах, відзначений золотим хрестом заслуги на стяжцї хоробрости за ревне і успішне сповнюванє служби перед ворогом. 