◦ ◦ ◦ ◦ ◦ ◦ ◦ ◦ ◦ ◦

Заходи св. Столицї в справі митр. Шептицького. ЛЮҐАНО (Ткб.) "Osservatore Romano" оголошує, що Апостольська Столиця, яка вже передтим кількакратно протестувала проти способу поведеня в Росії з галицьким митрополитом о. Шептицьким, зараз в перших днях революції звернула увагу представника Росії на вязненє митрополита і виєднала його освободженє.
З Народного Комітету. В середу 4. с. м. відбуло ся надзвичайне засїданє Народного Комітету в справі манїфестаційного принятя митрополита Андрія Шептицького з нагоди його повороту до Львова і відповідного вшанованя його заслуг. На основі реферату д-ра Ст. Барана рішено дати почин до утвореня окремого комітету, який має заняти ся переведенєм згаданої манїфестації і відповідним тривким вшанованєм заслуг митр. Шептицького. В справі вибору cего комітету і усталеня проґрами рішено скликати на пятницю 6. с. м. год. 6 веч. до Народної Канцелярії, ринок 10, сходини відпоручників українських товариств і орґанїзацій у Львові.
Довіз харчів до Львова. Львів, 5. цвітня. Команда міста оголошує: Подаєть ся до загального відома, що кождому вільно довозити з провінції до міста ті артикули поживи, котрі не виключено зі свобідної торговлї. Перепустки для перевозу можна дістати в пополудневих годинах в ґрупі апровізаційній команди міста.
Зміна назви війск ц. к. краєвої оборони. Цїсар заявив, щоби війска ц. к. кураєвої оорони на будуче носили назву ц. к. стрільців, а не ц. к. кураєвої оборони.
Лїтературний конкурс. Головний Видїл товариства "Просвіта" розписав конкурс на три премії. А саме: За написанє белєтристичного твору: оповіданя, новелї або гуморески. Сюжет має бути історичний або з сучасного, зглядно недавного побуту (з житя інтелїґенції або народного). Дотичний твір мусить обіймати найменше пів аркуша друку формату Калєндаря "Просвіти" на 1917 рік. Перша премія виносить 200 кор., друга 150 кор., а трета 100 кор. Преміований твір остає власністю товариства "Просвіта" у Львові. Товариство застерігає собі право першенства що до закупна на власність, по усталених до тепер Видїлом товариства ремунераційних цїнах, надісланих на конкурс творів, котрі не осягнули премії. Реченець конкурсу невідклично 30. цвітня 1917 р. год. 12 в полудне. Твори, заосмотрені гаслом чи знаком, належить надсилати до канцелярії товариствам "Просвіта" у Львові (Ринок ч. 10) без підпису автора. Імя і назвище автора та докладна адреса мають бути долучені до посилки в окремій запечатаній ковертї, на верху котрої має бути надане гасло чи знак як на рукописи. — За Головний Видїл товариства "Просвіта" о. Т. Лежогубський, заступник голови; А. Гапяк, за секретаря. 