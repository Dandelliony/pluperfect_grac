◦ ◦ ◦ ◦

  Тайний мобілізацийний розказ в Чехії. Чехи видали тайний мобілізацийний розказ для річників від 18 до 25 року життя.   Автономія анґлійських Індій. З Лондону доносять, що палата льордів приняла в другім читанню уставу, якою надасть ся Індіям автономію.   Коаліційні конференції. Програма конференції коаліційних держав в Лондоні усталена так: Строго військове порозуміння між Францією, Анґлією і Бельґією по можности з коаліційним ґенеральним штабом, зарада проти знижки векслевих курсів, порозуміння між француським і анґлійським правительством в ціли спільного порішення питання турецького, російського і азійського. Наради між Лойдом Джорджом і Клємансо мають вести ся дальше при участи італійського і американського відпоручника. Коаліційні конференції можна уважати продовженням мирової конференції.   Німці прогнані з Лотви. З Копенгаґи доносять: Латиська область очищена зовсім з німецьких військ, котрі уступили на область литовську і знаходять ся поза лінією Шавлі-Муравєво. Лотиські війська здобули в Курляндії богату воєнну добичу.   Утворення нової антанти довершеним фактом. Berl. Tageblatt доносить з Гаґи, що утворення нової антанти через подорож Клємансо до Лондону стало ся фактом. До того порозуміння прилучать ся ще: Бельґія, Італія і Голяндія.   Новий балканський союз. Після донесень з Женеви болгарський мировий відпоручник заявив, що Болгарія бере живу участь в утворенню нового балканського союза під протекторатом коаліції.   Справлення границь. N. W. Tagblatt доносить з Праги, що коаліція змінила під впливом Анґлії своє становище в справі чесько-угорської границі. Уграм має бути признане справлення границь на півночі.   Полуднева часть Словаччини мабуть з Прешбурґом верне до Угорщини. Пляни сі є в Парижі саме тепер розглядані, чого доказом поїздка туди Бенеша і Реннера. Д-р Бенеш висловив ся про можливість сотворення нової середної Европи.   Кілько коштує Чехів Закарпатська Україна. Праська "Tribuna" подає, що річні видатки преліміновані для чеської закарпатської України виносять 58.685.000 корон. Річні доходи з сього краю виносять тільки 21.529.000 корон, значить, Закарпатська Україна коштуватиме Чехів річно 37 міліонів корон.   Ународовлення анґлійських копалень. На конґресі фахових союзів принято резолюцію, котра жадає пропаґанди за ународовленням копалень.   Проти великомадярської аґітації. Чесько словацьке і сербсько-хорватське правительство залежало в Будапешті протест проти аґітації за приверненням інтеґральности старої Угорщини.   Розділ церкви від держави в Чехії. В часі нарід соціяльно-демократичних членів, що належать до представництв громад, заявив міністер осьвіти Габерман, що правительство ще протягом сеї сесії народних зборів предложить проєкт розділу церкви від держави.   Американсько-німецька торговля. Chicago Tribune доносить, що американське правительство справило до кермуючих промислових фірм запит, чи обновлення торговлі з Німеччиною є ними бажане. Всі фірми заявили ся за торговельними взаєминами, які позволиляб Німеччині сплатити воєнні довги.   Роялізм в Німеччині. Член анґлійського парляменту Лємбор, який перебував в Німеччині, заявив в палаті громад, що в Німеччині слідне всюди сильне скріплення роялістичного руху. Коли цісаря Вільгельма не вишлють на остров св. Єлени, то верне він в Німеччину, як пруський король.   Засуд смерти на комуністів. Будапештенський трибунал засудив 14 обжалованих террористів на кару смерти через повішення.   Угри на Словаччині. Доносять з приватних жерел, що Угри є вже недалеко Кошиць. Чеські війська відійшли з Бардієва, остали лише тільки скарбові та поліцийні власти.   Нова Рада   