◦ ◦ ◦ ◦ ◦ ◦ ◦ ◦ ◦ ◦

Санкціонованє делєґацийних ухвал.
ВІДЕНЬ (Ткб.) Wiener Zeitung містить санкціонованє ухвал останних делєґаций.
Росия й Анґлїя в Азиї.
ЛЬОНДОН (Ткб.). В палатї громад Ґрей в дискусиї про нафтові концесиї в Персиї заявив: З огляду на висказані побоюваня, що нафтові поля загрозили би сусїди, які мають могучі армії, вистане вказати на Росию і Туреччину. Бесїдник висловлює надїю, що відносини Анґлїї до сих великих держав усе будуть добрі. Є річию дуже важною, щоби ми вдержали добрі відносини з Туреччиною, а також в інтересї мира є, щоби ми удержували якнайлїпші відносини з росийським правительством. Два великі народи, так близько сусїдуючі в Азиї, як Анґлїя і Росия мають лише дві дороги до вибору: щоби їх відносини були щирі або напружені. А не можуть бути рівнодушні. Ми все старали ся, щоби відносини були щирі і се є також цілию росийського правительства.
Відповідь Порти.
ЦАРГОРОД. (Ткб.) Вчера пополудни вручено грецькому послови відповідь Порти на грецьку ноту.
Наради в австро-угорського амбасадора.
ЦАРГОРОД (Ткб.) Амбасадори зібрали ся вчера у маркґрафа Палявічінія для виміни гадок в турецько-грецькій справі.
Пригода короля Фердинанда.
СОФІЯ. (Бол. Аґ.) Король Фердинанд вернув сюди. Підчас переїзду через Сербію стрїнула короля така пригода. Якийсь кондуктор, дізнавши ся, що король їде поїздом, впав до королївського ваґона, щоби, як пізнїйше заявив, переконати ся чи дїйсно король їде сим поїздом, що сїм свою сьмілість посунув так далеко, що задержав навіть поїзд. Президент мінїстрів повідомив про сей випадок сербського посла, котрий висловив свій жаль. 