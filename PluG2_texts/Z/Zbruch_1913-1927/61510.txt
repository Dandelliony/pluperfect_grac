◦ ◦ ◦ ◦ ◦ ◦ ◦ ◦ ◦ ◦

Українська конференція з правительством в справі відбудови краю. Від власного постійного дописувателя. ВІДЕНЬ (Вл. тел.). Під проводом д-ра Костя Левицького була в понедїлок делєґація Української Парляментарної Репрезентації і "Сїльського Господаря" у президента мінїстрів ґр. Клям-Мартініца і мінїстра апровізації Гефера. Предметом конференції з обома мінїстрами були справи відбудови краю, піднесеня рільництва і акції виживленя.
Від власного постійного дописувателя. ВІДЕНЬ (Вл. тел.). Вісти, ширені устно і в пресї, нїби-то відокремленя Галичини вже зовсїм усунена, позбавлені всякої основи.
Нова дирекція Українсько-руської Видавничої Спілки, вибрана на загальних зборах, відбула дня 23. сїчня перше засїданє, на якім уконституувала ся так: д-р С. Голубович, голова; д-р М. Лозинський, заступник голови; д-р Ів. Раковський, лїквідатор; Вол. Гнатюк, секретар і редактор видань; Вол. Дорошенко, касієр і заступник редактора. Заразом переведено дискусію над фінансовими справами товариства і постановлено поробити заходи для придбаня фондів, потрібних на покритє коштів задуманих видань. Ухвалено відновити обі серії книжок, більшу і меншу, та принято для них цїлий ряд творів, причім показала ся потреба поновного виданя деяких вичерпаних вже книжок. Звертаємо увагу, що Видавнича Спілка, се товариство на удїлах, та що до неї можна приступити кождого часу. Один удїл виносить 50 кор. і може бути сплачуваний ратами по 10 кор. Вписове виносить 2 кор. Кождий член може мати довільне число удїлів. Видавнича Спілка приймає також гроші на щадницю. У всїх грошевих справах належить звертати ся до касієра В. Дорошенка, у всїх видавничих до секретаря В. Гнатюка (Львів, ул. Чарнецького, ч. 24).
Грошеві підмоги громади м. Львова. Передвчора відбуло ся під проводом правит. комісаря Грабовського засїданє маґістрату, на якім признано отсї грошеві підмоги: окружному львівському союзови Т. S. L. субвенцію в квотї 8900 Кор., Товариству повстанцїв з 1863 р. 1600 К., польському Товариству "Ognisko" у Відни 240 К., академічному Сенатови з приводу обходу сотної річницї унїверситету 1000 К., вкінци видавничому комітетови памяткової брошури по актї з 5. падолиста підмогу в квотї 200 К.
В справі убогих. Нам пишуть: В маю, чи в перших днях місяця червня 1916 р. зібрало ся поважне число Українцїв і Українок Львівської громади в "Бесїдї", щоби застановити ся над справою зорґанїзованя опіки над львівськими убогими. По дискусії постановлено заснувати товариство і названо його "Товариство несеня помочи бідним м. Львова ім. Івана Милостивого". Вибрано Комітет, який в можливо короткім часї мав се Товариство ввести в житє, а навіть зачеркнено плян орґанїзації сеї акції. Я довідав ся пізнїйше, що управа тов. св. Івана Милостивого, яке заснувало ся було ще перед війною при церкві св. Юра у Львові піднесла спротив проти уживаня сеї назви для сеї нової орґанїзації. Як інїціятор висше згаданих зборів, не будучи членом орґанїзаційного комітету, позволяю собі сею дорогою запитати членів орґанїзаційного комітету, що стало ся з проєктованою орґанїзацією несеня помочи бідним? Позволяю собі ще додати, що "время люто єсть і то вельми люто". — Василь Нагірний.
З театру. Д. 19. с. м. виставлено премієру Д. Лукіяновича "Жертвою?", драму в 3 дїях. Подїя драми розіграла ся в родинї Чаплинських. Вдова Чаплинська виховала свого сина далеко від родинного дому, щоб до 30-го року житя зберігла ся перед ним тайна, що його батько і дїди вмирали на 30-му роцї, то від сухіт, то від автосуґґестії. Приспішений на кілька місяцїв приїзд сина нївечить її плян і працю, бо син про все дізнав ся. Щоб його, здорового, ратувати, каже йому мати, що він нешлюбний син. Та тодї він, що боготворив маму і був перенятий пієтизмом до батька, покинув за те її і родинний дім. Що-йно наречена спровадила його назад на родину, але зараз після того мати вмирає. Перед смертю передала вона синови гетьманський меч, з яким у руцї — по родинному заповіту і традиції — Чаплинський добуде Українї волю. О скільки автор, нагороджений оплесками публики, зумів суцїльно перевести в своїй пєсї поставлений психольоґічний проблєм, і про се має висловити ся лїтературна критика. На сїм місци підчеркнути хиба, що родову традицію і заповіт про гетманський меч плекає аристократична, поміщицька сїмя. Через жінок і Танського той рід виводить ся від Семена Палія, гетьманський меч, що переховуєть ся в родинї, походить від Богдана. Підірвану силу родової шляхти скріпляє демократка, наречена, потім жінка молодого Чаплинського, яка проти засади старої Чаплинської: "житє для сповнюваня і сповненя обовязків" підносить клич: "де наше право?", цїль житя в нїм, а не поза ним. Публика зробила своє, бо наповнила салю по береги, "Укр. Бесїда" подбала про нові, стилеві декорації. Натомість театральна дружина мусить скористати ще з досвіду при першій виставі: тодї на другій особи виступлять плястичнїйше, важні моменти будуть належито підчеркнуті, а то з'явить ся і суцїльна креація головних осіб драми. — С. В. 