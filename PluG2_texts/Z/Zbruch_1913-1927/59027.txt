Пята всеавстрійська воєнна позичка.

Львів, 21 падолиста 1916.
Пятий раз від початку війни звертаєть ся держава до жертволюбивости своїх горожан, розписуючи для покритя видатків на надзвичайні війскові зарядженя з приводу воєнних подїй, як також для покритя ще непокритих видатків, починених з державних доходів за адмінїстраційні роки 1914/15 і 1915/16, пяту всеавстрійську воєнну позичку.
На чім опира держава своє моральне право, звертаючи ся отсе вже пятий раз до своїх горожан з закликом до патріотичної жертволюбивости?
Перше всего має вона перед очима докази жертвенности своїх горожан у перших чотирох воєнних позичках. Непослїдне місце серед грошевих жертв, складаних на жертвеннику війни і побіди Габсбурської монархії, займають ті мілїони корон, які на попередні воєнні позички, з’осібна ж на четверту, поплили від української суспільности — особливо від українських селянських жінок, які не могли відказати державі навіть своїх квот причинкових — вірячи, що побіда сеї держави буде також побідою їх чоловіків у полї і побідою цїлого їх народу, війною так тяжко навіщеного. Результат усїх позичок дає державі певність, що і пята воєнна позичка дасть такий самий доказ патріотизму і фінансової спроможности горожан, як чотири попередні позички.
Виступаючи перед горожанами з закликом до підписуваня пятої воєнної позички, вказує держава на той воєнний і економічний стан, яким може тепер виказати ся.
Отже перше всего воєнний стан. Мимо все нових і нових зусиль противника держать осередні держави і їх балканські союзники великі простори противної сторони в своїй окупації, що дає запоруку, що противник мусить в кінци признати безвиглядність надїй на покоренє осередного союза та простягнути руку до мира, якого почесність і корисність запоручають центральним державам і їх союзникам застави в видї згаданих окупованих областий противної сторони. Приступленє Ромунїї до противної сторони, обчислене як останній, рішаючий удар на центральні держави і їх союзників, виявило незломну волю побіди по сторонї осередних держав.
З такого стану справи австрійська держава виводить свою певність в кінцеву побіду і в сїй певности звертаєть ся до горожан з закликом, щоби пятою воєнною позичкою утворити не тільки певну фінансову підставу для дальшого веденя й успішного закінченя війни, але також, щоби перед противною стороною дали повний доказ своєї фінансової сили і відобрали їй надїю на фінансове вичерпанє Габсбурської монархії.
Покликуєть ся далї держава на те, що гроші, данї горожанами на веденє війни, остають в границях держави, оживляючи її економічне житє. Спосіб, обчислений на знищенє центральних держав: відтяти їх від заграничного довозу — виходить їм на добре, бо вони є своє запотребованє покривають у себе дома і таким чином гроші, видавані на веденє війни, до деякої міри оживляють і скріплюють внутрішне економічне житє.
В кінци звертає держава увагу на те, що пята воєнна позичка, як і попередні, представляє найкориснїйшу і найпевнїйшу льокацію капіталу. Всякі вісти, нїби-то держава опісля ухилить ся від своїх зобовязань, кождий мусить признати безосновними з двох причин: по перше держава не могла би в своїм власнім інтересї так обнижати свого престїжу; по-друге новочасна конституційна держава — се колєктив горожан, які через своїх парляментарних заступників самі бережуть своїх інтересів.
Коли-ж до того додати, що держава поробила в цїли уможливленя підписки пятої воєнної позички численні удогідненя, — сюди належить удїлюванє кредиту на сю цїль, про що говорить ся докладно в проспектї, далї закладанє товариств для підписки пятої воєнної позички, — то вона має певність, що горожани поспішать і на сей її заклик, як поспішили вже чотири рази від початку війни. 