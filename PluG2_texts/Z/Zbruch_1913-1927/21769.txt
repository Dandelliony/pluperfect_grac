◦ ◦ ◦ ◦ ◦ ◦ ◦ ◦ ◦ ◦

В нашій редакциї заявили ся члени ратункового комітету для погорільців в Камінополи під Львовом з прошенєм помогти їм в їх нещастю. В селї згоріло 36 загород, в сїм 16 Русинів. Полякам погорільцям Поляки помогли і тепер вони насьміхають ся з Русинів, що Русинів Русини в горю не знають. Тому відзиваємо ся до українських інституций і жертволюбивих одиниць помогти нещасливим тимбільше, що з погорільців 4 погоріли зовсїм і необезпечені. Одній вдові з пятьма дїтьми згоріло все до тла і дві корови. Жертви посилати до Адмінїстрациї Дїла "для погорільців Камінополя," яка відішле до Ратункового комітету, на руки о. Вас. Бернацького, пароха в Підбірцях.
Польське pium desiderium. Кілька польських ґазет принесло під заголовком "Резиґнация митрополита Шептицького" такі "ревеляциї": "З руських жерел доносять, що в українських кругах обговорюєть ся тепер справу резиґнациї митроп. Шептицького з гідности львівськ. архиепископа. Іменно на найблизшім консисторі митрополит Шептицький має бути іменований кардиналом. Українська публична опінїя є отже тої думки, що митрополит повинен зрезиґнувати з архиєпископства і перенести ся на стало до Риму, де для него отворить ся нове поле працї. Для сеї опінїї Українців міродатна обставина, що рівночасно з наданєм пурпури митрополитови Шептицькому, стане кардиналом князь епископ краківський Сапіга, котрий вже мав одержати від секретаря стану кардинала Мері дель Валь запрошенє поселити ся в Римі та бути там репрезентантом і речником польської Церкви. Митр. Шептицький становив би там отже — на думку Українців — противагу супроти польонїзацийних впливів кардинала Сапіги. А що кардинал Шептицький по резиґнациї з львівської митрополії не мав-би більших доходів, бо своє родинне майно роздїлив на всякі церковні фондациї і українські національні ціли, тому Українці бажають, щоби становище львівського руського архиепископа зарезервовано для брата митрополита, котрий також покинув римський католицизм і перейшов на грецький обряд, а тепер перебуває в новіциятї в однім бенедиктинськім монастири в Бавариї. Сей плян попирає також кн. Максимілїян саксонський, особистий приятель митрополита ІІІептицького і знаний зі своїх частих візит у Львові". — Нотуємо сї "відомости" з дневникарського обовязку. Що нема в них слова правди, а що вони тільки висловлюють pium de siderium певних польських кругів супроти митрополита ґр. Шептицького, — про се нема нїякого сумнїву.
Проф. д-р Едвард Зіс помер в недїлю у 83. році житя на запаленє легких. Син купця, студиював на унїверситетї в Празї і Відни природничі науки, осягнув докторат і габілїтував ся на доцента палєонтольоґії на віденськім унїверситетї. Небіщик брав широку участь в громадянськім житю. Як член віденського маґістрату побудував кольосальні водопроводи, яких передніше Відень не мав. Як член парляменту і сойму був переконаний лїберал і виступав все острими бесїдами проти клєрикалїзму. Як вчений ґеольоґ був проф. Зіс властивим творцем науки про будову гір. Найважнїйший його твір п. з. "Личина землї" переведений на всї сьвітові мови. 1898 року вибрано його президентом віденської академії наук. Не принимав нїяких титулів анї ордерів, якими його надїляли. 