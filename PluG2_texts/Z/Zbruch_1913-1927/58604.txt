Жура ізза відокремленої Галичини. — Комунїкат секретаріяту репрезентації.

Жура ізза відокремленої Галичини.
До "Frankfurter Ztg." доносять в приватній депеші з Відня:
Зрозуміла річ, що такі незвичайні подїї, як проголошенє незалежности Польщі і відокремленя Галичини викликали не тільки святочі і радісні настрої, але й журу. В пресї мало слїдно того, а голоси правих орґанів в Нїмеччинї, які не криють ся із своїм невдоволенєм з приводу буцїм-то хибної орієнтації осередних держав, викликують тут прикре вражінє. Тут наводить журу не стільки сотворенє незалежної Польщі і поглибленє противенства до Росії, скільки автономія Галичини. Поляки висказують побоюванє, що відокремлена Галичина не може при відбудові краю числити в такій мірі на поміч прочої монархії, як при дотеперішнім стані. Українцї запротестували вже проти відокремленя в найострійшій формі, бо вони почувають себе виданими польській перевазї, а старо-австрійцї добачують в автономії Галичини ослабленє Австрії супроти Угорщини, а в скріпленю нїмецького впливу в парляментї небезпеку, що здержаний буде розвиток Австрії до понад національної держави.
Ті заміти треба справедливо і безсторонно розважити. Не можна буде Галичини з її теперішним убожеством оставити перед дверми держави, треба буде жадати (тільки? — прим. Ред.) забезпеченя української меншости. На заміти старо-австрійцїв проти ослабленя держави і сподїваної, безоглядної нїмецько-національної полїтики в будучій Малій Австрії (Kleinösterreich) можна буде відповісти господарським звязком з Галичиною; до експанзивної нїмецької полїтики, на яку могли-би нарікати Славяни, дорога ще далека і поки що ще нема запоруки, що буде змінений протинїмецький курс. Нове уконституованє української парляментарної репрезентації.
Комунїкат секретаріяту репрезентації.
Відень, 9, падолиста 1916.
Положенє, утворене заповідженим відокремленєм Галичини, спричинило тїснїйший звязок українських партій Галичини.
Вчера 8. с. м. перед пол. відбули ся засїданя обох українських клюбів (національно-демократичного і радикального). Оба клюби одноголосно рішили з огляду на загрожене положенє українського народу розказати ся и утворити спільну, на основі найстрогійшої солїдарности всїх українських послїв і членїв палати панїв оперту клюбову орґанїзацію під назвою "українська парляментарна репрезентація" ("Ukrainische parlamentarische Vertretung").
Перед розвязанєм нац. дем. клюб рішив відкликати з Загальної Української Ради своїх делєґатів.
Безпосередно після сього відбуло ся під проводом віцепрезидента палати послїв Юлїяна Романчука, як президента з віку, спільне засїданє обох фракцій, на якім заложено нову орґанїзацію. Новозорґанїзована репрезентація вибрала головою через аклямацію Юлїяна Романчука, заступниками голови д-ра Евгена Петрушевича і д-ра Льва Бакинського, секретарем д-ра Льонґіна Цегельського, дальшими членами парляментарної комісії д-pa Евгена Левицького і д-ра Кирила Трильовського, а їх заступниками Володимира Сїнґалевича і д-ра Миколу Лагодинського.
По уконституованю рішено видати манїфест до українського народу з зазивом з'єдинити ся в цїли національної оборони кругом парляментарної репрезентації.
Неприсутний український соц.-дем. посол Семен Вітик запевнив своє приступленє до нового клюбу. 