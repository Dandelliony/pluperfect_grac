◦ ◦ ◦ ◦ ◦ ◦ ◦ ◦

Наради в справі апровізації. В суботу відбулася у Львові нарада апровізаційної Секції Горожанського Комітету при співучасти представників українських господарських, консумційних, торговельних і фінансових інституцій. Обговорювано справу відбудови і поширення господарських і консумційних орґанізацій, справу гуртових закупів і заснування дешевих кухонь для голодуючого українського населення міста Львова.   Проч з провокацією! Стрийський кореспондент "Dziennik-a Ludow-ого" денунціює, що "od jakiegoś czasu pewne jednostki "ukraińskie" szerzą agitacyę przeciw Polakom... i puszczają pogłoski, że wojska ukraińskie dochodzą do Słobódki tuż pod Stryjem". Сам "Dziennik Ludowy" добре знає, що те все неправда, та мимо цего не вагається говорити про якусь українську аґітацію. Чи польському кореспондентови соціялістичного часопису мало ще українських жертв?   Знову український літак. Дня 10. жовтня ц. р. впав на полях під Делятином український літак більших розмірів і о двох моторах. На літаку находилося 7 осіб, в тім одна женщина, які їхали до Відня. Всі вони, як також документи й гроші попали в руки польських властей.   Виїзд польських судіїв. З Галичини виїхало до Познанщини 150 судіїв, щоби обняти там урядування.   В Підгайцях розвязано повітову раду. Комісаром іменована дідича Лубковского, заступником Зайтлєбена.   За крадіж товарів з залізничих возів підчас польсько-українських боїв в листопаді, арештовано вищих урядників залізниці, начальників маґазинів Максиміліяна Мрозовского і Міхала Унґегайра. Шкода виносить грубі міліони. За другими "діячами" злодійської шайки пошукує поліція.   "Поєдинок". В неділю визвав на "поєдинок" підхорунжий жандармерії п. Нові одного робітника, за те, що той, як комітетовий, звернув йому і його товаришам на щось увагу. Згаданий робітник має отже до трох днів "битися" з п. Новім, а якби не хотів, то "застрілить його на вулиці". Звертаємо на це увагу вищих військових властей, з тим, щоби войовничим військовим людям заборонили вступу до робітничих льокалів, бо о нещастя не трудно.   Вперед! 