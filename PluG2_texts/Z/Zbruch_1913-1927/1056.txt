По виборах. 

Пишуть нам з Камінеччини. Ще раз прийшло ся нам переживати в Камінці струмиловій в дни 30 січня с. р. „баденївські вибори“. Вже сама заява знаного в краю виборчого махера камінецького старости Дільца і його молодшого товариша по званю Концького з Радехова, що в виборчім камінецькім окрузі мусить вийти ґр. Генрик Баденї, велїла нам надїяти ся, що віджиє галицько-польський специял — виборчі шахрайства і розбої, купно голосів, пиятика, деморалїзация виборцїв і т. д. Так і стало ся. Правибори переведено дуже поспішно протягом чотирьох днів, щоби наш кандидат не міг обїхати виборчого округа, реченець правиборів в руських громадах, де ми евентуально могли би мати більшість, затаювано перед нашими правиборцями (латинники і Жиди про все знали наперед і до правиборів являли ся в комплєті), виборчі комісарі позволяли на тероризоване правиборцїв, одним словом, дїяльність властий пригадувала нам всюди, що жиємо в polskim kraju і маємо ще посередні вибори...
Правибори випали для нашого кандидата некорисно і з гори вже можна було предвидїти, що великою більшостию голосів послом вийде ґр. Баденї, про що зрештою нїхто з нас не сумнївав ся, що людина, котра має за собою „епізод“ з бл. п. Марком Каганцем, стараєть ся за руський мандат в Каменеччинї, і що вона мусить вийти.
Дивно представляла ся Камінка вечером 29 сїчня с. р. і в дни виборів 30 січня с.р. Староста Дільц стягнув до Камінки понад сотню жандармів і обставив ними зелїзничий дворець і всї входи до міста. Приїзжим до Камінки вечірним потягом представив ся на двірци небувалий вид: довкола двірця, на пероні, в ждальнях, коритарях ясніють вершки жандармських пікелігавбів і баґнетів, а між ними увивають ся старостинські комісарі; мало сього: сконсиґновано місцевих драґонів і сї бідолахи в часі тріскучих морозів мусїли держати (в касарнях) поготівлє. Найцїкавійше було рано перед виборами. Ранїшним потягом приїхало зі сторони Радехова яких сто хрунїв в асистї кількадесяти баденївських посіпак, Жидів, урядників радехівського староства. На дворець вийшов по сю компанію сам староста Дільц, уставив „своїх“ виборцїв в одну збиту лаву, обняв над ними провід, а приказавши комісарам, жандармам, посїпакам і Жидам з боків і з заду обснути сю „чесну“ лаву, щоби ніхто не счев кудись по дорозі, пігнав їх під ескортою до голосованя. Дивлячи ся на сей ориґінальний похід, де в сумну гармонїю, звісну тільки в „polskim kraju“, зливали ся комісарські мундури, жандармські баґнети, пікельгавби, жидівські бороди і пейса та похнюплені фізіоґномії наших хрунїв, пригадували ми собі польський двостих: „Szlachta z żydem, żyd z narodem, a starosta zawsze przodem !“ Так то йшли „добровільно“ руські виборці до голосовавя на польського маґната.
Виборча комісия під проводом повітового фізика з Камінки д-ра Пйотровського складала ся з самих тільки сторонників ґр. Баденїя, бо виборчий комісар Дільц в склад комісиї не покликав нікого з опозицийних виборців. Результат голосовавя звісний.
Процентово представляють ся сї вибори в порівнаню з попередними так: рік 1908: Поляк 69·7 прц, Українець 3·3 прц., москвофіл 27 прц.,. рік 1913: Поляк 70·9 прц, Українець 15·5 прц., москвофіл 13·6 прц. Отже теперішний вислїд є для Поляка кориснїйший, для Русинів взагалі супроти 1908 р. некориснїйший, хоч тут знова число українських голосів зросло майже пятикратно, натомість москвофільські голоси упали близько через половину, що є ознакою нашої сили в камінецькім виборчім окрузі, а упадку руссофільства, з якого воно тут вже більше не двигве ся; москвофільські громади (Горпин,. Нагірцї малі, Спас, Стриганка, Гомне в камінецькім — Волиця деревлянська, Грабова, Гутаполонична, Незнанів, Русилів, Полонична, Соколя в бузецькім — Дмитрів, Куликів, Ператин, Полове, Синків і Стоянів в радехівськім суд. пов.), які давнійше голосували на москвофіла, тепер голосували на Баденія. З наших сїл голосували на д-ра Барана: Вирів 1, Желехів великий 3, Желехів малий 1, Деревляни 2, Лапаївка 1, Сілець беньків 4 і Таданв 1 — разом в камінецькім 13,.— Гумниска 2, Кізлів 3, Купче 1, Ліско 1, Милятин старий 2 і Ракобути 1 — разом в бузецькім 10, — Витків старий 1, Оглядів 1, Муканє 1, Нивицї 2, Середопільцї 2 і Сїшно 4 — разом в радехівськім суд. пов. 11, — разом всіх 34. Наші села схрунили на Баденїя: Руда сїлецька і Ясенная руська в камінецькім, — Вербляни, Побужани і Яблонівка в бузецькім, — Воля барилова, Холоїв, Опліцко, Ордів, Манастирок і Тетевчицї в радехівськім суд. пов.
Загальний вислїд виборів мусимо отже назвати некорисним. Камінецький виборчий округ має 92 громад (Камінка 27, Буськ 33, Радехів 32) і після переписи з дня 31. грудня 1910 числить 115.130 мешканців, з того греко-католиків 70.046 = 60·74 прц., римо-катол. 28.338 = 24·62 прц., Жидів 14670 = 12·74 прц. Число чисто руських громад або громад з великою руською перевагою виносить 72, а загальне число голосів в сих громадах около 150 (= около 70 прц.) і тільки при національній сьвідомости і солідарности повинні би одержати оба руські кандидати, між тим коли фактично одержали всего 64! Причини сего сумного явища багато. І так виборчі шахрайства при правиборах, терор баденївських , посіпак, масове купно голосів (плачено по 200 корон за голос пр.. в Стоянові), обіцянки підмоги на будову дзвіниць і церков пр. в Верблянах обіцяв Баденї збудувати своїм коштом дзвіницю, в Тетевчицях обіцяв дати підвалини під будову церкви, в Добротворі обіцяв дати цеглу на будову церкви, в Половім дерево на будову церкви, обіцювано ріжні добродійства поодиноким виборцям пр. Василеви Костюкови, столяреви з Середополець контрольор Баденїя Рос обіцяв дати столярську роботу в дворі і в радехівськім старостві і т. Та найбільше винні таки наші люде. По селах не переведено політичної орґанїзациї, духовна інтелїґенция (з виїмком кількох одиниць) знає нашого хлопа тільки як дійну корову при нагоді требів і при теперішвих виборах держала ся повної абстиненциї. Се прикро, що наші парохи, які чейже в людьми независимими і які мають обовязок не лишень правити богослуженя але і хоронити свою паству перед виборчою деморалїзациєю і давати щось парохіянинови за се, що їх удержує, підчас виборчої кампанії счезли з поля битви (лиш кількох держало ся добре) і посередно помогли до поширеня хрунївства. Дописали нам тільки народні учителї і вони зробили все, що могли зробити, для кандидатури д-ра Барана і взагалі для національної справи роблять вони в Камінеччинї далеко більше від наших сьвящеників. Врештї фатально відбило ся пізне поставлене кандидатури. Нїхто не мав охоти ставати до бою як кандидат з ґр. Баденїєм і вже була небезпека, що взагалі не буде українського кандидата, аж д-р Баран рішив ся ратувати ситуацию, але за пізно (12 днів перед виборами), коли правибори були вже на укінченю і мало що можна було вратувати. Одначе навіть серед дуже несприяючих обставин д-р Баран своєю працею здобув таке число голосів, яке можливо було здобути і колиби кандидував хоч на два тижнї скорше, був би дістав бодай вісїмдесять голосів, отже був би дійшов до тїснїйшого голосованя.
По виборах 30. сїчня відбулася в комісиї нарада виборців, в якій брали участь посол Вол. Сінґалевич, що нароком приїхав припильнувати виборів, д-р Ст. Баран і кількох з місцевої інтелїґенциї. Пос. Сїнґалевич схарактеризував причиви упадку вашої кандидатури і завізвав присутних, щоби розвели аґітацию за вибором Клима Олїйника. господаря з Ганюнина на члена повітової ради з ґрупи сїльських громад при доповняючих виборах в дни 25. лютого с. р. Сї вибори мали вже відбути ся дня 17. січня с. р., але намісництво на жаданє ґр. Генрика Баденїя, який хоче здобути і сей мандат, але він вже має менші шанси як при соймових виборах, перенесло сей реченець на 25. с. м., щоби Баденї як вибраний посол з Камінеччини міг легше забрати нашим хлопам і мандат до повітової ради. Промовляв також д-р Баран, вказуючи на потребу зорґанїзованя політичних комітетів в кождій громаді, в яких руках повинна сконцентрувати ся вся національно-полїтична робота і подав вказівки, як належить творити такі комітети. Врешті промовляв коротко повітовий організатор судия п. Петрушевич, підносячи заслуги нашого народного учительства в повіті і о. декан Дзидор Зельський.
Так провели ми — може вже послїдні — баденївські вибори, дивлячи ся довго, як в шинку Грушецького, Баденї за помочию спроваджених з Радехова кухарів і льокаїв частував хрунїв і виборчі гієни, над котрими і тут старшував староста Дільц. 