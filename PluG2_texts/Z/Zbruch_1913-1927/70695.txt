◦ ◦ ◦ ◦ ◦ ◦ ◦ ◦ ◦ ◦

Святочна Академія в честь Митрополита Шептицького відбудеть ся в суботу 15. с. м. у великій сали Муз. Тов-а ім. М. Лисенка (ул. Шашкевича 5) з такою програмою: 1. Кантата. 2. Промови. 3. Деклямація. 4. Хор. 5. Деклямація. 6. Хор (державний имн). Стрій святочний. Початок точно о 7. год. вечерем. Білєти продають ся щоденно від 3—6 год. по пол. в канцелярії Муз. Тов-а ім. М. Лисенка.
Лист Митрополита Шептицького. З Праги пишуть нам: З нагоди приїзду Митрополита до Відня вислав радник двора д-р. Пулюй привіт від Комітету помочи для української шкільної молодїжи в Празї і від многих там перебуваючих виселенцїв з Галичини і Буковини. На той привіт зволив Митрополит відповісти отсим листом до д-ра Пулюя: "Відень 4. вересня 1917. Високоповажаний Добродїю! З серця дякую за Ваш лист і за всї труди, підняті для нашої бідної молодїжи. Щасть Боже в сїй красній працї. Зі Львова пришлю Вам свою лепту та по можности принагідно не залишу поперти справу з правительством. Я Вам дуже вдячний і за щирі Ваші желаня і за так цїнний і милий Ваш привіт. Дивні часи — з одного боку отвираєть ся прекрасна широка велика будучність для нас на Українї — з другого тут приходить ся бачити нужду, біду і небувале пригнобленє! Я був в Ґміндї. Сумно видїти наших вигнанцїв і велику поміч держави, яка так малий хосен нашим людям приносить. А там в краю знищенє — праця потрійна жде, а робітників нїколи не було так мало, як тепер. Прошу приняти вирази найвисшої пошани і щирий привіт від прихильного відданого Вам. — Андрей.
Краєвий маршалок до Митрополита. З нагоди приїзду Митрополита вислав йому краєвий маршалок Незабітовський отсю депешу: По польськи: "Витаю Вашу Ексцелєнцію в нашій дорогій столици і складаю честь трудам і терпіням, понесеним в жертві для віри і Церкви. Ся жертва, пливуча з постійности переконань, з любови засад, які є основами католицької церкви, не піде на марне. Маю надїю, що вона знайде повне зрозумінє в широких масах не тільки овечок, повірених опіцї Вашої Архиепископської Милости, але і в тім народї, в якім думка Унїї повстала і який для неї так богато жертв умів принести". По українськи: "Мученикови за Унїю честь і хвала".
Поворот краєвих властей до Львова. Вчера вечером прибули до Львова віцепрезидент намісництва п. Децикевич і радник намісництва д-р Квятковський. Їх приїзд остає в звязку з переговорами в справі повороту галицького намісництва до Львова. У Львові перебуває теж президент висшого суду краєвого п. Червінський, який приймає на авдієнціях що дня від 12 год. в полудне. — Галицький краєвий Видїл рішив перенести ся дня 15 жовтня до Львова.
Про археольоґічні знахідки пишуть нам з Белзца золочівського повіту: Читачи в "Дїлї" статю п. н. "Археольоґічне відкритє Українських Сїчових Стрільцїв", згадав я і про своє село, в якого землях криють ся також подібні скарби. Перед війною викопали селяни в глинисках черенки з малих посудин виглядом по дібних до урн, які відіслав я на імя одного академика з нашого села до Наукового Тов. ім. Шевченка. Звідти відповів пок. В. Гребеняк згаданому академикови, що посудини походять з послїдної тисячки лїт перед Христом. Варта, щоби фаховцї займали ся тою околицею, бо місцевим годї приложити рук до cего дїла з причини змінених війною обставин і недостачі образованя в тім напрямі та і з недостачі фондів, які получені з такими пошукуванями. 