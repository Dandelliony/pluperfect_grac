◦ ◦ ◦ ◦ ◦ ◦ ◦ ◦ ◦ ◦

Новий нїмецький посол в Софії.
БЕРЛЇН (Б. Вольфа). Німецький посол в Софії Міхагелєс удав ся ізза нездоровля на курацію. Тому, що тепер становище посла в Софії не може лишитись опорожнене, має прийти дотеперішний посол в Християнїї Оберндорф на місце Міхагелєса, котрий по укінченій курації дістане инше становище.
Австро-угорські літаки над Італією.
ЛЮҐАНО (Ткб.) Агенція Стеф. доносить, що вчора рано коло год. 4. австро-угорські гідропляни кинули кілька бомб на Рімінї. По успішнім огни оборонних гармат самолети зараз відлетїли на північний захід. Заподіяна шкода є незначна. Ранено дві цивільні особи.
Що коштує невтральність Швеції.
КОПЕНГАҐА. (Ткб.) До "Berlingske Tidende" доносять із Стокгольму, що шведське правительство жадає у внесенім вчора законї кредиту 25 мілїонів корон на удержанє невтральности.
Вільзон і узброєнє торговельних кораблів.
ЛЬОНДОН. (Ткб.) "Morning Post" доносить з Вашінґтону 13. с. м.: Президент Вільсон повернув сюди. Не є ще певне, яке становище займе він в справі заяви Нїмеччини, що всї узброєні торговельні кораблї будуть без остереженя нищені. Окруженє Вільзона думає, що його рішенє буде прихильне для Нїмеччини.
Армії Кевеса й Тодорова йдуть на Дураццо.
СОФІЯ. (Пр. тел.) Болгарські віддїли, які обсадили Ельбасан, йдуть наперед, щоби коло Дурацца злучити ся з армією Кевеса. Больгари стоять під командою Тодорова. Віддаленє між обома арміями виносить найбільше 2 дни маршу.
Паперова запорука незалежности Бельґії.
ПАРИЖ (Аґ. Гаваса). Дипльоматичні представники Франції, Анґлїї й Росії при бельґійськім дворі вручили бельґійському мінїстрови заграничних справ спільну заяву такого змісту: Сиґнатарні держави, які поручили незалежність і невтральність Бельґії, рішили святочним актом поновити зобовязанє, яке приняли на себе супроти по геройськи вірної Бельґії. Союзні ґарантійні держави заявляють, що бельґійське правительство в даній хвили одержить завізванє до участи в мирових переговорах. Держави не закінчать неприятельских кроків без приверненя полїтичної й економічної незалежности Бельґії і богатої винагороди понесених нею втрат. Дадуть вони Бельґії поміч для забезпеченя її торговельного й фінансового відродженя.
Мінїстер подякував за великодушну інїціятиву, заявляючи, що Бельґія воскресне з руїн в повній полїтичній та економічній незалежности, і закінчив: Мусите мати до нас повне довірє, як і ми маємо повне довірє до льояльних ручителїв.
Представники Італїї й Японії заявили, що їх правительства не мають нїчого проти зложеня такої заяви в імени союзників.
Авдієнція ґр. Ботмера.
ВІДЕНЬ (Ткб.) Цїсар приняв баварського ґенерала ґр. Ботмера на окремій авдієнції.
Німецькі міни коло Швеції.
СТОКГОЛЬМ (Ткб). Нїмецький посол повідомив мінїстерство внутрішних справ, що поза шведськими водами між 55.78 і 55.26 ст. північної ширини і між 12.42 ст. і 13 ст. східної довготи будуть незабаром розложені перешкоди для морської плавби й міни. Коли надійдуть близші інформації, будуть видані потрібні вказівки для морської плавби.
Індійські магометани невдоволені.
КЕЛЬН (Ткб.). "Köln. Volksztg." доносить з Каіра, що серед індійських війск над Суецьким каналом все вибухають бунти і є дуже богато дезерцій, так, що ґенерал Максвель рішив взяти звідси індійські магометанські війска й перенести на инший воєнний терен, де не будуть воювати проти Магометан.
Француська певність.
ПАРИЖ. (Аґ. Гаваса). Під наголовком "Фальшивий маневр" пише "Temps": Є невтральні, які обстають при змаганях приверненя миру, вмовляючи в себе, що можнаби великодушними формулами розвязати найтяжші питаня, які має культурний світ. Радо признаємо, що сї нейтральні мають як найлїпші наміри, і що в рахунок не входить нїякий особистий їх інтерес, але по невдачі всїх їх старань доведеня до зближеня повинні були набрати переконаня, що їх становище не може бути нашим становищем. Коли Нїмеччина обіцює дїйсно розслїдити прихильно всї мирові пропозиції, які представилиби їй союзники, то не має се зовсїм значіня просто з сеї причини, що союзники не представлять таких пропозицій, тільки подиктують центральним державам, а злишним буде довідувати ся, чи Нїмеччина менше або більше склонюєть ся до дискутованя над тими умовами, чи їх приняти. "Temps" кінчить: Нї мир, нї завішенє оружя, нї якенебудь посередництво, тільки війна до остаточности. Так розуміють ситуацію краї союзників... Коли прийде зміна в поглядах, то тільки наслїдком сього, що наші війска осягнуть свою цїль, а Австро-Угорщина й Нїмеччина признають себе побідженими. 