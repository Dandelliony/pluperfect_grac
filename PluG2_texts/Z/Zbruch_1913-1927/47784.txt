Виступ міністра внутрішніх справ. — Нова орґанїзація у Львові.

Виступ міністра внутрішніх справ.
Львів, 15. лютого 1916.
Відповідаючи на вчерашній авдієнції на промову речника прибічної ради міста Львова, проф. Хлямтача, мінїстер внутрішних справ сказав м. ин. отсї слова:
"В многонаціональній державі, якою є Австрія, мусить панувати зрозумінє потреб і інтересів цїлости, при повній пошанї індивідуальности і прав кождого народу, а хто з сеї загально-державної спільности хотїв би вилучити ся, не може числити на охорону".
Сї слова міністра містять цїлу проґраму внутрішної полїтики держави, — проґраму, під якою ми можемо сміло підписати ся, бо ось хоч-би в найновійших часах нераз розвивали таку саму думку, серед конфіскат ц. к. державної прокураторії і іронїзовань львівської польської преси.
Справдї, потрібно було, щоби представник внутрішної полїтики в державі висловив ту думку власне у Львові, звертаючи ся до того національного табору, до якого належить вчерашний речник прибічної ради, бо власне полїтика того національного табору, який опанував наш край, не йшла дорогою принципів, проголошених мінїстром.
Зовсїм слушно поставив мінїстер як основний обовязок супроти держави "зрозумінє потреб і інтересів цїлости", додаючи, що "хто хотїв би з тої загальнодержавної спільности вилучити ся, не може числити на охорону" — иншими словами, що тільки той має право домагати ся від держави охорони своїх інтересів, хто сповняє свій основний обовязок супроти держави. Зазначимо, що ми заступали ту саму думку, коли писали про потребу скріпленя австрійської державної ідеї, про потребу поставленя на першім місци інтересів австрійської державности, про потребу завстрійщеня (термін, який особливо не подобав ся польській пресї!) всего правно-публичного житя.
Рівночасно означив мінїстер відношенє цїлости до складових частий, ставлячи як прінціп "повну пошану індивідуальности і прав кождого народу". Отже народи є тими складовими частями, які творять загально-державну спільність, народи, які перед тою спільністю всї рівні і з яких кождий має однакове право до повної пошани своєї індивідуальности і своїх прав. Иншими словами: державна ідея Австрії, се ідея держави рівноправних народів, з яких кождий мав би в рамах австрійської державности забезпеченє свобідного розвитку.
Хоч австрійська державна ідея в сїм розуміню не нова, одначе вона все ще не здійснена. Підметами австрійського державного права, правними учасниками житя загально-державної спільности є все ще не живі національні орґанїзми, тільки т. зв. краї, які вже давно перестали бути живими органїзмами, яких індивідуальність є тільки правною фікцією, котрою користують ся ті елєменти, які, що правда, вимагають від держави як найбільшої охорони для своїх інтересів, одначе зовсїм не думають числити ся з інтересами й потребами цїлости. Наслїдком того не кождий нарід держави дізнає однакової пошани своєї індівідуальности і своїх прав. Ті народи, що мають власть в окремих краях, зуміли обернути принцип пошани індівідуальности і прав народу виключно в свою користь, відсуваючи инші народи від користий, які признає їм той принцип австрійської державної ідеї.
Таким чином маємо в Австрії не загально-державну спільність, а ряд окремих інтересів, які репрезентують національні більшости країв, стараючи ся впрягти в віз тих своїх інтересів національні меншости.
Живемо в часах, які повинні принести основну перебудову державного житя. Слова міністра внутрішних справ вказували би на напрям тої перебудови. Сказані в Галичині, до представника національного табору, який замість австрійської державности підставляє польську державність, яку хотїв би воскресити коштом інтересів загально-державної спільности і з окрема коштом нашого народу, мають вони особливе значінє, — значінє заповіди, що перебудова державного житя піде по лїнїї інтересів загально-державної цілости, а не по лїнїї тих окремих інтересів, які доси були єдино міродатні для правно-публичного житя в нашім краю, що та перебудова замість країв поставить в основу державного житя народи і принесе кождому з них повну пошану його індивідуальности і прав, отже те, чого відмовляли й відмовляють доси нашому народови речники інтересів польської державности на українській земли. Нова орґанїзація у Львові.
На взір "Українського жіночого Комітету помочи для ранених жовнїрів" у Відни, який в 1915 р. розвинув був там дуже інтензивну дїяльність, зачали повставати по уступленю ворожої інвазії також в краю такі самі комітети в тих містах, де є більше шпиталів. Першу таку орґанїзацію перевела в Чернівцях п. Ярослава Струтинська, а відтак в Станїславові п-на Ірина Навроцька.
Тільки Львів не мав її доси, хоч числить понад 30 шпиталїв. Істнує тут вправдї "Українська Самаританська Поміч", однак вона обмежує свою дїяльність на один тільки шпиталь, поміщений в духовній Семинарії, в якім наші панни Українки доглядають безплатно хорих жовнїрів всїляких народностий. Чи в инших шпиталях є наші жовнїри, чи і що вони читають, чи не требаби їм якої потїхи, поради або ободреня, сим доси нїхто не займав ся, з виїмком місцевих оо. куратів, впрочім дуже перетяжених душпастирською працею, які при найлїпшій навіть волї не мають часу анї можности входити у всякі індивідуальні подробицї.
Длятого основанє окремої на сю цїль орґанїзації було дуже вказане. Вже від довшого часу заходили ся коло сего бувші члени віденського жіночого комітету, — і так повстав у Львові "Український жіночий комітет помочи для ранених жовнїрів" під президією п. Е. Гузаревої, який від 15. с. м. зачав свою дїяльність. Як члени старшини вибрані: Ол. Будзиновська (заступниця предс.), М. Білецька, О. Величківна, В. Лїтинська, о. В. Лициняк, Е, Макарушкова, Г. Федаківна і Г. Шухевичева. Обовязки секретарки, обняла п-на Галя Федаківна, яка вже в Відни працювала в тамошнім комітетї, отже має значний досвід в сих справах.
До працї по шпиталях треба богато доброї волї і деяких конечних прикмет, а се: мати серце і вирозумілість до хорих, бо вони перебули крім фізичних терпінь ще богато моральних наслїдком звісних кличів, які кинено на нас на самім порозї війни; а знов супроти їх окруженя, яке також не все тїшить ся нашим приходом, заховати супокій і рівновагу. Тоді сповнять наші панї напевно свою задачу.
О. В. Л. 