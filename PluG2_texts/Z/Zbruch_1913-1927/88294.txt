◦ ◦ ◦ ◦

В Одесі.   Усі політичні партії і демократичні орґанізації виносять острі протести проти розстрілів, яких допускаються добровольці над арештованими під предлогом утечі. На днях в Одесі відбулись похорони вбитих таких чином членів партії — Скибко, Цукуренко, Гейке і Парельмана. В похоронах взяв участь великий здвиг народу. Були робітники численних фабрик і заводів, представники робітничих орґанізацій, делєґацій партії с. р. і иньші. На відкриті трупи були положені вінки зі зворушаючими написями. Над здвигом народу повівали численні червоні прапори. Із співом "Ви жертвою впали" вся грандіозна процесія пройшла по головним вулицям міста до христіянського і єврейського кладбища. По дорозі вартові, покликуючись на розпорядження вищої влади, пропонували зняти червоні прапори, але їм було відмовлено.   В Київі паніка.   По одержаним відомостям в Київі зараз паніка. Большовики спішно вивозять майно по залізницях і по камяних шляхах. З огляду на це Головний Отаман наказав використати цей мент а енергічно продовжувати цей наступ.   Проти селян України.   Як повідомляють, Троцький наказав припинити похід на Польщу і перекинути всі війська на Україну, де почались проти большовиків селянські повстання. Як бачимо, для большовиків українські селяни більші вороги ніж польські пани.   Повстання на Черкащині.   З певних джерел повідомляють, що відомий автор українській історичних брошур Олелько Островський підняв на Черкащині повстання. Він захопив Смілу, та її околиці. Повстання розходиться на сусідні села.   Чистять.   Як відомо Московщина обіцяла дати Україні на замін за хліб дуже богато всякого краму, між иншими і заліза. Але чогось воно вийшло трошки инше — коли було забрано з України хліб, то мабуть, по інерції почали вивозити і залізничий крам. Про це київські ґазети повідомляють так: Укр. совіт постановив вивезти із заводів Дніпровського, Брянського, Шодура і Передільних Катеринославської губ. пять маршрутних потягів в складі не менше 40 ваґонів в кождім, з рельсовим сортовим залізом, трубами, гаками, гвинтами і т. и. З цеї кількости 35 ваґонів будуть направлені на Вороніж для потреб армії, а решту в Тулу. На розходи по вивозу відпущено 150.000 карбованців.   Страйк залізничників в Австрії.   БУДАПЕШТ. Радіо з 31 марта. Страйк зелізничників в Австрії скінчився, при чім часть жадань робітників сповнено. Іменно підвисшено платні на загальну суму 170 міліонів корон. Антанта грозила, що на случай, як страйк буде трівати довше, застановить довіз средств живности.   Опозиція соц.-дем. в Югославії.   ВІДЕНЬ. Радіо 1 квітня. В полуднево-славянській державі виступили соціял-демократи з правительства і перейшли до опозициї.   Конфіската дорогоцінностей на Угорщині.   БУДАПЕШТ. Радіо 1 квітня. На підставі розпорядження угорського правительства маєся всі предмети з золота, дорогоцінности і шляхотні камені, яких колишня вартість переносила 2000 К. віддати до Комісаріяту державного.   Арештуваня в Унґварі.   БУДАПЕШТ. Радіо з 1 квітня. В Унґварі арештував чеський жупан редактора соціялістичної ґазети за опублікованє зайшовших подій в Будапешті. Опісля велів жупан арештувати ще 6 членів з управи партії — иньшим удалося утічи за демаркаційну лінію. Арештованих перевезено до Карса. Ся подія викликала в Унґварі велике обуреннє і прийшло навіть до уличної бійки між чеськими жовнірами а цивільним населенєм, в часі якої 8 осіб убито а більше осіб тяжко ранено.   Росія до Угорщини.   ПЕТЕРСБУРГ. Радіо 1. квітня. На питаннє Bela Kun, чи не мігби він почати переговорів з Америкою відповідає Сіновєв: З Вашим посередництвом між Америкою, а тов. Лєніном заждіть. Тимчасом давайте нам звіт о подіях в Австрії, Німеччині, о яких ми нічогісько не знаємо.   Антанта не признає Данціґу Полякам.   ПАРИЖ. Радіо з 2 марта. Мирова Конференція рішила не приділювати Данціґа (Ґданська) до Польщі, а то з причини рішаючого протесту зі сторони Німеччини.   Український голос 