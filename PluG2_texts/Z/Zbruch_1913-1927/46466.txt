Продавайте золото державі!

Горожани!
Лучаєть ся нова нагода зробити важну прислугу суспільности і зложити доказ, що в проломовій хвилї зможемо станути на висотї задачі.
Кожда майже родина має предмети з золота і срібла, котрі в руках приватних одиниць не представляють більшої господарської вартости, натомість зібрані в руках держави або інституцій суспільних можуть бути ужиті з великим пожитком для суспільности, допомогти до сповненя вельми важних задач економічних, а також скріпити видатно акцію помочи воєнної.
Тепер розпочало ц. к. мінїстерство скарбу акцію в цїли попираня добровільного відданя з приватного посїданя злишних предметів з золота і срібла до державних урядів виміни, одначе не безплатно, а за винагородою вартости золота і срібла.
Акція ся дає кождому нагоду зробити важну прислугу суспільности, а при тім одержати за дорогоцінний металь висшу цїну, як перед війною або по війнї.
Зазначуєть ся притім, що много осіб є примушених віддавати предмети із золота і срібла до заведень заставничих, де одержують за них розмірно низьку суму, мусять оплачувати високі відсотки, а крім того нераз предмети сї пропадають невикуплені в реченци. Тепер отже сї особи мають повну нагоду одержати за сї предмети висшу цїну, як була їх цїна купна перед війною і вартість, яку будуть представляти по війнї.
Управа Громади м. Львова апелює отже до нашої знаної з горожанського почуваня і патріотизмусу спільности, щоби злишні предмети зі золота і срібла віддавала до виміни на банкноти в ц. к. Урядї пробнім у Львові (вул. Ґротґера ч. 4).
Сї предмети можна також посилати почтою до того уряду або до ц. к. головного уряду або до ц. к. головного уряду монетарного у Віднї або до инших державних урядів виміни з поданєм точної адреси властителя. В сїм случаю дістануть властителї урядово обчислену вартість виміняного золота чи срібла за посередництвом уряду почтової Каси щадничої.
Цертифікати, видані тими урядами, будуть становити для грядучих поколїнь цїнну памятку світової війни.
Ц. к. староста і правительств. комісар Адам Ґрабовський. 