◦ ◦ ◦ ◦ ◦ ◦ ◦ ◦ ◦ ◦

Торгують нами.   ЛЬВІВ, 5. вересня 1918. "Нїмеччина готова Королівству Польському признати простори в Литві і Холмщині, свобідну плавбу Вислою, вільну пристань у Ґданську, як тільки Польща зречеться австро-польської розвязки і пристане на німецько-польську розвязку; натомість Австро-Угорщина вносить цїлу Галичину в подружє з Польщею, а домагається такої самої тривкої сполуки з Польщею, як уже має з Угорщиною..."   Отже зміст тих предложень, які осередні держави, кожда від себе робить Польщі, щоб її тільки притягти на свою сторону, і які є предметом тих нарад, які тепер ведуться у Відні з нагоди приїзду нїмецкого секретаря загр. справ.   Гетьман Скоропадський в Німеччині.   БЕРЛІН 4. вересня 1918. Сьогодні вечером прибув сюди окремим поїздом з Київа гетьман України генерал Скоропадський.   Він зложить цісареви візиту в замку Вільгельмсгеге і задержиться кілька днів в Німеччині.   Ратифікація додаткових договорів в Москві.   Троцький президентом найвищої воєнної ради.   МОСКВА, 3 вересня (Ткб). Виконуючий комітет ратифікував вчара додаткові договори до берестейського мирового договору.   По ратифікації зложив Троцький звіт про положіннє на фронтї, яке назвав корисним.   Росія в огні домашньої війни.   МОСКВА, 4 вересня (Ткб.). В звязку з замахом на Улицького і ревізією в англійській амбасаді в Петрограді виконано вироки смерти на 500 особах, між тим на 50 Анґлійцях. В Нижнім Новгороді страчено 41 закладників з буржуазії. В Москві і инших місцевостях тривають далі увязнення і розстріли. В огнистих статтях закидається антанті, що вона хоче кинути Росію в море крови і нещастя.   Лєнін жиє.   МОСКВА, 4. вересня. Стан здоровля Лєніна є вдоволяючий, одначе не виключені ще комплікації.   Петлюра на волі.   КИЇВ, 2. серпня 1918. Голову Управи всеукраїнського Союза Земств С. Петлюру, котрого на домаганнє п. Лизогуба свого часу арештовано ніби за конспірацію в ціли повалення теперішнього правительстка (Лизогуба іpsissima verba: "Ми Петлюру арештували, бо не будемо ждати аж він нас арештує"), випущено з лукіянівської тюрми в суботу 17. серпня.   Поголоски про вимордованнє царської рідні.    "Temps" доносить, що большевики виконали присуд смерти на вдові по Миколі II. Романовичі на його дочках.   Дїло 