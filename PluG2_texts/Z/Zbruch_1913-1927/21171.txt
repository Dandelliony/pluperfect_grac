◦ ◦ ◦ ◦ ◦ ◦ ◦ ◦ ◦ ◦

Фалшованє засобів живности в Галичинї. Недавно надрукований звіт заведеня для хемічного дослїджуваня засобів живности подає просто страшні вислїди: Молоко мішано з водою, котрої було від 15 до 40 проц. Сметана мала 4 проц. замість 10 проц. товщу. В маслі 30 проц. води. Під назвою смальцю продавано штучний товщ, ковбаси фарбовано. До маку додавано отруйного росийського маку. Напитки засолоджувано сахариною. Вишневий сок був цілком штучним продуктом, малиновий замішувано салїциловим квасом. В цукорках 40 проц. муки. Мід фалшовано консумцийним цукром і бараболяним сиропом. Вина підроблювано водою, алькоголем і ґлїцериною, француські вина сіркою. Дестильовані горівки, овочеві коняки, сливовиці, рум ямайка — показали ся при дослїдї зовсїм штучними продуктами. Се останнє проявило ся сильно по знесеню пропінацийного закона. До того всего показуєть ся зі статистики, що з кождим роком чимраз менше засягаєть ся опінїї закладу. В 1912 році було аж 23 староств, які не надїслали нїякого засобу живности для переведеня дослїду.
Галицькі українські посли в Чернівцях. Передучора приїхали до Черновець пополудневим куриєром віцепрезидент палати послів Юлїян Романчук і посли д-р Окуневський і д-р Евген Олесницький. На двірци привітали їх численні представники української інгелїґенциї. Привітну промову виголосив кандидат адвокатури д-р Валєриян Бриздзан, відповідав віцепр. Романчук. Потім розпочали ся переговори між прибувшими послами і українськими громадськими дїячами в ціли помиреня розбитого спорами українського табору. Посли мають бути в Чернївцях три днї. — Таку відомість принесли чернівецькі ґазети, додаючи до сього, що ся мирова акція веде ся з припорученя "Народного Комітету" у Львові. На скільки нам відомо, ся вістка про "Народний Комітет" не відповідає правдї.
Національне питанє на конференциї росийських кадетів. В національній справі делеґат Некрасов доводив конечність широкого самоозначеня народностий з допущенєм автономії. Наші відповідали, що таке самоозначенє може довести до федерациї, небезпечної для цілости держави. З приводу жидівського питаня признано, що при істнуючих обставинах невигідно висувати жидівське питанє на першу чергу, бо се може потягти за собою погіршенє становища Жидів. Подорож Лашкевича до Львова дуже різко скритикували. Лашкевич пояснив, що він з власної інїциятиви їздив до Львова познайомити ся з "русскими" в Галичинї. Він уважає помилкою, що їздив разом з правими. Українські делєґати дорікали Лашкевичови, що він прислужив ся реакціонерам. Мілюков осуджував Ляшкевича, бо його поїздка є полїтичним актом, і посол мусїв передвидїти наслїдки. Резолюций поки що не ухвалено. 