◦ ◦ ◦ ◦ ◦ ◦ ◦ ◦ ◦ ◦

Лїтературний конкурс. Головний Видїл Товариства "Просвіта" оголошує отсим конкурс за написанє твору з области українського шкільництва або з области історичної повісти для дїтий або з области педагоґії. Висота премії виносить два вальори 5½% амортизаційної позички враз з купонами номінальної вартости по 200 корон, зложені під управу Товариства "Просвіта" Управою української школи в таборі Хоцен. Реченець конкурсу кінчить ся невідклично 31. грудня 1917. Твори належить слати до Канцелярії Товариства "Просвіта" у Львові, Ринок ч. 10. — За головний Видїл Товариста "Просвіта" І. Кивелюк, А. Гапяк.
Українську ґімназію в Рогатинї вже отворено, але тільки з шести клясами, бо до 7 і 8 кляси не було кандидатів. Дирекцію ґімназію обняв, як відомо, д-р Денис Лукіянович. Професорів доси є всего 4, решту реклямуєть ся. Вписи тревають дальше.
Правнича академія для жінок у Відни. Під проводом професора д-ра Бернацїка утворив ся в Відни комітет, яким має на цїли покликати до житя приватну правничу школу для жінок. В дворічній семинарійній науцї, якої будуть удїляти професори унїверситету, мають здобути жінки стільки правничого знаня, скільки їм потреба як помічничим урядничкам в урядах, банках та промислових і торговельних інституціях. Аж до отвореня правничого факультету для жінок має ся школа служити й тим, що для научних цїлий посвячують ся науцї права. Отворенє академії має наступити 16. падолиста. Близші відомости подаєть ся щоденно від 11. до 1. год. Відень І, Wallnerstrasse ч. 9, 4. поверх. До комітету належать такі особи, як радник двора проф. д-р Е. Борнацїк, проф. д-р ґр. Ґляйсбах, радник двора проф. д-р Гандль, проф. д-р Гупка, радник двора проф. Шілєр і инші.
Відзначенє проф. Тіля. Цїсар надав звичайному професорови австр. цивільного права на львівськім унїверситетї радникови двора д-рови Ернестови Тілеви при нагодї перенесеня його в постійний стан спочинку шляхотство.
Д-р Іван Полохайло, лїкар з Любачева, який від початку війни повнить службу при війску, зістав відзначений за повну посвяту і совістне сповнюванє обовязків лицарським хрестом ордеру Франца Йосифа з воєнною декорацією. 