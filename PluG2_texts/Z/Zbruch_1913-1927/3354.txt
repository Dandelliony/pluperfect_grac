Непорозумінє чи претенсия ?

На засїданю союза українських послів Буковини дня 2 с. м. постановлено вислати до голови „Народного Комітету“ у Львові п. д-ра Костя Левицького депешу отсього змісту:
„Союз українських послів Буковини з найбільшим здивованєм спостеріг, шо Дїло, орган української національно демократичної партиї Галичини, за останний час нераз, особливо-ж помістивши допись посла до державної ради д ра Смаль-Стоцького в числі з дня 27 лютого, стало говірною трубою тих полїтичних чинників на Буковині, котрих метою є розбитє солїдарности українського громадянства Буковини і зневаженє заслуженого голови нашого союза, посла Миколи Василька, в очах українського загалу Галичини. Буковинський український посольський союз все надавав найбільшу вагу доброму порозуміню з українським національно- демократичним клюбом галицьким і доказав се кождочасним своїм поступованєм. Допущенє такої полеміки в партийнім орґанї галицьких національних демократів в звязку з останними ухвалами українського національно-демократичного клюбу віденської державної ради треба уважати за ворожий виступ проти Українців Буковини. — Президия союза буковинських послів: Заступники голови Лисан, Пігуляк — секретарі Галїп, Спенул
Значить, Союз українських послів з Буковини висловляє своє невдоволенє з того, що наш дневник в буковинських справах не є філїєю Нової Буковини, тільки вважає за відповідне дивити ся на ті справи власними очима і з того становища інформувати наш вагал про те, що тепер дїєть ся на Буковинї.
Зокрема що-до поміщеня статї проф. Стоцького, то нехай Союз українських послів з Буковини прийме до відомости, що ми зовсїм не вважаємо проф. Стоцького винятим з-під права промовляти до нашої суспільности. І коли голові Союза статя проф. Стоцького не подобала ся, стояла йому до повної розпорядимости та сама дорога ратованя, - яку вибрав професор Стоцький.
Коли Союз українських послів не ровуміє того, що ми маємо право мати нашу думку про буковинські справи, думку, диктовану нам нашим розумінєм загального добра нашого народу, то нехай прийме отсих кілька слів виясненя до своєї ласкавої відомости.
А коли б становище Союза українських послів з Буковини було випливом не непорозуміня, тільки домаганя, щоб ми про буковинські справи не писали инакше як Нова Буковина, то була би се більше нїж дивна претенсия, над якою переходить ся до денного порядку.   