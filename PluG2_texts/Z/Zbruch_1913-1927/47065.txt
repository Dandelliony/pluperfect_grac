Підвисшенє цїн цукру. —  Нїмецьке й українське народне учительство. 

Підвисшенє цїн цукру. Розпорядком ц. к. намісництва з 16. сїчня максимальні цїни цукру в дрібній торговли підвисшуєть ся. У всїх галицьких зелїзничих стаціях і місцевостях віддалених від зелїзничих стацій не більше як 5 клм., в окрузї ц. к висшого краєвого суду у Львові, не можна підвисшувати низше поданих цїн: а) коли продажа не відбуваєть ся в ориґінальнім опакованю: 1 к. 5 сот. за клґ. всїх сорт рафінованого цукру, з винятком цукру в кістках, на який установляєть ся цїну 1 к. 7 с. за кл.; б) в ориґінальнім опакованю за 1 клґ. 1) великої голови 1 к. 1 с., 2) голови висше 3 клґ. 1 к. 1 с., 3) голови низше 3 клґ. 1 к. 3 с., 4) кістки в картонах 1 к. 3 с., 5) кістки в скринях 1 к. 3 с., 6) мучки в мішках по 25 і 50 клґ. 1 к. 3 с. 7) грисїку в мішках по 25 і 50 клґ. 1 к. 3 сот. В місцевостях, віддалених від зелїзничої стації більше нїж 5 клм., а менше нїж 20 клм., до поданої цїни може бути дочислений додаток 2 с. на 1 клґ., а при віддаленю більшім нїж 20 клм. — 4 с. на 1 клґ. — Розпорядок важний від 1. лютого. Нїмецьке й українське народне учительство. Сими днями опустило наше народне учительство, яке підчас воєнної заверухи найшло захист у Відни, гостинні мури віденського Lehrerhaus-y при Langegasse ч. 20. Звідси понесло воно з собою до рідного краю милий спомин щирої симпатиї і вічливости, з якими приняли його віденські товариші. На час побуту у Відни дістали наші учителї-скитальцї від Lehrerhaus Verein-у зовсїм безкорисно до розпорядимости велику салю і шатню з умебльованєм, опалом і світлом. Завдяки тій гостинности могли вони заздалегідь згуртувати ся і не тільки подумати над способом, як полїпшити свою незавидну долю, але також обговорити деякі актуальні справи рідної школи і перевести богато цїнних постанов у тій области. Подрібне звідомленє з дїяльности української громади у Відни, яка виступала під іменем "Інформаційний Комітет народного учительства з Галичини і Буковини", появить ся незадовго друком. При пращаню висловила делєґація нашого учительства надїю, що взаємини між нїмецьким і українським учительством, які істнували вже перед війною, стануть ще тривкійшими й обіймуть ширший круг спільних змагань. На памятку зловила делєґація товариству Lehrerhaus-Verein адресову книгу з артистично виконаною вінєтою і збірну фотоґрафію української учительської громади у Відни. — І. Р—чук. 