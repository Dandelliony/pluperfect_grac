◦ ◦ ◦ ◦ ◦ ◦ ◦ ◦ ◦ ◦

Голова З. У. Р. п. д-р Кость Левицький приїхав на кілька днїв до Львова.
Високе відзначенє зустріло цїсарського нїмецького ґенерального конзуля у Львові п. Карла Едварда Гайнце. Найвисшим рішенєм з 27. серпня с. р. Його ц. і к. Величнїсть зволив надати йому комтурський хрест цїсарського австрійського ордену Франца Йосифа з воєнною секорацією.
З Ректорату гр. кат. дух. семинарії у Львові подаєть ся отсим до відома, що богослови-питомцї, приняті до семинарії дух. на рік шкільн. 1916/17., мають зголосити ся в Ректоратї при вул. Хшановської ч. 9. дня 12. жовтня с. р. в четвер до 7. год. вечером.
Не вільно уживати полевих листків зеленої барви. Урядово доносять: Після розпорядку мінїстерства торговлї з 29. серпня с. р. полеві карти приватного накладу виключить ся від принятя і перевозу, якщо будуть зладжені з картону зеленої або подібної краски. Виключенє наступить навіть тодї, коли картка така відповідає зрештою приписам що до розміру друку і написів.
Підвисшенє цїн цукру. У Вістнику державних законів оповіщено розпорядок, яким поширяєть ся дїяльність цукрової Централї і поручаєть ся Централї в роцї 1916/17 заосмотрювати війско в цукор та покривати потреби консумції. Централя підлягати-ме мінїстерству торговлї. Одночасно містить згаданий розпорядок управильненє цїн цукру на рік 1916/17, а саме установляє цїлу 41 К 50 с. за 100 кґ. в місце з дотеперїшної цїни 33 К при сирім цукрі, а при цукрі призначенім до уживаня 100 К. в місце давних 89 К 50 с. за 100 кґ. В дрібній продажі підвисшенє цїни цукру виносити-ме около 12 сот. на кільоґрамі. Нові цїни обовязують від 1. жовтня, а в дрібній продажі від 12 жовтня с. р. Цукрові карти поки що не будуть змінені. З огляду на те, що потреби цукру в р. 1916/17 перевисшають продукцію і не можна сподївати ся більшої продукції, мусить ся перестерігати в 1917 р. ощадности.
Кіно воєнної кухнї вул. Шашкевича ч. 5. дає від вторка 3. до четверга 5. с. м. величезну романтичну штуку з середновічних часів в 4 актах п. н. "Злочинець в королївськім замку". Програму доповнять: Воєнний тижневник. — Подорожуючі музиканти, комічне. — Доля, драма. — Слїпа заздрість, комічне.
Другий процес проти галицько-буковинських москвофілів. Відень, 31. вересня 1916. Дня 25. вересня розпочав ся перед тутешним дивізійним судом краєвої оборони карний процес проти другої групи москвофілів. Першу ґрупу творили, як відомо, пос. д-р Марков, поc. Курилович, кореспондент "Нового Времени" Янчевецький, адвокат з Перемишля д-р Кирило Черлюнчакевич, адвокат з Золочева д-р Іван Дрогомирецький, міщанин Мулькевич і селянин Дяків. Засуджено їх на смерть, потім помилувано на досмертну вязницю.
В теперішнім процесї на лаві обжалованих засїли: 1) о д-р Кассіян Богатирець з Верешанки на Буковинї, 2) Ілярій Цурканович, журналїст з Чернївцїв, 3) д-р Семен Булик, адвокат з Мушини, 4) о. Гаврило Ганущак, парох з Криницї, 5) о. Роман Прислопський, парох з Жегестова, 6) д-р Олександер Гассай, кандидат адвокатури з Мушини, 7) д-р Іван Черлюнчакевич, адвокат зі Скалата, 8) д-р Олександер Савюк, адвокат з Сянока, 9) д-р Ярослав Сьокало, кандидат адвокатури з Галича, 10) о. Микола Винницький, парох з Галича, 11) о. Корнило Сеник, парох з Бережницї королївської, 12) о. Іван Міщак, парох з Липицї горішної (пов. Рогатин), 13) о. Маркил Раставецький, парох Рімна (пов. Рудки), 14) Дмитро Вислоцький, студент унїверситету з Лабової (пов. Новий Санч), 15) о. Іван Станчак, парох з Вислоцка (пов. Ярослав), 16) Евстахій Цюк, приватний урядник з Самбора, 17) Іван Андрейко, студент університету в Тиличи (пов. Новий Санч), 18) Теодор Мохнацький, господар з Мохначки (пов. Новий Санч), 19) Олександер Миланич, народний учитель з Поворозника (пов. Новий Санч), 20) Методій Трухановський, учитель з Криницї, 21) о. Теодозій Дуркот, парох зі Ждинї (пов. Горлицї), 22) Микола Громосяк, господар з Криницї, 23) Лука Старицький, дяк зі Знесіня коло Львова, 24) Яким Газюк, господар в Шипотї камеральнім на Буковинї. Всї вони є обжаловані за злочин головної зради з §§. 58 с) і 59 b) карного закона і за злочин проти оружної сили монархії з §. 327 війскового карного закона. Розправа, до якої візвано 62 свідків, має потягнути ся 3 місяцї. 