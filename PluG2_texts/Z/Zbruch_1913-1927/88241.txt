◦ ◦ ◦ ◦

Зїзд Націонал-демокр. партії. Станіславів, 29. марта. Вчера о год. 4. по полудни відкрито в Станиславові зїзд Націонал-демократичної партії. На зїзд прибули делєґати із 38 повітів. Зїзд отворив Др. Кость Левицький довшою промовою, по чім вибрано презідію зїзду, до якої війшли Др. Т. Окуневський, о. Попович, о. Др. Юрик, і Т. Старух, Др. Кость Левицький здав звіт з дїяльности партії за минулий рік. Др. Горбачевський реферував справу ревізії програми партії. Реферат, в якім предложено радикальні зміни в програмі партії, відіслано до ad hoc вибрано комісії. Намічена зміна назви партії на Републікансько-демократичну. В діскузії над ревізією програми забирали голос Т. Старух, Др. Сабат, Грабовенький, Др. Юрик, та Др. Курбас. Дальші наради відбудуться 29. марта о год. 11 перед полуднем.   Справоздання. За час від 16 по 22. березня 1915 року відправлено з Надніпрянської України в Галичину 101 вагонів ріжних харчевих продуктів і так: Цукру 92 вагонів. Буракового насіня 4 вагони. Ріжних продуктів 1 вагон. Макарони і масла 1 вагон. Мяса 2 вагони. Муки 1 вагон. Особоуповноважений: Лініченко.   Жінки в українській армії. Богато говорилося у нас до тепер про участь польського жіноцтва в рядах польської армії. Навіть в Нац. Раді підноситься це з докором для нашого жіноцтва, що не має в себе тільки патріотичного пориву, як польське. В оборону нашого жіноцтва можемо подати до відома нашої суспільности, що і в нашім війську українські жінки беруть активну участь. На відтинку полковника Кравса від двох місяців повнить службу розвідчу і вартову сотня, зложена з самих сільських дівчат. В потребі ся сотня бере участь в боях і має за собою вже кілька визначних воєнних подвигів. Крім сего досі служать в українській армії бувші Січові Стрількині Олена Степанівна і Ольга Підвисоцка. Про сі жіночі відділи та їх воєнні подвиги постараємося подати нашим читачам описи наочних свідків.   З Бродів пишуть нам: Дня 28 березня Голова Директорії і головний отаман українських республіканських військ С. Петлюра, в переїзді через Броди, разом з членом Директорії А. Макаренком, зажадав оглянути брідський шпиталь для ранених і повітовий дитячий захист для сиріт. В дитячому захисті зустрів головного отамана разом з його штабом, державний повітовий комісар радник І. Гарасимович з начальницею захисту п. Н. Пісіковою. Головний отаман оглянув приміщення для дітей, яких тут є понад 50 душ переважно сиріт з поруйнованих війною сіл. Діти відспівали перед головним отаманом кілька народніх пісень, а він ласкаво їх привитав і висловив адміністрації захисту своє вдоволення з порядку. На знак своєї прихильности, голова Української Держави зволив скласти на руки начальниці захисту 10.000 гривень на потреби повітових дитячих захистів в Бродах і Підкамінню, зауваживши що Брідському захистові не вадилоби придбати корову аби малеча мала змогу живитися молоком. На заінтересовання п. Гарасимовича київським фронтом, Головний отаман висловив певну надію, що столиця України в близших днях мусить бути здобута славним українським військом, яке перебуло большевицьке панування. Стався рішучий перелом в бік Директорії і що перемога над московськими наздниками цілком ґарантована.   Український голос 