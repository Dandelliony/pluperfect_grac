Дещо із статистики ґімназий.

Нам пишуть:
Після послїдного спису населеня з р. 1910 було в цілій Австриї 28.572.000 населеня, з того 8.326.000 в Галичинї, то значить, що галицьке населенє виносило рівнісїнько 28 проц. всего населеня Австриї. Тих 28 прц розпадало ся в приближеню на 16 прц. галицьких Поляків і Жидів і 12 проц. галицьких Українців.
Послїдна ґімназияльна статистика появила ся в новорічнім числї Verordnungsblatty мінїстерства просьвіти з минувшого року. Сегорічна статистика появить ся з причини друкарського страйку пізнїйше, бо аж в мартї. З тої причини опираємо ся на датах з попередного року. Було тодї всїх державних ґімназий в Австриї 231 (98 нїмецьких, 55 чеських, 51 польських) з того в Галичині 50 польських а 5 українських, значить число державних ґімназий в Галичинї виносило 24 прц. всїх державних ґімназий Австриї. З тих 24 прц. було 22 прц. польських a 2 прц. українських. Виходить, що 16 прц. галицьких Поляків і Жидів мало аж 22 прц. державних ґімназий а 12 прц. галицьких Українців ледво 2 прц., иншими словами, що галицькі Поляки не лише забрали 16 прц. державних ґімназий, які їм після числа населеня належали ся, але ще і на конто галицьких Українців забрали 6 прц., так, що хочби держава хотїла дати Галичинї 28 прц. державних ґімназий, як би то після числа населеня випадало, то зі згляду на то, що Поляки взяли вже 22 прц, для галицьких Українців могло би лишити ся ледво 6 прц. На се повинні звернути добре увагу всї українські посли і заявити в парляментї всїм австрийським народам, що галицькі Українці не зречуть ся того, що їм правно належить ся, то є 12 прц. всїх державних ґімназий, хочби через те, що Поляки забрали вже для себе 22 прц. державних ґімназий місто належних їм 16 прц. Галичинї припало аж 34 прц. державних ґімназий (22%+12%), і через те Галичина мала скривдити прочі краї, бо після ключа населеня належало би ся Галичинї лиш 28 прц.
Також треба би звернути в парляментї австрийським народам увагу, що одна державна ґімназия припадає у Поляків на далеко менше число населеня як у Нїмців, Чехів і Італїйців.
Тепер дещо за ґімвазияльні резолюциї сойму. В першій резолюциї сойм дає свою згоду на утворенє філїї в Перемишли, хоч львівська філїя зістала отворена без згоди сойму — а друга резолюция є по правдї невикональна о скілько жадає, щоби правительство удержавнило істнуючі від кількох лїт в Рогатинї і Яворові ґімназиї з польською мовою викладовою з тої простої причини, що там таких ґімназий нема а є лише утраквістичні ґімназиї і яко там фіґурують вони у всїх публичних виказах.
Тому, що вони були утраквістичні і тому що не побирали оплати за науку, ходило до них около 33 проц. кацапів. Коли би тепер кацапи відпали, лишило би ся тепер в кождій клясї ледво по 20 учеників а з того половина Жидів. Українські ґімназиї в Рогатинї і Яворові мусїли побирати оплату від учеників по 40 К піврічно, а утраквістичні ґімназиї не потребували тої оплати, бо їх утримувало місто, а як доносить Kurjer lwowski, то в Рогатинї через утраквістичву ґімназию підскочили cего року додатки до податків о 60 проц., т. зн. минувшого року виносили 30 проц. а тепер 90 проц. На 27 польських приватних ґімназий, котрими хвалився посол Стронський, було ледво 5. котрі утримували ся оплатами учеників (в Хирові, ім. Міцкевича і Немца у Львові і ще дві т. зв. люксусові в Кракові), а з решти 22 була половина міських a половина хоч не називала ся міськими удержувала ся також головна субвенциями міськими а в части і субвенциями рад повітових. Субвенциї для тих польських ґімназий ухвалює ся звичайно на внесенє польських державних урядників, які як звісно не платять додатків до податків. Зате ті додатки мусять платити жидівські купці і українські міщани.
В жовтни 1908 р. ухвалив сойм звісну резолюцию посла Бандровського, щоби кр. шк. рада предложила плян заснованя нових середних шкіл для обох народів. Від того часу основано кільканайцять польських державних шкіл: в 1909 році пять іменно в Камінці стр., Раві руській, Городку, Жовкві, Березові, в 1910 р. в Товмачи і Величці, в 1911 р. філїю в Самборі, а української жадної, а коли тепер Українці кликуючись на ту резолюцию і собі зажадали трех шкіл, то Поляки забули, що через заснованє тих кільканайцять шкіл резолюция о скілько ходить о Поляків зістала аж занадто щедро виконана і собі забажали "рекомпензати".
Може для декого було би незрозумілим чому посол Стронський так дуже побивав ся з тим, щоби в резолюциї були вичислені ті місцевости, де мають бути удержавневі польські ґімназиї. Сю загадку розвіє нам звіт польської ґімназиї в Чорткові за 1911/12 шк. рік, де каже ся, що хоч 1912 р. кр. рада шк. аж два рази предкладала мінїстерству просьвіти внесенє на удержавленє польської ґімназиї в Чорткові, та мінїстерсво таки не прихилило ся до того внесеня. А справа удержавненя польської ґімназиї в Бялій также дає дещо в тім напрямі до думаня.
Згадуючи про звіт польської ґімназиї в Чорткові за 1911/12 шк. рік не можу поминути одної дуже цікавої справи. В тім звітї є згадка, що краєвий інспектор Опушинський ствердив на візитациї тої ґімназиї, що Жиди навіть з V кл. яких там є до 40 прц, цілком не уміють по польськи говорити; через те взагалї не можуть користати з науки і тому під загрозою утрати права прилюдности приказав для жидівських ґімназиястів впровадити в ґімназиї вечірний двогодинний курс для науки польської мови, що і дїйсно зроблено.
Д.  