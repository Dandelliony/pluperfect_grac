Останні днї житя і смерть Цїсаря.

ВІДЕНЬ, 21. падолиста (Ткб). Надзвичайна відпорна сила, яку проявляв Цїсар Франц Йосиф і як старець в кількоразових важких недугах віддихового проводу протягом останних 10 лїт, як також надзвичайна дбалість і вмілість ординуючих лїкарів, піддержували в окруженю Цїсаря як також серед цїлого населеня надїю, що також останна недуга Монарха, яка почала ся в останних 10 днях падолиста, перейде.
Як відомо з бюлетинів, які без обслон представляли дїйсний стан здоровля Цїсаря, до вчера не зміняв Цїсар звичайного способу житя й занять. Що правда, в останних часах за богато вимагав від себе, бо, не вважаючи на підвисшенє температури й подразненє до кашлю, крім слуханя звичайних звідомлень, удїляв довших авдієндій, підчас яких сам богато говорив.
Від 18 с. м. апетит був щораз менший. В сїм дни випив Цїсар для оживленя сил чарку міцного білого вина і дві малі чарки шампана, а також все ще курив свою звичайну циґару. Останні ночи були в части де-що неспокійні наслїдком подразненя до кашлю, але добра дїяльнїсть серця і так само добрий настрій успокоювали лїкарів. Також ще 19. с. м., а навіть вчера Цїсар протягом дня працював, хоч був більше втомлений нїж звичайно. Відомо також, що приняв начального коменданта армії архикн. Фрідріха на авдієнції, яка тягла ся три чверти години.
Одначе в найблизшім окруженю стан здоровля Монарха будив поважні побоюваня. Архикн. Марія Валєрія в останних днях без перерви була при Цїсари. Тепер прибула до Відня також старша дочка кн. Ґізеля Баварська, а також шуринова Карлова Теодорова Баварська. Наступник престола з супругою оставали в Відни.
В понедїлок вечером Цїсар перший раз поклав ся до сну вчаснїйше нїж усе. Перша часть ночи до 1 години минула спокійно, аж потім почав ся кашель, а горячка, яка дня 21. с. м. не обнизила ся, протягом сього дня грізно збільшила ся. Архикн. Марія Валєрія, яка без перерви була при смертній постели Батька, вибрала ся перед 8. годиною вечером на двірець Західної Зелїзницї, щоби дожидати приїзду своєї дочки з Вальдзе. Одначе зараз відкликав її двірський урядник, який за нею поїхав, бо тимчасом зникла всяка надїя вдержати Монарха при житю. Швидко після повороту Архикнягинї Цїсар віддав духа.
В перших вечірних годинах населенє міста Відня поважно занепокоїло ся донесенями про збільшуванє горячки. Та все таки держала ся сильна віра в відпорність орґанїзму Цїсаря. В усїх церквах вечером незвичайно численні маси заносили горячі молитви до Бога за виздоровленє Цїсаря. Відомість про смерть Монарха розійшла ся по публичних льокалях коло 11 години і вплинула просто як удар, так, що люди ледви могли повірити в сю непоняту річ. Зараз умовкла всюди гра і співи. Коло півночи оголошено жалібну відомість також надзвичайними виданями дневників.
Свідки смерти.
ВІДЕНЬ (Ткб). "Fremdenblatt" доносить: В комнатї, де помер Цїсар, були присутні в хвили смерти всї члени цїсарського дому, які перебувають у Відни, всї двірські достойники, мінїстер заграничних справ бар. Буріян і австрійський президент мінїстрів д-р Кербер. Мінїстер заграничних справ опустив замок в Шенбрунї годину пізнїйше нїж усї. При смертній постели архикн. Марія Валєрія відмовляє молитви за померших. 