◦ ◦ ◦ ◦ ◦ ◦ ◦ ◦ ◦ ◦

Справа визволеня митрополита. Дорогою на Данїю пишуть: Надїї на увільненє митрополита ґр. Шептицького здаєть ся завели зовсїм із огляду на становище російського правительства. Між австро-угорським і російським правительством довершив ся за посередницвом еспанського посла у Відни, Кастра, договір, силою котрого мав бути виміняний інтернований у Відни кореспондент Д. Янчевський за інтернованого в Росії австрійського віце-адмірала Мавлєра. Одначе віце-адмірал згодом помер і переговори про видачу Янчевського почали ся на ново. Російське правительство предкладало видачу ріжних бранців, між иншими д-ра Рутовського, одначе всї його предложеня мали стрінути ся з відмовою австро-угорського правительства, яке жадало видачі митрополита Шептицького, на що знова російське правительство не згоджуєть ся. Про причини того російського становища пише "Русскоє Слово": "Зі зрозумілих причин мінїстерство заграничних справ не могло приймити сього предложеня. Судьба митрополита Шетицького є справою перворядного полїтичного значіня і як така не може бути рішена в злуцї зі справою кореспондента Д. Янчевського. Упередивши про те еспанського посла, мінїстерство звернуло ся ще раз до австро-угорського правительства з предложенєм, щоби воно вказало особи, за які міг би бути виміняний Янчевський. В сих днях наспіла відповідь, що австро-угорське правительство не бажає вказувати нїяких осіб, супроти чого цїла справа опинила ся на мертвій точцї".
Рішенє в справі галицьких адвокатів, які находять ся в Росії. Перед найвисшим трибуналом відбула ся дня 28. червня с. р. розправа проти адвокатів і кандидатів адвокатури, проти яких поставив ґенеральний прокуратор внесенє на вичеркненє з лїсти з приводу опущеня державної території по думцї цїсарського розпорядку з 24. грудня 1915 р. Внесенє се відносило ся до отсих адвокатів і кандидатів адвокатури: Д-рів: Льва Алексевича зі Станиславова, Василя Дорожинського з Калуша, Володимира Дудикевича з Коломиї, Івана Добрянського зі Львова, Ярослава Коломийця зі Львова, Теодора Кміцикевича зі Самбора, Олександа Лисяка зі Львова, Теофіля Окуневського з Городенки, Яна Перацького зі Львова, Томи Печерського з Комарна, Мойсея Розенкранца з Коссова, Юлїяна Сьокала з Боринї, Михайла Сохацького з Турки, Едварда Солянського і Віктора Унґара зі Львова, Карла Червінського зі Львова, Маркіяна Слушкевича зі Львова, Олександра Ґеровського з Чернівцїв, Леонїда Гошовського з Перемишля, Евстахія Станислава Крижанівського з Калуша, Конрада Мацькевича зі Львова, Маркуса Хаїма Зіссмана з Глинян і Віктора Слоневського зі Львова. Установлений Найвисшим Трибуналом куратор для згаданих адвокатів д-р Едмунд Корнфельд, адвокат у Відни, представив підчас розправи що до усїх цих обставини, які оправдують їх теперішний побут заграницею. Так н. пр. оправдував куратор кандидата адвокатури д-ра Віктора Слоневського, що він виїхав був зі Львова в серпни 1914 р. до Тернополя, де його захопила російська інвазія і де його задержано. Після переведеної розправи Найвисший Трибунал затвердив внесенє на вичеркненє тільки що до 29 адвокатів і адвокатських кандидатів, між иншими признано оправданим д-ра Віктора Слоневського, що тепер пробуває в Тернополї. Що до посла д-ра Теофіля Окуневського зарядив Найвисший Трибунал ще доповняючі зарядженя.
Обмеженє консумції мяса і товщів. Правительство наміряє обмежити консумцію мяса і товщів. Число безмясних днїв не буде побільшене. Буде заказано продавати ті роди мяса, які доси продавано в безмясні дни між иншим і теляче мясо, внутренности та мясо домашних птиць. Також обмежить ся консумцію товщів.
Дозвіл на відновленє видавництва "Berliner Tageblatt". Видавництво дневника "Berliner Tageblatt" були застановили — як ми донесли — нїмецькі війскові власти. Причиною застановленя була статя поміщена в тім дневнику, в якій зроблено закид великим економічний інституціям, що вони в інтересї воєнних доставцїв бажали би війну продовжити в нескінченість. З приводу поміщеня сеї статї висловила редакція письмом до війскових властий свій жаль, наслїдком чого вони відступили від заказу видавництва. 