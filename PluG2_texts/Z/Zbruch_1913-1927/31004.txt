Для Українських Сїчових Стрільцїв на коляду!

На небі зірка ясна ось-ось у різдвяний Сьвятий Вечір засяє і загляне у віконця українських хат...
О, зіронько різдвяна, не повитає твоєї появи дрібнота українська окликами радости, бо вона сумна, з рідних хат викинена, мов цьвіт білий весняний під подувом недоброго вітру розвіяна по всїх усюдах! Не стрінуть тебе сьвяточно настроєні лиця лосподарів хат українських, бо вони на чужинї, горем прибиті, безхатні, комірники нещасні, повні болю, жалю за рідною землею.
А ті, що остали там, не всьміхнуть ся до тебе усьміхом радости, бо давить їх тяжка рука ворожа.
Не підуть під появу твою хлопцї весело по селу із зьвіздою та вертепом, не залунають при сайві твоїм гучні українські коляди — один сум там на нашій земли.
Опущена вона, безлюдна, сумна, винищена, копитами столочена, могилами вкрита, повна руїни та пожарищ — наша сьвята українська землиця.
***
І хтож тебе, зіронько різдвяна, стрічати-ме там на нашій земли?
Тільки наші завзяті хлопцї-молодцї, славні Українські Сїчові Стрільці з вершин Карпат витати-муть тебе радісно на українській земли, якої вони не покинули, а станули на пограничу муром непохитним.
Тільки вони тебе піснею повитають. Ти, зіронько різдвяна, всьміхни ся до них надїєю, що прийде велике свято на Українї, котрого головними героями будуть вони...
І занеси їм від нас щирі привіти і бажаня, скажи їм, що ми всї, ціла українська сїмя, думками з ними у сїй сьвяточній хвили.
Реальним доказом сего нехай буде коляда для стрільцїв, яку український жіночий комітет задумав вислати їм на поле бою. Нехай-же кождий член української сїмї причинить ся до сеї коляди, нехай кождий поспішить з дарунком для тих, що на перший поклик поспішили в ряди стрільцїв.
Для них, для наших борцїв, комітет жіночий розсилає своїх членів з лїстами по українських хатах у Відни, а також звертаєть ся до українських громад поза межами Відня з горячою просьбою о датки і дарунки на коляду.
Віримо, що просьба знайде відгомін у серцях всїх членів нашої суспільности та що з усїх сторін попливуть дарунки на коляду для Стрільцїв.
***
Коляду і датки просить ся слати на руки касиєря комітету Всч. о. Лициняка (Wien, І. Wöllzeile 25). 