◦ ◦ ◦ ◦ ◦ ◦ ◦ ◦

Денунціянти й клеветники. Від кільканайцятьох днів якісь невловимі денунціянти й клеветники розсівають вісти, що Українці на 1. листопада приготовлюють повстання в східній Галичині. Взиваємо тих панів, щоби виступили явно й публично. Взиваємо далі редакцію "Słow-a polsk-ого", щоби доказала всі ті злочини, які закидує тов. д-рови Миронови Вітошинському, а він добровільно зголоситься на суд. Настали тепер справді невиносимі часи. А ми вже пережили не такі! Чи справді денунціянти бажають повороту Австрії з Талєргофами, Арадами й архикнязями-вєшателями?! Яку ж ціль можуть вони мати? Хіба ті гієни бояться стратити жир, бояться, щоби не прийшло до порозуміння між Українцями і Поляками. А коли справді ходить їм о це, — тоді вповні розуміємо їхню підлу і нікчемну тактику!   Щоби баламуцтво не ширилося. Львівські часописи далі доносять, що тов. д-р Мирон Вітошинський арештований і сидить в тюрмі. Стверджуємо ще раз, що тов. д-ра Мирона Вітошинського не арештовано. Він находиться тепер як член місії Українського Червоного Хреста в Варшаві.   Жаль до українського Червоного Хреста у Львові. В "Робітничій Ґазеті" жалується якийсь прибувший з польського полону у Львові, що представники Українського Червоного Хреста громадяне Соколовський і Лімниченко не займаються українськими полоненими у Львові на Бриґідках. "Робітнича Ґазета" впала жертвою незнання львівських відносин. Громадяне Соколовський і Лімниченко були цілий час при Українськім Червонім Хресті в Тернополі, не могли отже займатися полоненими у Львові. Українськими полоненими і арештованими займається по змозі третя Жіноча Секція і десята Самаританська Секція Горожанського Комітету і обі ті секції працюють незвичайно совісно і сповняють в міру можности як слід свої обовязки.   З військового суду. Дня 27 ц. м. ставав перед військовим судом у Львові Олексій Карабін, возьний філії тов. "Сільський Господар" в Бібрці, якого приарештовано в червни ц. р. за те, що в реальности того товариства винайдено підчас ревізії два револьвери, муніцію і замок від машинового кріса. Ізза недостачі вини і злого наміру увільнив трибунал обвиненого від вини і кари.   Українські гроші на львівськім торзі. Львівські дневники нотують курс карбованців і гривень, перших на 28—38 корон за 100, других 16—22 кор. за 100.   Продажа бараболь. Дня 30. жовтня пічне міський апровізаційний уряд продажу асиґнат на закупно бараболь, одначе спершу тим виключно мешканцям, що належать до міських та районових склепів, крім тих мешканців, що належать до консумів II. і III. дільниці. Крім того ці асиґнати продажі зможуть купити тільки ті, яких споживчі лєґітимації видані для 5 або більше осіб. Бараболі буде продаватися в скількости по 50 кґ. на особу, на відтятий купон ч. 18. Купно цих бараболь буде зазначене на споживчій лєґітимації, з тим, що набувці тратять право купування бараболь в дрібній продажі аж до відкликання. Ціна 100 кґ. бараболь без мішка і без привозу буде виносити 90 кор. Асиґнати для мешканців II. дільниці буде продавати міський склеп при вул. Бема Ч.12.А. а для мешканців III. дільниці міський склеп при вул. Жовківській ч. 71 від год. 10 рано — 2 після полудня. Асиґнати мешканців II. дільниці будуть реалізовані на черновецькім двірци в бараці апровізаційного уряду побіч рампи V. почавши від дня 31. жовтня, а для мешканців III. дільниці, в бараці побіч млина Аксельрада, вхід від доїздової дороги до товарового двірця Підзамче, почавши від понеділку дня 3 листопада. Асиґнати треба старанно переховати, бо дуплікатів безуслівно видаватися не буде. Вміру транспортів будуть заспокоєні і инші мешканці.   Вперед! 