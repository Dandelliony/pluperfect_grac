◦ ◦ ◦ ◦ ◦ ◦ ◦ ◦ ◦ ◦

Хто хотїв війни в 1909 р.
БЕРЛЇН. (Ткб.) "Norddeutsche Allg Ztg." поміщає два звіти нїмецького амбасадора в Петербурзї Пурталєса до нїмецького канцлєра з цвітня 1909 р., які відносять ся до напряму анґлїйської полїтики підчас боснїйської крізи. У звітах тих сказано між иншим.
Анґлійський амбасадор Нікольсон робив Ізвольському поважні докори, що він приняв нашу пропозицію в цїли мирового поладнаня анексійної справи, не порозумівши ся перше з союзною Францією або з анґлїйським правительством. Амбасадор просив Ізвольського, щоби відложив свою відповідь для мене до хвилї, коли анґлійське правительство мати-ме нагоду заняти становище в тій справі. Ізвольський не згодив ся на те. Протягом цїлої крізи Нїкольсон промовляв по петербурських сальонах в спосіб, який виразно вказував, що він бажає заострити конфлїкт між Росією і Австро-Угорщиною.
Небавом по принятю нашої пропозиції російським правительством я видав в амбасадї обід, в якім взяв участь і Нікольсон. Коли одна панї з поміж товариства висловила радість з приводу відверненя небезпеки війни, Нікольсон запримітив, що все воно дуже гарно, та міжнародна честь є більше вартною, як мир. Коли я того самого вечера супроти Нікольсона висловив вдоволенє, що найде ся формула можлива до принятя Росією, яка позволить на мирове поладнанє ріжниць між Австро-Угорщиною і Росією, вілповів Нікольсон холодно, що не є ще зовсїм певною річю, чи його правительство заявить свою згоду на таке поладнанє.
Так само і Ґрей висловив в розмові з російським амбасадором в Льондонї своє невдоволенє з приводу уступчивости російської полїтики. Ґрей навіть розглядав вже тодї питанє, яке становище займила би Анґлїя на случай війни між Росією і Австро-Угорщиною та Нїмеччиною. На дотичне питанє російського амбасадора відповів Ґрей, що рішенє про мир і війну не залежить від правительства, тільки виключно від публичної опінїї, але о скільки він має вражінє, публична опінїя є достаточно приготована, щоби уможливити приступленє Анґлїї до війни по сторонї Росії.
Італїя дорікає Росії.
ЛЮҐАНО. "Corriere della Sera" поміщає кореспонденцію з Петербурга, після котрої там переважає погляд, що австро-угорська офензива проти Італїї скінчена і тому не треба і Італїї російської помочи. Згаданий дневник відповідає, що австро-угорська офензива зовсім не скінчила ся, тільки австро-угорська армія працює над фортифікаціями своїх становищ та над транспортом гармат. Здаєть ся, що Австро-Угорщина для Росії видає инші звідомленя як для инших країв. Італїя тепер приковує більше нїж половину австро-угорського війска і тому тепер дуже прихожа хвиля для російської офензиви.
Невтральне становище Вільзона.
ЛЬОНДОН. До бюра Райтера доносять з Вашинґтону: Особи, які в Білім Домі говорили з президентом Вільзоном про положенє, заявляють, що становище Вільзона супроти мирових переговорів є невтральне і що буде він тільки тоді інтервенїювати, коли держави, які ведуть війну, порозуміють ся що до условин угоди.
Перенесенє італїйського ґен. штабу.
ЦІРІХ. "Neue Züricher Zeitung" з застереженєм що до правдивости донесеня поміщає відомість в Chiasso, що особи, які повернули з воєнної стрефи, оповідали про перенесенє італїйського ґенерального штабу з Верони до Бресчії.
Війскове покликанє в Анґлїї.
ЛЬОНДОН (Пр. т.). Анґлійський король в письмі до народу покликує під оружє всїх здібних до служби мущин у віцї від 18—45 лїт. Король дякує народови за патріотичне поведенє, яке уможливило при помочи добровільної рекрутації виставити армію, що числить 5,041.000 людий.
Новий однострій в ромунській армії.
БУКАРЕШТ (Ткб). Правительственний дневник оголошує королївський декрет, яким з огляду на дотеперішні воєнні досвіди та на ощадність заводить ся для всїх родів оружя і адмінїстрації однаковий однострій.
З Росїї.
КОПЕНҐАГА. (Ткб). До "National Tidende" доносять з Петербурга: Рада мінїстрів затвердила закон про воєнний доходовий податок у формі ухваленій державкою Радою і Думою. Коли закон буде підписаний царем, сейчас пічне ся його переведенє.
В Думі повстала нова партія, а саме аґрарна ґрупа. Її предсїдателем є Щербатов.
Воєнні подїї на Балкані.
СОФІЯ. (Ткб.) Головна кватира оголошує: В днях 23. і 24. с. м. по обох сторонах канонада на фронтї Дойран Гевґелї. Наша артилєрія приневолила до мовчаня неприятельську артилєрію на полуднє від оселї Маядаґ та виперла зі стрілецьких ровів неприятельських стрільцїв, що займили західну сторону села. Одна з наших стеж заатакувала француську стежу і зігнала її зі села Пальміш, положеного на полудневім стоцї Бєлясіци.
Д. 24. с. м. неприятельські лїтаки кинули бомби на Ґевґелї та на полудневу околицю села Петрово, але не зробили нїякої шкоди. Ранком того самого дня 5 неприятельських лїтаків показало ся над Ксантї і кинуло на місто та його околицю кілька бомб, які ранили кількох мешканцїв. Наша воздушна ескадра приневолила неприятеля до відвороту. Один неприятельський лїтак упав ушкоджений на грецьку територію.
Американський амбасадор в Берлїнї про війну і мир.
МІНХЕН (Ткб.) Окремий справоздавець дневника "Münchner Zeitung" розмовляв з американським амбасадором Герардом. Амбасадор сказав, що послїдна нота Вільзона ще раз недвозначно доказала, що Америка хоче відносити ся до Нїмеччини в дусї мира і приязни. Теперішну крізу щасливо поборено. Одним з найважнїйших елєментів в дипльоматичній ситуації є установленє добрих відносин до Нїмеччини. Америцї треба мира невідклично. Амбасадор висловив ся оптимістично також що до того, що думка про мир і в державах, які ведуть війну, робить поступи. Мудрі і умірковані слова канцлєра про готовість Нїмеччини до мира найсильнїйше вражінє викликали в Америцї. Амбасадор закінчив тим, що нїщо не зможе захитати віри в недалекий мир. 