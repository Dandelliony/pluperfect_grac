◦ ◦ ◦ ◦ ◦ ◦ ◦

Посмертна згадка. Кость Паньківський. Уже по переломанню попереднього числа та по відісланню його до цензури принесли львівські українські часописи до Відня незвичайно сумну вістку, що в Київі помер загально відомий український патріот Кость Панківський, вивезений туди Москалями як закладник. Широку оцїнку невсипучої дїяльности Покійника, котрий тїшив ся загальною симпатією земляків по обох боках кордону, подамо в найблизшім числї.
Українець бурмістром Володимира Волинського. Недавно що одержали ми веселу вістку, що бурмістром міста Володимира Волинського іменували австрійсько-угорські власти Українця, а саме ґімназійного професора Гната Мартинця.
Княжий дар прикладного села. Громада місточка Тустановичі, дрогобицького повіту,  в Галичинї, пожертвувала на фонд інвалїдів У.С.Стрільцїв 50.000 корон. Що правда, ся громада лежить у бориславській нафтяній полосі й одинока не дала ся визискати нафтовим промисловцям, але зложеннє такої великої жертви на українські національні цїли завдячує наш нарід не тільки її багацтву (скільки ми не маємо великих багатирів на широкій Українї), але національній свідомости й подиктованому нею патріотизмови горожан Тустанович. Згадана громада веде перед у просвітній економічній роботї в дрогобицькім повітї. На перший поклик вислала вона значне число У. С. Стрільцїв. Хай ся взірцева українська громада потягне за собою инші українські громади та навчить їх сили клича "Нарід собі".
Відзначення Українських Сїчових Стрільцїв. За хоробре поведеннє супроти ворога одержали військовий хрест заслуги ІІІ кляси сотник І полку У. С. Стрільцїв Дмитро Вітовський й четар У. С. C. Василь Кучабський. Срібну медалю хоробрости І кляси одержав підофіцер У. С. С., Василь Шовковий. — Срібну медалю хоробрости II кляси одержали У. С. С.: хорунжий Петро Дїдушок: підофіцери: Теодор Черник й Юрко Бунїй та стрільцї: Василь Кіцул (з кінноти), Дмитро Козак і Микола Чайковський.
За хоробре поведеннє супроти ворога одержали бронзову медалю хоробрости підофіцери У. С. С. Іван Порилко, Володимир Франтик, Юрко Дмитрук, Михайло Колодїй, Лука Смук, Осип Шелепко та стрільцї: Іван Чабан, Евстахій Маслянний, Козьма Сендерський, Іван Крицький, Володимир Починок, Михайло Величко, Осип Дроздик, Степан Підгородецький, Василь Козак, Осип Вудкевич, Михайло Матисенкевич, Михайло Чухновський, Дмитро Николюк, Іван Козак, Михайло Турик, Іван Матиящук (з кінноти) й Михайло Ільницький. 