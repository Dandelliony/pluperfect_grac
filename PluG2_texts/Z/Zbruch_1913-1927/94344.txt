◦ ◦ ◦ ◦

Зі світа.  
   Лондонські наради. Matin доносить із Лондону про хід нарад отсе: 1) Справи економічні й довозу анґлійського вугля до Франції були предметом спеціяльних нарад фахових референтів. Справу стабілізації валюти обмірковувано вдруге. 2) Політичні справи усталено письменними документами і усталено теж спільний комунікат Анґлії та Франції під адресою Італії. Узгіднено становище коаліції, а деякі застереження американського сенату не будуть предметом окремішнього звернення до Вашінґтону, та рішення подасть ся в відповідний спосіб американському правительству. Франція й Анґлія не думають, щоби републиканці дали ся звести такими уступками, бо вони зміряють до повалення Вільзона. 3) Російські питання обмірковували представники Італії, Америки й Япанії. Переговорів з большевиками не будеть ся вести, але й не будеть ся підпомагати безпосередно противників совітської Росії. Вони одержать тільки політичну підмогу. 4) Турецького питання не обмірковувано подрібно. Учасники нарад прийшли до пересвідченя, що Поляк при останніх нарадах ділав без уповажнення. Коли Америка не схоче вислати повновласника з докладними директивами, то треба буде ділати на власну руку. Турецькі питання будуть предметом нарад міжкоаліційної конференції, а саме ради трьох або ради чотирьох, яка на будуче буде найвисшою владою мирової конференції. Француські повновласники висказали вдоволення зза францусько-анґлійського співділання. Запевнено постійні наради між коаліційного тіла в ціли контролі Німеччини. Фош остає далі на його чолі.   Беля Кун під судом. Перед карним трибуналом в Будапешті розпочала ся головна заочна розправа проти був. совітського комісаря Белі Куна. Його обвиновачують в намовлюванню до убивств. Беля Кун є інтернований в Австрії.   Німецька відповідь антанті. Після вістей із добре поінформованих кругів, відповідь Німеччини зредаґована в згідливому дусі та не обіймає безглядні приняття умов поставлених антантою. Супроти сего антанта мусіти-ме вислати нову ноту, яка дасть Німеччині остаточний реченець до підписання. Загалом здогадуюсь ся, що Німеччина підпише протокол ураз із додатками коло Різдва.   Італія й російське питання. Loс. Anzeiger доносить із Люґано: Італійська палата ухвалила на вчорашньому засіданню відповідь на престольну промову всіми голосами проти голосів соціяльних демократів. Одноголосно принято додаткове внесення, яке взиває правительство, щоб ураз із коаліцією старало ся закинути всяку інтервенцію в Росії, о покінчення бльокади й підняття дипльоматичних і економічних взаємин із усіми правительствами, що повстали на землях колишнього царату. Соціялісти голосували теж за внесенням, та їх провідник Моділіяно заявив іменем свойого гурта, що не вважає Денікінових і Колчакових орд дефінітивними правительствами.   Траґічне положення в Австрії. Щораз частійше надходять вісти про страшну нужду, яку переживає теперішна Австрія завдяки війні й мирови, накиненому коаліцією. В Humanite поміщений лист, в котрім описані страшні умови життя у Відні. Населення, з виїмком паскарів, дословно конає з голоду і зимна. Автор листа запевнює, що воно тижнями відживляєть ся хлібом і водою; про опал навіть мріти годі. Чехи зобовязали ся вправді доставляти вуголь, але кпять собі із заключених договорів. Доведене до крайности австрійське правительство постановило представити через Ренера париській конференції положення Австрії і о скільки місія Ренера не поведеть ся, подати ся ґреміяльно до димісії, віддаючи заряд краю в руки коаліції.   Комуністи в Новому Йорці. The Jewisch Daily News доносять: У другій половині падолиста новойорська поліція перевела ревізії в ріжних місцях, при чому найшли 25 тон большевицької літератури. Заарештовано 500 осіб, та по переслуханню задержано тільки 35 осіб. Сконфісковані стоси літератури містили відозви, що накликували до революції в Америці, заклик Лєніна до американських робітників, щоби поспішили з помічю російським робітникам та всякого роду аґітаційні відозви. Сенатор Люск твердить, що в Новому Йорці є понад 6.500 комуністичних аґітаторів. Їх збірні точки вже відомі поліції, бо відкрито друкарню, де видавано большевицьку літературу. Ґен. Франсіс Корвен заявив, що федерація робітницьких союзів в Америці опрацювала вже найкомплєтнійший плян повалення американського правительства, сконфісковання приватної власности та обкидування бомбами касарень і вязниць для увільнення вязнів. Департамент справедливости думає що ся проґрама, яку видруковано тайно й розіслано обіжником, уповажняє державу до видалення з держави всіх чужинців, які брали в сьому якунебудь участь.   Господарский союз Австрії, Чехії і Югославії. З Парижа доносять, що господарський союз між Чехословаччиною, Австрією і Югославією є довершений.   Німці опустили Литву. Залізничу лінію аж до німецької границі віддано Литовцям. Німецькі лєґіони знаходять ся цілковито по тій стороні границі.   Мадяри мобілізують ся. Мадяри зарядили мобілізацію річників від 23 до 40 літ і замкнули чесько-словацьку границю.   Мадяри заняли Міскольч. Venkov доносить, що Мадяри заняли Міскольч і проголосили, що область Міскольча лежить внутр демаркаційної лінії.   Нова Рада 