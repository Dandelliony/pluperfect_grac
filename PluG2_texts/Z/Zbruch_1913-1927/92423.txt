◦ ◦ ◦ ◦ ◦ ◦ ◦ ◦

Найвища Рада порішила про судьбу східної Галичини. Краків, 27. вересня (ПАТ.) Радіо з Ліону, 25. ц. м. Найвища Рада займалася вчора східною Галичиною і порішила, що західний відтинок буде приділений дефінітивно до Польщі, а околиці Львова дістануться тільки провізорично під управу Польщі. Остаточно порішить цю справу плєбісцит. (Прим. Ред. Неясне очеркнення термінів "західний відтинок" і "околиці Львова" належить мабуть так розуміти, що під західним відтинком треба уважати Лемківщину, теріторії положені на захід від лінії Чесанів — Ліско. В такім случаю "околиці Львова" означалиби прочу часть східної Галичини на схід від лінії Чесанів — Ліско).   В справі інтернованих і полонених. В справі подань о звільнення інтернованих і полонених, які находяться у Львові, в Домбю, Вадовицях, Перемишлі і инших таборах, — треба звертатися до Самаританської секції Горожанського Комітету у Львові, при вулиці Бляхарській ч. 11., другий поверх, від год. 9 до 12 в полудне. З провінції можна звертатися письменно. — О звільнення інтернованих, як також полонених інвалідів і полонених, які перебули тяжкі епідемічні хороби, можна вносити подання сейчас. Що-до подань о звільнення або о відпустку инших полонених, треба на разі здержатися; в найблищім часі подамо відповідні інформації що-до можности їх звільнення, зглядно одержання відпустки.   Арештування. Снятинщина. Перед тижнем арештовані в Снятині та вивезені до Коломиї: учителька Ольга Ґоївна, Марія Жуковецька, Дмитро Тодащук, Василь Радевич, Дмитро Лукавецький, Михайло Якимець. Дня 23. вересня арештовані: старий учитель Василь Равлюк, учитель Семен Фодчук, одна учителька, писар Микола Кузик і ще 8 селян, всі з села Волчківці коло Снятина. Городенщина. В Городенщині переводяться арештування безупину. Арештовано о. Івана Пісецького, пароха в Корневі, директора народньої школи в Городенці Евстаха Дорожинського, учит. в Чернелиці Юлія Шлимкова і инших.   Конфіската. Вчорайше число "Впереду" сконфіскувала нам прокураторія за деякі уступи в статті "Арештування" та в дописі з Бучаччини. Знищено 1700 готових примірників.   Страйк кафлярів у Львові треває вже третий день. Роботодавці відкинули жадання робітників акордової праці.   22 професорів покинуло черновецький Університет. В наслідок відозви румунського уряду, щоби професори найдалі до 15. вересня заявили, що годяться викладати на університеті в румунській мові, 22 професорів враз з ректором д-ром Померанцом виїхало з Черновець до Відня.   Друкарня оо. Василіян в Жовкві. Цими днями привезено всі машини. Польське правительство має своїм коштом уставити всі машини та урухомити друкарню.   Ціна хліба. Вже від неділі буде коштувати у Львові бохонець хліба ваги 1 кільо, 4 корони і 40 сотиків. Ціна хліба росте як на дріжджах, хоч дріжджей нема.   Продажа нафти. Маґістрат повідомляє мешканців міста, що продажа нафти на вересень 1919 р. почалася в четвер, 25. вересня, в усіх рейонових склепах нафти в рації 1 літри на хозяйство, яке не має елєктричного освітлення за відітненням 11 відтинка купонів, а в рації 2 літрів на майстерні, за відітненням 4 відтинка купонів в ціні 1 кор. 30 сот. за літру. Кождий відтинок купонового аркуша має бути виповнений назвищем, адресою, та числом харчової лєґітимації, що зробити має властитель лєґітимації, а відпродавець провірити під особистою відповідальністю, що дане хозяйство освітлюється дійсно нафтою. Інституції та заведення мають зголоситися по перекази на нафту в пятницю 25. вересня ц. р. в XVII. Б. Департаменті маґістрату при вул. Пекарській ч. 11. Заразом повідомляє маґістрат, що ізза недостачі денатурованого спірту продажа наступить щойно в слідуючому місяци.   Цукор з карболем. В останнім транспорті цукру, найшлося кілька мішків, які з невідомих причин заносили карболем. Через недогляд цей цукор дістався до міської продажі. Апровізаційне заведення видало приказ усунення цего цукру, а заразом повідомляє, що наколи хто-небудь набув такий цукор, може його виміняти в магазині школи Кордецького.   Вперед! 