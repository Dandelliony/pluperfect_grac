Русин чи Поляк? 

Нововибраний краківский посол Константин Сроковский заявляє в "Nowej Reformie", що він був, є і буде Поляком. Супроти сего, позволю собі пригадати п. Сроковскому, що був він моїм шкільним товаришем в р у с к і й (академічній) ґімназиї у Львові, учащав на науку р у с к о ї р е л ї ґ і ї (про се можуть посьвідчити шкільні катальоґи) і був горячим руским патриотом та на шкільних зшитках підписував ся "Кость Сороківский". При стрічі в Кракові (лїтом 1908. р.) заговорив вже до мене п. Сроковский по польски і лиш на мою руску відповідь вів дальше розмову по руски. Др. Богдан Барвіньский. 