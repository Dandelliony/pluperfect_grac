Вистава артистичного домашного промислу. — Бібліотека "Народного Дому" в небезпецї.

Вистава артистичного домашного промислу.
Відозва.
Є нагода показати світови вироби нашого артистичного домашного промислу, тож було би непростимим гріхом сеї нагоди не використати. Годить ся і треба устроїти виставу, а люди, які мають її відвідувати, не потребують окремо задля неї приїздити: они є тут, між нами, воєнні обставини спровадили їх сюди — даймо їм отже можність пізнати нас, тим більше, що вони того бажають.
Читаємо про гарний моральний успіх нашої вистави в Відни і в Стрию, а вже в столицї австрійської України вистава повинна бути найповнїйша, найбогатша і обнимати всї области нашого домашного промислу.
Нам подобаєть ся, нас одушевляє своєрідна правильна орнаментика вишивок, килимів, сницерських і гончарських виробів, ми так з тим зросли і освоїли ся, що не доходимо ґенези анї не слїдимо історії того замітного прояву нашої стародавної культури. Але культурний Европеєць знаходить у наших виробах не тільки чисто естетичний інтерес і вдоволенє, він надає їм незвичайно високу цїну, як рідкому й певно одинокому звязкови сучасної культури з давною мікенською та троянською. Бо хто тільки мав нагоду оглянути викопалини троянської та старогрецької доби, той на диво замічає так много схожости між нашою сучасною орнаментикою а тою давною.
За те старанне збереженє, видосконаленє та збогаченє старинної орнаментики до тої степени, що вона, немов відроджена, явилась у нашого народу в цїлком новім видї, цїнять цивілїзовані люди наш нарід і набувають дуже радо предмети на виставі, як вже не до ужитку, то бодай на памятку.
Недавно тому оповістила була Старшина жіночого Кружка УПТ. ім. Ганни Барвінок, що задумує устроїти виставу виробів українського домашнього промислу. Думка приняла ся, і вже дуже много осіб зголосило, а богато навіть й прислало предмети на виставу. Але много осіб просить відсунути виставу на пізнїйший час, щоби мати можність свої роботи викінчити. І за тим бажанєм порішила Старшина Кружка піти, тому виставу устроїть що-йно в першій половинї мая, щоби вона дїйсно випала величаво.
В справах вистави просимо відносити ся Тільки до вп. п. Марії Крипякевичевої у Львові, ул. Мохнацького ч. 12.
Звертаєть ся увагу, що на виставі можна буде много предметів продати, тому всї ті, що хотїли би на виставі свої вироби збути, зволять подати їх цїну. Предмети треба зголошувати вже тепер, щоби можна відповідно до зголошень поробити приготованя до вистави.
За Старшину Кружка УПТ. імени Ганни Барвінок: Евгенїя Макарушкова, Марія Ліщинська. Бібліотека "Народного Дому" в небезпецї.
Великій бібліотецї "Народного Дому* при вул. Курковій у Львові грозить поважна небезпека. Війсковий заряд рішив іменно спорожнити льокаль (три поверхи половини нової величавої будівлі при вул. Курковій напроти Стрільницї) бібліотеки а перемінити його на школу для інвалїдів. Великі і упорядковані книжкові скарби (біблїотека "Народного Дому" є одною з найбільших в краю, а з українських взагалї найбільшою) мають перевезти до сутерен намісництва і зложити там в депозитї. Збиранє і порядкованє сеї бібліотеки тревало цїлі десятки лїт і тепер нараз сї наші національні скарби мали ся би замкнути в сутеренах намісництва, при чім могла би пропасти неодна цїнна річ, — як приміром безпосередно по виїздї Москалїв зі Львова, коли ще теперішний засїдатель надкомісар полїції п. Адам Смулка не взяв біблїотеки в свою опіку, автоґраф одного з найважнїйших творів Шевченка знайшов ся на вулици в руках дитини сторожа і тільки случаєм його вратовано. Москвофіли втікаючи зі Львова, мали намір вивезти бібліотеку "Народного Дому" в цїлости і вже кілька полиць спакували, але остаточно з причини браку часу чи средств перевозових оставили цїлу біблїотеку в порядку. Се зарядженє війскових властий викликало несупокій серед української львівської громади і тому вчера 21. с. м. пішли пп. д-р Євген Озаркевич, д-р Степан Баран і д-р Володимир Бакинський в депутації до делєґата намісництва радника д-ра Цоля з просьбою, щоби на разї здержав румацію біблїотеки, яку мали перевозити вже 22. с. м. Радник д-р Цоль прихилив ся радо до просьби і мимо виразного телєґрафічного порученя намісництва з Бялої здержав на разї румацію. Небезпека румації біблїотеки істнує однак дальше і тому наша львівська орґанїзація повинна звернути ся до радника Кивелюка з просьбою о безпроволочну інтервенцію в сїй справі в намісника ґенерала Колярда, і до президії З. У. Р. з просьбою о інтервенцію у мінїстра внутрішних справ кн. Гогенльоге і у начальних війскових властий. Біблїотека повинна остати на своїм місци, инакше грозить їй затрата.   