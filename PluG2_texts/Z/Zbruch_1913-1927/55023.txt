◦ ◦ ◦ ◦ ◦ ◦ ◦ ◦ ◦ ◦

Приїзд львівських заложників з Росії. З Відня доносять: Тут приїхали заложники міста Львова, увільнені дорогою виміни: Д-р Стефан Федак, б. ректор львівського унїверситету д-р Бек і другий віцепрезидент міста Львова д-р Шляйхер. На привитанє їх зібрав ся на двірци північної зелїзницї численний гурт публики. Президент Загальної Української Ради д-р Кость Левицький повитав приїзжих у зичливих словах, згадав про їх заслуги для міста Львова і дякував правительству за опіку судьбою заложників. Свою промову закінчив д-р Кость Левицький трикратним окликом в честь цїсаря. Д-р Федак подякував іменем заложників. Вони оповідають, що в Києві перебуває з галицьких Українцїв ще д-р Окуневський, радник висшого суду краєвого Сосновський, краєвий інспектор Матіїв, о. сов. Цегельський і инші.
Новий розпорядок про відшкодованє за воєнної чинитьби. Цїсарський розпорядок і виданий на його основі розпорядок мінїстерства краєвої оборони заряджує швидше полагодженє правіжів до відшкодованя за воєнні чинитьби. Повітові і краєві комісії будуть уповажнені заключати угоди зі сторонами про зголошену претенсію, в случаях, в котрих нема нїяких сумнївів та в межах означеної максимальної квоти, після чого відпаде вже дальше поступованє і наступить безпроволочна виплата. Повітові комісії будуть могти заключати такі угоди до висоти 5000 К., краєві комісії до висоти 20.000 К.; при претенсіях за кватири є найвисшою квота 500 К. і 2500 К. З поміж случаїв, яких не можна буде полагодити угодово, треба згадати відшкодованє за уживанє недвижимостий. Також не є обняті новим розпорядком шкоди, спричинені воєнними дїланями і чинитьби для неприятеля.
Послїдні дни Станиславова. Про евакуацію Станиславова доносять: Дня 5. с. м. заряджено евакуацію міста. Виїзд властий і людности відбув ся в повнім ладї. Кождий міг забрати зі собою своє майно. Евакуаційні поїзди відходили з двірця до 10. с. м. і їх спрямовано в напрямі Стрия. Виселенцїв згромаджено в Угорськім Градищу, де їх відошле ся до окремих таборів.
Росіяни евакуують. Через нейтральні краї подають звістку, що російська начальна команда видала приказ переселити все населенє занятих частий Східної Галичини до концентраційних таборів на російській Українї. З огляду на те, що зелїзниця занята транспортами ранених, населенє женуть піхотою. І в татарські набіги не було населеню Галичини гірше, як тепер, в XX столїтю... 