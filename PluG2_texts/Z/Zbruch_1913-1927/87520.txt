◦ ◦ ◦ ◦

Московський наїзд у Харкові.   Щодня червоноармейці нападають на приватні будинки. Забирають гроші, коштовні речі і навіть білизну. Що дня о 11. годині у "присутственныхъ мѣстахъ" оголошуються призвища розстріляних. Сюда о тій годині сходяться родини заложників та арештованих і тут відбуваються страшні, розпучливі сцени. Домові комітети зробилися "охранными отдѣленіями" та мусять повідомляти про всіх непевних для совітської влади людей. Все населення мобілізовано. Всі, не виключаючи служачих та робітників, що дня навчаються кілька годин в військовій муштрі. Розстріли відбуваються поза паркам та біля вокзалу. Багато людей кінчають самогубством.   Мобілізація.   По відомостям одеських ґазет московське совітське правительство обявило мобілізацію на Україні. Мобілізації підлягають всі ті роки, котрі мобілізовані в Московщині.   Відїзд французького посла Енно в Париж.   З Одеси повідомляють, що місцеве французьке дипльоматичне представництво в особі конзуля з особливими уповноважненнями п. Енно в найближшому часі буде ліквідовано, або буде змінено в личнім складі. У всякім разі чутки про майбутні зміни очевидно мають тісний звязок з майбутнім відїздом конзуля п. Енно у відпуск до Парижу. Припускається можливість передачі дипльоматичних функцій з особливими уповноваженнями місцевому воєнному представництву, українське представництво на мировім конґресі.   Українське представництво на мировім конґресі.   Антанта згодилася пропустити на мировий Конґрес в Париж десять членів українського посольства. Вони виїзжають в Швейцарію, а відси в Париж.   Баварська Республіка.   МЮНХЕН, 22. ІІ. В Мюнхені проклямували республику рад. Президентом баварської республики рад іменовано члена жовнірської ради Сімона. Державне правительство в Ваймарі заявило, що не признає баварську республику рад. Супроти того, що положення все більше заострюється, рішило німецьке державне правительство, як що клєрикали не здобудуть переваги, вислати до Баварії екзекутивну армію. В Німеччині таке положення, що може прийти в найблизших днях до непередвиджених подій. Сполудня прийшло до боротьби поміж жовнірами та узброєними робітниками, в котрій було богато вбитих і поранених, 150 осіб увязнено.   Скрутне положеннє Поляків.   ВАРШАВА ДО БУДАПЕШТУ. Радіо з 3. марта 5. год. рано. До полковника Віка, голови військової союзної місії з Будапешті. Польська армія в великім браку амуніції. Появлення безвихідне. Прошу експедитувати вози з муніцією австрійською, вислані полковником Монне і то негайно. Позволення на свобідний перевіз через чехо-словацьку територію одержано від управи Праги. Полковник Галлєр.   З Россії. Безпорадне становище.   КАТЕРИНОДАР. (Дон. тел. аґ.) Троцький в останній промові зазначив, що по відомостям большовицького оперативного штабу становище червоної армії на північному фронті безнадійне. Троцький підкреслив навіть цілковиту неможливість провадити надалі боротьбу на західньому фронті. Єдиним виходом з цього, Троцький вважає наступ на Україну, Кубань та Кавказ, та заведення сістеми червоного террору в цих краях. Після заняття Нарви Анґлійцями та Естонцями, большовики дуже поспішають вивезти з Петрограду всі совітські установи та військове майно. Залізниця Петроград—Москва занята виключно під евакуаційні потяги.   Совдепське законодавство.   Одеські ґазети повідомляють, що московські большовики скасували обряди хрещення, вінчання і похоронів.   Мобілізація в совітській Росії.   БАЗЕЛЬ, 22. II. "Нає Ціріхер Цайтунґ" потверджує відомість аґенції "Інформація", що совітське правительство приготовляється до загальної мобілізації. Усіх, здатних до зброї мущин до 45. року кличуть до війська. Троцький випрацював великий воєнний плян, по котрому він наміряє дістатися з большевицькою армією через Німеччину до західно-европейських держав коаліції.   Положеннє в Петрограді.   БАЗЕЛЬ, 22. ІІ. Льондонське донесення Райтера потверджує з дуже добре поінформованого жерела донесення "Ціріхер Цайтунґ" про масові розстріли в Москві та Петрограді. В останніх трох тижнях застрілено яких 800 людий. Зловлених, уставлених звичайно в ряди, розстрілювали лотишські жовніри, при звуках військової музики. Доля робітників безнадійна. Умірають щоденно сотки людий — так, що населення зійшло понизше пів міліона.   Опозиція проти большовиків.   ГАҐА, 22. ІІ. "Hollands Nieus Bureau" доносить з Льондону: По віродостойним відомостям опозиція проти большовиків знова зросла. Большовицькі звідомлення подають, що в Петрограді застрайкувало 60000 робітників. Вони жадають, щоби сейчас покінчити війну з народами і знова розпочати свобідну торговлю.   Український голос 