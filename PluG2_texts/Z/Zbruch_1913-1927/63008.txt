◦ ◦ ◦ ◦ ◦ ◦ ◦ ◦ ◦ ◦

Нїмецькі човни на Середземнім мори.
БЕРЛЇН (Бюро Вольфа). Оголошують урядово: В замкненій области Середземного моря затопили наші підводні човни дня 17. лютого на південь від Мальти транспортовий корабель містоти 9000 тон, який був з набором і їхав в східнім напрямі, дня 23. лютого війсковий транспортовий парохід і другий транспортовий парохід містоти 5000 тон, дня 24. лютого зоружений транспортовий корабель, везучий коло 500 кольонїяльних жовнїрів. Часть війска затонула.
Крім тих транспортових кораблів наші торпедові судна затопили в послїдних днях на Середземнім мори 13 кораблів загальної містоти 25.168 тон.
Мир перед осеню.
ФРАНКФУРТ. (Прив. тел.) "Frankfurter Generalanzeiger" подає розмову державного секретаря Ціммермана з особою, що стоїть близько до згаданого дневника, в якій сказав Ціммерман: Наше положенє добре і обезпечене. Число підводних човнів сього року зросло в пятеро і війна підводними човнами принесе нам бажані успіхи. Перед осеню дожидаємо мира.
Замкнена область Атлянтійського океану.
БЕРЛЇН (Бюро Вольфа). В ночи з дня 28. лютого на 1. марта минув реченець свобідного пропусканя пароходів в замкненій области Атлянтійського океану. Від того реченця почавши, в цїлій замкненій области обовязує тільки загальне остереженє, так, що кораблї не можуть числити на нїяке окреме остереженє.
Оружна невтральність Америки.
БЕРЛЇН (Ткб). Представник Бюра Вольфа надіслав доповненє промова Вільзона в конґресї на дни 26. м. м. Жадаючи воєнних повновластий, Вільзон заявив, що одиноким способом забезпеченя прав Сполучених Держав супроти Нїмеччини є оружна невтральність. Однак президент висловив надїю, що не буде треба уживати оружної сили. Американська людність, нї президент на бажає війни, до неї прийти може тільки з приводу дїлань другої сторони.
Воєнні комунїкати австро-угорського ґенерального штабу з дня 2. марта.
Війна на сходї. Ґрупа війск Макензена: Нїчого нового.
Фронт архикнязя Йосифа: У відтинку Мештїканешті вчера пополудни Росіяни поновили свої зусиля, щоби відобрати назад становища, втрачені перед кількома днями. Пять разів йшли вони приступом проти нашого фронту, та їх все відперто, при чім вони понесли незвичайно важкі втрати. Знаменито заслужила ся в тім наша артилєрія. В области Кірлїбаби наступи неприятельської компанії були без успіху.
Фронт кн. Лєопольда: Над Нараївкою наші віддїли привели з виправи 1 офіцира і 170 жовнїрів як бранцїв та добули по 3 машинові карабіни і метавки мін. На схід від Золочева і в области Стохода віджила артилєрійська боротьба.
Війна з Італїєю. Не було зміни.
Воєнні комунїкати нїмецького ґенерального штабу з дня 2. марта.
Західний терен війни. Між Іперн і Арра кілька стежних наступів неприятеля не повело ся. Після значного огня сильні віддїли анґлїйські рушили проти наших окопів на схід і на південний схід від Souchez. Їх відперто. В боротьбі з близька 20 бранцїв з 1 машиновим карабіном попало ся в наші руки. В области потока Анкр численні сутички на теренї перед нашими становищами. В тім місци та підчас очищуваня анґлїйських гнїзд під Sailly полонено 30 жовнїрів і взято 3 машинові карабіни.
На француськім фронтї довершено кілька місцевих операцій. На південь від Nouvron наші віддїли привели з другої лїнїї неприятельських ровів кількох бранцїв.
Східний терен війни. Фронт баварського князя Лєопольда: На захід і на південь від Pusu, між озерами Мядьол і Нароч, над Щарою та між горішним Серетом і Днїстром хвилями боєва дїяльність була значна. На східнім березї Нараївки наступ наших віддїлів вінчав ся успіхом. Висаджено мінові підкопи на російськім становищи, полонено 1 офіцира і 178 жовнїрів та добуто по 3 машинові карабіни і метавки мін.
Фронт архикнязя Йосифа: В пятикратнім наступі, полученім з дуже значними втратами Росіяни старали ся відобрати назад гори на північ від Валепутни. Всї ті наступи зломано перед нашими становищами.
В области Макензена і на македонськім фронтї положенє не змінило ся. 