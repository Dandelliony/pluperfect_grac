◦ ◦ ◦ ◦

Львівський маґістрат оголошує, що від неділі 18. ц. м. склепи з харчами, ятки і склепи з вудженинами будуть отворені аж до відклику також в неділі і латинські свята до 10. години перед полуднем.   Нові харчові лєґітимації у Львові. Від дня 20. ц. м. роздаватимуть мужі довіря нові харчові лєґітимації. На старі можна буде купувати харчі до дня 4. мая. За нову лєґітимацію треба буде заплатити 3 марки, а за 8-тижневу хлібову карту 20 феніґів.   Харчі для Львова — в дорозі. Польські часописи потішають голодних, що харчі для Львова, завдяки енерґічним заходам делєґата п. Ґалецького, президента Наймана у Варшаві та Познани, находяться вже в дорозі до Львова. В найблищих днях мають прибути транспорт бараболь і муки.   На видавничу діяльність Національного Музею у Львові зложили: Краєвий Союз Кредитовий у Львові 500 К., Народна Торговля 1030 К., Достава замість вінця на могилу Сосенка 200 К., о. совіт. Е. Качмарський із Славська 500 К., Краєвий Союз Госнодарських Спілок і Сільський Господар по 500 К., Народна Гостинниця 1000 К. Потрібна ще квота 15000 Kop. — Управа Національного Музея.   Друга нагла поміч чесько-словацького Червоного Хреста для Закарпатської України виїхала 10. с. м. В найбільш загрожені околиці вислано одежу, обуву та поживу, яку персонал Чсл. Червоного Хреста варитиме в рухомих кухнях, щоби дати якнайуспішнійшу поміч. З транспортом виїхали пластуни для приспішення розділу приділів.   "Світова Зірниця". Під таким заголовком почав виходити в Камянці тижневник "для українського селянства" під редакцією Йоахима Волошиновського, бувшого редактора "Dziennik-a Kijowsko-го". Варшавський "Наруд" з нагоди видання першого числа "Світової Зірниці" висказує надію, що редакція нового тижневика "зможе забратися до найширших мас і сповнити своє завдання".   Громадська думка 