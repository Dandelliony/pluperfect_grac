Нове видавниче товариство.

Дня 1. падолиста в 3. год. по пол. відбудуть ся в салї Іа кл. ц. к. академічної ґімназії у Львові конститууючі загальні збори Видавничого Товариства "Українська Лїтературна Скарбниця", стоваришеня зареєстрованого з обмеженою порукою.
Отсе нове товариство, якого статути зареєстрував саме ц. к. львівський краєвий суд, повстало з інїціятиви учительських кругів. Подумане воно в першії мірі як орґанїзація, що має дати нашій дорастаючій молодїжи займаючу і здорову лїтературу, а дальше мати-ме воно на метї придбати нашій читаючій публицї — попри ориґінальні працї наших письменників — найцїннїйші твори з чужих лїтератур із усїх областий лїтературної творчости белєтристики, штуки й науки.
Не дивлячись поки-що на такі далекі пляни, нове товариство буде займати ся виключно лїтературою для молодїжи, щоб їй витрутити з рук усяких Шерльоків і Нїк Картерів, щоб їй дати змогу при помочи своєї рідної книжки обрахувати ся на всїх полях, виробити собі світогляд та замилуванє до власної лїтератури й історії, замилуванє до науки, до працї.
Не пора сьогодня розводити ся широко над потребою біблїотеки для молодїжи. Ся справа, хоч може ще не обговорена як слїд усесторонно, все ж таки вже зріла до розвязки й до переведеня в дїло. Коли треба би сегодня ще про що небудь говорити — то взагалї про те, чи треба нам нового товариства, чи може лишити ту працю тим орґанїзаціям, які вже сим займають ся. Інїцїятори нового товариства й досить широкий загал нашої інтелїґенції заступають перший погляд. Річ у тім, ще істнуючі тепер видавничі товариства: "Видавнича Спілка", "Просвіта" й "Педаґоґічне Т-во" — кожде з них має инші цїли й инші завданя.
"Просвіта" веде видавництва для простолюдина, "Вид. Спілка" передовсїм для дорослої интелїґенції, а "Педаґоґічне Т-во" побіч шкільних підручників — книжки для малої дїтвори. Не можемо недоцїнювати вартости їх дїяльности — всеж таки констатуємо факт, що в нашій лїтературі є ще одна велика й важна прогалина: нема в нїй відповідної лєктури для дорастаючої молодїжи від 12—18 лїт. А хтож більше, як не ті хлопцї й дївчата, що полапали вже дещо з наук у школї, що вже трохи розсмакували ся в лєктурі, хтож більше — питаємо — потребує догляду й добору відповідного матеріялу до читаня? Адже вони найлекше можуть зноровити і знеохотити ся до науки та взагалї де всякого і серіозного занятя через невмілий провід і зійти на манівцї через невідповідні книжки!
Годї вимагати, щоби котресь із наших видавничих товариств змінювало свої цїли та розширювало свої аґенди ще й на ту область. Здати ся на се, що "нехай Вид. Сп. або Пед. Тов. се на себе переберуть" — значило би, відложити знову справу ad сalendas graecas. Отже треба конче негайно приступити де працї і бодай підготовити матеріяли для пізнїйших видавництв. Длятого то й порішено заснувати нову орґанїзацію і поставити їй на перший плян зясовані тут задачі.
"Українську Лїтературну Скарбницю" засновують ся як реєстроване товариство, бо в такій формі буде вона могти найвідповіднїйше переводити всякі підприємства, обертати найбільшими капіталами і мати найлїпшу поруку та кредит. Щоби до товариства могли належати і менше заможні люди, що спочувають тій справі, установлено розмірно дуже низький членській удїл всього 20 кор.; одначе кождому членови вільно приступити з більшим числом удїлів. Порука сягає до висоти ще одного удїлу; вписове 4 кор.
Коли в той спосіб збереть ся капітал кількох тисячів корон, можна буде приступити до видавництв. Але заки се станеть ся, треба підготовити матеріяли; детально розробити програму дїяльности, підібрати перекладну лїтературу і подбати про добрі переклади, замовити і в наших письменників відповідні твори. Не забуваймо, що колись — і то мабуть уже не так дуже далеко — отворять ся кордони, а по тім боцї кольосальні недостачі в книжках. Там панує по просту правдивий "Bücherhunger"; там кожда книжечка, яка тільки від біди буде можлива, знайде свій збут і буде дуже цїнна. Читаймо тільки, що пишуть часописи про наглий розвиток шкільництва та про брак усяких підручників. Не обійдеть ся без того, щоби і ми, Галичани й Буковинцї, що вже мають далеко більше рутини на тім полї, не мусїли брати участи в сїй загальнонародній роботї.
Супроти того інїціятори нового товариства звертають ся до всїх людий доброї волї, до всїх, кому лежить на серцї добро нашої молодїжи, хто хоче причинити ся своєю лептою для піддвигненя нашої лїтератури: приступайте громадно до нашого товариства! Гріш, який у се зложите, не може змарнувати ся. Така інституція не може і не сміє розлетїти ся або збанкротувати! Вложений на удїли гріш остає власністю члена і він може кождої хвилини дістати його назад, а коли товариство буде гарно розвивати ся, то удїли будуть нести добрі дивіденди.
Окремо мусимо звернути ся до нашик фінансових інституцій, щоби приступали до нас у члени. І в них гроша не брак, а не потребують вони його дарити як лепту, тільки по просту; вложити як удїли або як капітал до обороту з початку не можуть з того, правда, сподївати ся великого проценту, але згодом і се повинно прийти.
Отже приступайте в члени, Панове Громадян, у як найбільшім числї та прибувайте на Загальні Збори 1. падолиста, щоби почути програму та в дискусії докинути і сврє слово.
Хто зложить 24 кор. (вписове і 1 удїл), той мати-ме право голосу на Загальних Зборах. Гроші і зголошеня треба посилати на адресу проф. Якова Яцкевича, або д-ра Романа Ілевича, обох у Львові, ц. к. Академічна ґімназія, вул. Рутовського 22.
Львів, 20. жовтня 1917.
За основників: Яків Яцкевич, Юрій Рудницький, д-р Микола Чайківський. 