Лїтаком через Середземне море. 

Француському летунови Ґарро удало ся у вівторок перелетіти Середземне море. Про його плян знали вже здавна, та його виконанє видало ся знатокам Адріятики так ризикованим, що проти него підняли ся енерґічні протести. Ґарро удав, що він свою думку покинув, алеж не розголошуючи справи, вибрав ся експресом до Ст. Рафаель коло Марсилії. Із аеродрому маринарки підняв ся він на звичайнім апараті о 5 год. 32 м. досьвіта та полинав на південь. О год. пів до 12 ої перелетїв він над Сардинїєю, а о год. 1.45 мін. опустив ся на землю у Візертї коло Тунїсу. Таким робом перелетїв Ґарро 800 кільометрову ширину моря в 8 годинах і 13 мінутах. Ґарро не брав з собою ніяких ратункових приладів, бо вони, як він сказав — на случай нещасть тільки продовжили б його конанє. Француське міністерство війни запропонувало Ґаррови висилку ратункового корабля, який би слїдкував за ним, та сьміливий авіятор подякував за се. Не дивлячись на те, без його згоди вислано за ним корабель. Ґарро здав іспит на пільота в 1910 р. та швидко вибив ся на чільного летуна, особливо змагаючись в добуваню рекорду в леті на висоту. Перший рекорд добув у 1911 р., піднявшись одноплощевим літаком системи Блєріота на висоту 3910 метрів. Та се першенство відвоював у него в 1912 р. Гельмут Гірт, піднявшись в Липську на висоту 4520 метрів та Лєґаніє, що підняв ся відтак до висоти 5450 метрів. Ґарро не став одначе довго позаду. Два рази старався в Тунісі здобути сьвітовий рекорд безуспішно. За другим разом показав ся дефект в моторі на висотї 5300 м. і Ґарро опустив ся на землю без пригоди. За те за третим разом підняв ся до висоти 5601 метрів. Пробуваючи в Тунїсі, задумав ще в грудни 1912 р. перелетіти Середземне море. Задля сього обібрав лїнїю Візерга Сицилїя Рим. Дня 19. грудня торічного року підняв ся у Візертї і за дві години опинив ся в Марсалї, звідки полетїв до Трапонт, де попсував ся йому літак. Всеж таки дня 22 грудня станув дорогою на Неаполь і Палєрмо в Римі. Тепер виконав лет у відворотнім напрямі й неабияк щасливо. 