◦ ◦ ◦ ◦ ◦ ◦ ◦ ◦ ◦ ◦

Новий комендант бриґади польських лєґіонів. "Kuryer lwowski" доносить: "Дня 15 с. м. по ґенерал-майорі Вікторі Ґжєсїцким, який став заступником ґенерал-ґубернатора в Люблинї, обняв команду бриґади польських лєґіонів полковник ґенерального австро-угорського штабу ґр. Шептицький, Поляк, брат львівського митрополита. Відносини нового вожда бриґади до лєґіонів є повні зичливости і прихильности, то-ж досї принайменше, укладають ся вони між ним і підвладними дуже добре".
Іменованє віцепрезидента намісництва. "Wiener Zeitung" оголошує: Цїсар іменував мінїстеріяльного радника в мінїстерстві внутрішних справ Володимира Децикевича віцепрезидентом намісництва в галицькім намісництві.
Вісти з Бродів. Приїзжі з Бродів оповідають: Місто майже пусте. Остало ся в нїм не цїлих 6000 людий. Всї уряди виїхали, онодї виїхала і почта. Від кількох днїв в найблизшій околици міста чути відгуки пекольної битви. Від гарматних стрілів не можна було в ночи й ока зажмурити. Як зачнуть гудїти нові якісь російські гармати тяжкого калїбру, то із стїн падають зеркала і образи. Над містом кружляють неприятельські аеропляни, якими найчастійше кермують анґлійські або французькі летуни. Вони уміють так кермувати мотором, що лїтак задержуєть ся непорушно над містом на кілька хвилин. На місто падали бомби і шрапнелї. Коло маґістрату ґранат вибив велику вирву і засипав міську будівлю відломками. До того є кілька домів ушкоджених. Поїзд евакуаційний виїздив в середу. Нїхто з тих, що бігли на дворець, не був певний житя. Над головами пролїтали кулї. Поїзд їхав цїлий день і що-йно на вечір був у Львові. Виселених людий відвезено дальше до бараків для евакуованих. У Львові остала ся тільки брідська полїція, якої функціонарі мешкають в школї ім. Марії Магдалини.
Інститутка-матуристка жертвувала 50 К на інститут ім. св. Ольги і сподїєть ся, що другі інститутки-товаришки підуть за її приміром. Жертви слати на адресу: Укр. педаґ. товариства І. св. О. Львів, вул. Мохнацького ч. 12. 