◦ ◦ ◦ ◦ ◦ ◦ ◦ ◦ ◦ ◦

Найвисший приватний і родинний маєток субскрибував на зарядженє цїсаря на четверту воєнну позичку австрійську й угорську по 10.000.000 корон.
Відзначеня. Цїсар зізволив полевому маршалкови поручникови архикн. Карлови Францови Йосифови на принятє й ношенє наданої йому медалї хоробрости і великокнязївського геського та великокнязївського ольденбурського хреста Фрідріха Августа І. і ІІ. кляси. Цїсар поручив, щоби капітанови архикн. Карлови Альбрехтови висказано знов Найвисше похвальне признанє за хоробре поведенє супроти неприятеля.
В пакетах до полевих почт вільно від тепер висилати артикули поживи не підлягаючі скорому зіпсутю, як кава (в зернах або мелена), цукор і вироби цукрові, чоколяда, гербатники, цвібак, консерви всякого рода в занютованих бляшаних пушках, мід в тубках або бляшаних вушках так замкнених, щоби містота не могла витечи. Попередно оголошений дозвіл висилки в приватних пакетах предметів узброєня і виеквіпованя війскового, циґар, папіросок, тютюну, файок, цигарничок і запальничок з кресивом без бензини триває дальше.
З унїверситету. Пп. Володимир Безпалко родом з Городилова і Мирон Кіндрат родом з Плазова дістали у львівськім унїверситетї степень доктора прав.
Щоб заосмотрити населенє і промисли в Галичинї в вугель, зажадав мінїстер публичних робіт на підставі розпорядженя цїлого мінїстерства з д. 11. падолиста 1914 на просьбу галицького намісництва наперед деякої скількости вугля до паленя, а потім деякої скількости вугля для промислу з трьох копалень вугля в західній Галичинї, а врештї цїлої продукції сих копалень з деякими виїмками. Галицьке намісництво порушило переведенє сього інтересу, а особливо роздїлу запотребованого вугля, воєнній торговельній централї в Кракові під своєю контролею, якій вдало ся своїми старанями покрити часть запотребованя вугля в Галичинї, саме по цїнах, які не перевисшають уміркованих цїн. Реченець сього жаданя, поданий мінїстерством для публичних робіт, кінчить ся 30. цвітня 1916. Галицьке намісництво просило о продовженє реченця жаданя аж до кінця жовтня 1916, над чим відбули ся наради в мінїстерстві публичних робіт на підставі розслїдженя вислїдів роздїлу вугля, підчас яких стверджено тяжкі відносини заосмотреня Галичини в вуголь і розглядано инші справи, передовсїм умови для евентуального вивозу галицького вугля до инших австрійських коронних країв і справу утвореня прибічної ради при воєнній торговельній централї. По сих нарадах рішив мінїстер публичних робіт продовжити жаданє вугля в дотеперішнім розмірі аж до жовтня 1916 включно і зачислити до зобовязаних підприємств також копальнї "Galizienne des mines" з Лїбйоржу.
Дня 27. марта с. р. помер в Ґориції наслїдком смертельної рани поручник 37 п. кр. об. Іван Дмитерко. Покійний стояв від самого початку війни в поли, зразу в Сербії, а опісля на італїйськім фронтї. Покійний походив з Підберезець львівського повіта. Ґімназію та правничі студії покінчив у Львові. Підчас правничих студій учителював у Чижикові і по скінченю студій рішив ся учителювати, тому що прикладав велику вагу до народного учительства і до просвічуваня народних мас. Учеником ще орґанїзував по селах аматорські вистави та хори. Своєю дїяльністю та приятельським поведенєм з'єднав собі симпатію загалу. Всї знакомі згадають тепер "не злим тихим словом" поважного, все задуманого товариша, що готов був на всякі труди і жертви, якому судьба не дозволила здїйснити мрій, а нам забрала ще одного робітника на народній ниві. В. Й. П. 