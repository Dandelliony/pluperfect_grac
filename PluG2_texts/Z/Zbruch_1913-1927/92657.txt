◦ ◦ ◦ ◦ ◦ ◦ ◦ ◦

Конфіската пастирського послання. Пастирське послання видав укр. Епископат в Галичині до вірних з приводу останніх воєнних подій. Більшу часть, яка малює тяжке положення укр. народа в Галичині, сконфіскувала польська цензура.   Арештування. На Покутті. Поляки арештували укр. підполковника-лікаря дра Петрушевича і осадили в коломийській вязниці. Около 10 вересня арештовано: радн. суду Чернявського, проф. Чайківського, шк. інсп. Витвицького, мец. Дра Чайовського і почтових урядовців, Івасюка і Балицького. З початком вересня перевели Поляки багато арештувань по селах цілого Покуття, головно бувших членів полевих і лісних комітетів. Між иншими арештовані парох Криворівні і Печеніжина. В Снятинщині арештували Ляхи: учительку Ольгу Ґоївну, Марію Жуковецьку, Тодащука, Василя Радевича, Дмитра Лукавецького, Михайла Якимця, учит. Василя Равлюка, учителя Семена Фодчука, писаря Миколу Кузика і 8 селян з Волчковець. В Городенщині: о. Івана Пісецького, дир. Евстаха Дорожинського і учит. Юлія Шлимкова. Всю дорогу знущалися над ними страшенно. В Теребовельщині арештували Поляки Семка Миколаєнка і 65-літного старця Теодора Панаса, який вже 5 тижнів відсидів в тернопільській тюрмі, учителя Павла Ковальського, упр. почти Галоньку, Михайла Мельника з Кобиловолок і Андрія Посмітюха з Ілавча. 20. вересня арештували учит. Зенона Ружицького, який перед 6-ти днями вернув з полону, з Манджурії.   Кривда Ляхам. УПБ, Навен. 3. X. (радіо) Польський комітет у Львові, до якого належать князі церкви, бурмістр, політики та инші визначні особи, оголошує поклик до народів антанти, в якім Поляки жаліються, що Жидам признано права національної меншости в Польщі, хоча ані в Англії ані в Америці вони такого права не мають (бо це держави, а Польща це організація грабіжників і погромщиків. — Ред.)   Зовсім як у нас... УПБ. Навен, 3. X. (радіо) З Ковна доносять, що литовська поліція арештувала цілий ряд польських шпіонів та агентів. Сконфісковано величезну масу агітаційних письм. З документів виходить, що Поляки хотіли викликаги генеральний страйк на Литві в тій ціли, щоби при вибуху неспокоїв обсадити мілітарно Литву. В цілій Литві відбуваються зібрання з протетами. Протести проти польської інвазії передано мировій конференції.   Стрілець 