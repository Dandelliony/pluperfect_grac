◦ ◦ ◦ ◦ ◦ ◦ ◦ ◦ ◦ ◦

И. Е. намісник ґенерал кавалєрії ґр Гуйн прибув дня 22. с. м. по полудни до Львова поспішним поїздом в товаристві адютантів: рітмайстра ґр. Шафґотша, поручника бар. Турковіца і повітового комісаря д-ра Соболєвського. На зелїзничім двірци привитали намісника правительственний комісар міста Львова д-р Тадїй Рутовський, заступник коменданта міста полковник бар. Маєр Малї, директор полїції радник двора д-р Райнлєндер і радник намісництва д-р Цоль. Дня 23. марта намісник приймав львівські депутації в будинку намісництва.
Лїки можна спроваджувати з Нїмеччини, вносячи поданє про дозвіл на привіз до мінїстерства внутрішних справ (санїтарний департамент) у Відни. Посвідок, що спроваджені лїки остають ся в краю, вже долучувати не треба.
В Академічній Громадї (вул. Панська 11 А) будуть в понедїлок, 26. с. м. точно о год. 4. по пол. сходини товаришів (-ок) студентів (-ок) унїверситету. Обговорена буде справа внутрішної консолїдації. Просить ся всїх прибути, особливо слухачів фільософічного видїлу. — По сїм буде відчит тов. М. Чубатого на тему: "Українство та унїятська церква колись і тепер". По відчитї дискусія. — Видїл.
Кораблї для нищеня підводних човнів. Бюро Райтера доносить з Вашінґтону, що департамент маринарки Сполучених Держав замовив в державних доках 200 кораблїв, які призначені своєю особливою будовою до нищеня підводних човнів. Дальших 200 кораблїв замовлено в приватних доках.
Управа кінотеатрів Червоного Хреста у Львові збогатила своє добродїйне підприємство великою скількістю нових фільмів, які заслугують на особливу згадку, а саме: драма п. з. "Маргарета Фолькман" та весела комедія п. з. "Жовнїрські часи Моріца". З проґрам кінотеатру при вул. Городецькій ч. 26. треба згадати про кримінальну драму в 3 актах п. з. "Захитане щастє" та про комедію "Прошу ввічливо" та драму в 2 актах "Таємнича ганьба". Кіно Кухнї воєнної висвітлює також інтересну програму, в якої склад входять між иншим воєнний тижневник, та комедія п. з. "Богатий дядько". Ті програми будуть висвітлені від пятницї дня 23. до понедїлка дня 26. марта с. р.
Відзначенє. З нагоди переходу в стан спочинку одержав п. Юліан Сїчинський, рахунковий директор ц. к. дирекції домен і лїсів, ордер зелїзної корони третої кляси. Відзначений тїшить ся великою пошаною серед усїх українських кругів у Львові, де працює він від років в управах і видїлах богатьох інституцій, між ин. також в управі Видавничої Спілки "Дїла". Свобідний час добре заслуженої емеритури дасть змогу п. надр. Сїчинському віддавати ся публичній працї в степени ще більшім нїж доси. Бажанєм сим витаємо заслуженого Трудівника на порозї нового періоду житя. 