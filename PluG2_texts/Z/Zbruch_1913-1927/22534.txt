◦ ◦ ◦ ◦ ◦ ◦ ◦ ◦ ◦ ◦

Здоровлє цісаря.
ВІДЕНЬ. (Ткб.) Вчера вечером видано такий бюлєтин: Нежит у більших бронхіях правої сторони без зміни, кашель трохи вільнїйший, загальний стан зовсїм вдоволяючий.
Цісар приймав учера звичайні авдиєнциї.
ВІДЕНЬ. (Ткб.) Korrespondenz Wilhelm доносить нинї, що нічний відпочинок був неперериваний і загальний стан зовсїм вдоволяючий.
Японська війскова місия в Будапештї.
БУДАПЕШТ. (Уг. К. Б.) Японська війскова місия з ґен. Гашакою на чолї прибула сюди на кількадневний побут, а відси відїде до балканських держав.
Альбанський президент мінїстрів у Відни.
РИМ. (Ткб.) Президент мінїстрів Туркан паша відїхав до Відня.
З Альбанїї.
ДУРАЦО. (Ткб.) Бранка новобранців до мілїциї, котра з початку в окрузі Тірана стрічала ся з перепонами, дала привід до фалшивих чуток. Тепер населенє успокоїло ся зовсім а кілька батальонів добровольців відійшло вже з Берату до
Коріци.
ДУРАЦО. (Ткб.) Правительство поробило енерґічні запорядженя для зловленя Аріфа Гікмета, котрий в окрузї Дібра гроші, дані йому від чужих, роздавав населеню, щоби ширити магометанську пропаґанду.
Дамська королївська пара в Парижи.
ПАРИЖ. (Ткб.) Прибула сюди данська королївська пара. Привитав її президент Пуанкаре і представники властий.
Одноразовий податок на зоруженя.
БЕРЛЇН. (Пр. т.) Народний одноразовий податок на зоруженя дав доси 1200 мілїонів.
Летництво і його жертви.
ФРІДРІХСГАФЕН. (Пр. т.) Бальон Цепелїна "Л. III." піднїс ся до висоти 3.120 метрів і побив рекорд висоти для бальонів.
ПФОРЦГАЙМ. (Ткб.) Двоплощинний лїтак, який брав участь в летї ім. кн. Генриха, впав коло Пфорцгайм наслїдком вибуху і пожежі мотора. Керманич лїтака, підручник Вальц, легко ранений від попареня, його товариш підпоручник Мілєр, згинув.
ПАРИЖ. (Пр. тел.) Недалеко Ремс впав зі значної висоти лїтак наслїдком ушкодженя. Два летуни, які були в лїтаку вийшли ціло, бо — і впали на переїзджаючий саме віз з сіном.
ЙОГАНЇСТАЛЬ. (Ткб.) Летун Басер піднїс ся тут з одним пасажиром Румплем на одноплощиннім лїтаку до лету до Відня, Букарешту і Софії.
Смертельний випадок в горах.
ЛЄКО (над озером Комо) (Ткб.) Вчера приключив ся на полудневій збочи гори Ґріня туристичний випадок. Чотирох туристів без провідника вибрало ся на сю гору. Три з них, привязані до себе линвою, впали в пропасть глибоку 200 метрів і згинули на місци. Четвертому вдало ся серед великих трудів віднайти їх тїла, потім завізвав поміч, щоби їх видобути.
Дума проти мінїстерства внутрішних справ.
ПЕТЕРБУРГ. (Пет. аґ.) Суботнїшне засїданє думи, на котрого порядку нарад була дискусия над буджетом мінїстерства внутрішних справ, тривало від 11. передполуднем до год. 10. в ночи. Декабристи предложили внесеня за счеркненєм поодиноких позиций разом в сумі 768.000 рублїв. Цілию сих счеркнень мало бути запротестованє проти невиконаня бажань, висловлених думою в 1913 р. та проти цілої полїтики мінїстерства внутрішних справ. Більшість сих поправок принято малою більшостию 4 голосів. За зменшенєм кредитів голосувала опозиция, польське коло і переважаюча більшість декабристів; проти поправок голосувала правиця, націоналісти і дрібна часть декабристів. Проти внесеня, щоби з кредитів на аґрарну орґанїзацию селян в польських ґубернїях счеркнути 402.000 рублїв заявили ся Поляки, бо предвиджена в буджетї квота потрібна на заспокоєнє економічних потреб польських селян. В голосованю внесенє про счеркненє відкинено 159 голосами Поляків і правиці проти 153.
Вкінци принято 186 голосами проти 95 формулу переходу до дневного порядку, яка звучить: Тему, що мінїстерство внутрішних справ систематично іґнорує бажаня законодатних інституций признає дума безцільним висказуванє яких небудь нових бажань. Дума переконана, що полїтика мінїстерства внутрішних справ викликує невдоволенє широких мас населеня, що причинюєть ся до скріпленя струй ворожих правительству, перешкоджує переведеню найвисшої волї, виявленої в манїфестї. Се ослаблює силу Росиї і грозить їй величезними шкодами. Дума звертає увагу правительства на небезпеку такої полїтики.
Новий війсковий закон в Туреччинї.
ЦАРГОРОД. (Ткб.) Урядова часопись оголошує з застереженєм затвердженя парляментом новий війсковий закон в формі тимчасового розпорядку. Закон постановляє, що кождий Турок, коли скінчить 18-ий рік житя, обовязаний до війскової служби, однак 19-лїтних і 20-лїтних буде брати ся лише на випадок війни.
Арештованя й ревізиї в Калькутї.
КАЛЬКУТА (Ткб.). Полїция перевела ревізию в пятьох домах заможних Бенґальців, сконфіскувала богато документів, книжки і два карабіни. Арештовано 6 осіб.
Війна в Мексику.
НЮ Йорк (Ткб.) До часописий доносять з Веракруз, що війска Гуерти збунтували ся і перейшли на сторону Запати. Гуерта в небезпеці.
ХУАРЕЗ (Б. Райтера). Ґен. повстанців Муржіно доносить, що повстанці обсадили місцевість Монкльова. Правительственне війско утїкло. Монкльова була послїдною місцевостию, в котрій правительственне війско мало ще в руках зелїзницю.
ВЕРАКРУЗ (Б. Райтера). Конституціоналїсти в четвер заняли Тухпан. Союзне війско втїкло в гори. 