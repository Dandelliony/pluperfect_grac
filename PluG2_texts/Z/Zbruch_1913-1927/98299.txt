◦ ◦ ◦ ◦

Полонені У. Г. Армії в Стрию. До відома DOG. подаємо слідуючі факти: Всі полонені й мужва замкнені в однім будинку і не мають дозволу опускати його навіть для необхідного щоденного проходу. Від кількох днів дозваляється деякий свобідніщий рух старшинам, поміщеним на першім поверсі; мужва перебуває далі на другім поверсі і зазнає тільки руху, кілько потребує, щоби дійти на діл по їду. Польські жовніри обходяться погано. Названня словами "kabanie" і иншими, винятими із порноґрафічного словника — на деннім порядку. Так само відзиваються вартові жовніри до старшин. Всі сплять на голих дошках, харч такий: Ранком на снідання — висівки з кукурудзи з мармолядою, в полудне — те саме, тільки трохи густійше, на вечерю — снідання у другім виданню. Бохонець хліба — на 6 осіб на цілий день. Старшини дістають тільки 30 феніків денно. Подаючи це до відома DOG. може спричинимо те, що воно вгляне в господарку стрийського табору.   З Тухель. 14. V. в полудне вийшли ми з Ялівця на дворець Личаків і до 15. V. вечером везено нас з Личакова на дворець Львів, звідки повезено дальше. Їзда була страшна. 21. V. приїхали до Тухель. Тут закватеровано нас в землянках. Землянки вохкі. Як паде дощ, повно в них води. Харч поганий. Купити щось зі світа дуже важко — і коштує великі гроші. Стежуть нас дуже остро. Є нас тут около 550 старшин і до 300 стрільців. Нам вільно тепер писати тільки один лист на тиждень. Відносини важкі.   Зразковий духовник. Новий транспорт полонених на захід. 1. VI. відійшов з Ялівця транспорт старшин і стрільців в числі около 515 людей до Щепюрної. В хвилі виїзду дав правдивий доказ свяшеничої ревности о. І. Лучинський, префект Дух. Семінарії у Львові. З транспортом мало відійти двох священиків (священиків команда табору полишила до дальшого рішення їх справи) О. Лучинський добровільно зголосився ділити дальшу долю своїх товаришів.   Самоволя залізничого функціонера. Нам доносять, що урядник при касі на залізничім двірци Борщовичі відноситься до українських сторін крайно ворожо. Вчора наприклад відмовив він видачі 11 білєтів до Львова тому, що інтересовані заговорили по українськи. Дирекція залізниць повинна поучити свойого функціонера, аби він на будуче шанував права української людности на її етноґрафічній области.   Смерть двох Французів. Вчора вечером під Високим Замком у Львові під час саперських вправ француський капітан Ляре показував польський жовнярам в який спосіб закладається міни. Коли одна заложена міна не експльодувала, згаданий капітан з одним француським вояком наблизився до місця, де була заложена міна, одначе в тій хвилі наступила експльозія. Наслідки експльозії були страшні: Капітана кинуло високо в гору й так пошарпало, що не можна була навіть голови віднайти. Француський жовняр згинув також на місци.   Міжнародний феміністичний конґрес. В неділю отворено в Женеві Міжнародний феміністичний конґрес, який має на меті виборення рівноправности жінок при виборах.   Громадська думка   