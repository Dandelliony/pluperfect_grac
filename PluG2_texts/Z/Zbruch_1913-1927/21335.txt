◦ ◦ ◦ ◦ ◦ ◦ ◦ ◦ ◦ ◦

Смерть краєвого маршалка.
Маршалок краю ґр. Адам Ґолуховський помер раптом на удар серця вчера вечером коло 8. години в своїм мешканю при вул. Сикстуській ч. 64. а.
Покійний вернув зі сьвят ві второк і вчера проводив на сесиї краєвого Видїлу. По засїданю пішов на обід до міського касина, звідси поїхав відвідати сестру до санаториї Червоного Хреста і коло год. 6.30 вернув до дому. Видав прикази службі що-до вечері і засів в сальонї на софі, щоби, як звичайно, послухати ґазет, які читає йому лєкторка. Серед читаня маршалок підняв ся і пішов до спальні напити ся води. Простягнув руку по карафку, та в тій хвилї упав на землю. Лєкторка почула лоскіт, але в першій хвилї думала, що походить він від якогось предмету, потрушеного маршалком в темнотї. Та коли маршалок не вертав, лєкторка вибігла за ним і застала його лежачого на підлозї з останними проявами житя. Заалярмована служба завізвала лїкарів, та вони тільки сконстатували смерть в наслїдок удару серця.
Тїло зложено тимчасом в спальни і повідомлено братанка помершого ґр. Войтїха Ґолуховского і брата Аґенора.
На вість про смерть маршалка, явили ся в його помешканю член кр. видїлу Онишкевич і директор соймової канцеляриї Пйотровський. Тїло перевезуть до Скали боршівського повіту.
Ґр. Адам Ґолуховський родив ся 1855 року. Покінчив нїмецьку ґімназию у Львові і вернув в свої добра та посьвятив ся господарці і громадянській дїяльности в повітї, де вибрано його повітовим маршалком. Від 1885 р. був з перервами послом до парляменту, а 1912 року став маршалком Галичини. Послом до сойму був від 1895 року без перерви і тут звісний був як знавець санїтарних справ. З господарськими і фінансовими справами краю познайомив ся за час свойого членства Надзірної Ради іпотечного Банку і товариства льокальної зелїзниці Львів—Янів. Членом палати Панів був від року 1909-го.  