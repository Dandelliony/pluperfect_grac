◦ ◦ ◦ ◦

    Вистава "Боярині" у Львові. Довідуємося, що в дохід гуманітарних цілей Українського Гор. Комітету у Львові ві второк, дня 10. серпня, силами театральної дружини Миколи Садовського, буде виставлена драматична поема на 4 дії Лесі Українки "Бояриня". Вистава відбудеться в салі Муз. Товариства ім. Лисенка. Твір Лесі Українки, а також імя великого українського артиста і одного з найславнійших режисерів, яких знає історія українського театру, вистарчають за всяку рекляму.   Кольонізація Східної Галичини. Урядовий "Monitor Polski" в чч. 152 і 164 (з 9. і 23. липня ц. р.) оповіщує, що уділено уповажнення до парцеляції більших посілостий (по мисли закона про земельну реформу) дальше отсим польським інституціям у Східній Галичині, а саме: дня 3. липня ц. р. 1) "Towarzystw-y zaliczkow-ому dla pow. Mośclskiego stow. zarej. z ogr. pocęką" в Мостисках (на повіти: Мостиска, Городок, Рудки, Самбір, Перемишль і Яворів). 2) Парцеляційній спілці під фірмою: "Polska Gleba" у Львові (на всі землі поавстрійські) з дня 15. липня ц. р. 3) Podolsk-ому Związko-ви Ziemian stow. zar. z ogr. poręką" у Львові (рівнож на всі землі поавстрійські).   Наші півоселі. Від родичів дітий, посиланих на українські півоселі доходять нас жалі на те, що дітям на цих півоселях, мимо місячної доплати видається невідповідний харч тоді, коли кухня настоятелів і настоятельок не має причин нарікати на недостачу віктуалів. Відноситься це в першій мірі до наших півосель на Городецькім і на Личакові. На нашу думку не лежить це в інтересі української справи, щоби родичі дітий, переважно незаможні люди, мали основу для подібних жалів.   Делєґація української армії у Варшаві. Дня 1. серпня — як доносить "Слово Польске" — прибула до Варшави делєґація української армії в такім складі: представник головної команди шеф ґен. штабу ґенералпоручник Сінклєр і перший ґенералкватирмайстер ґенерального штабу полковник Капустянський та представники дієвої армії: полковник Ткачук і поручник Сіманців. Ціллю прибуття делєґації є полагодження ріжних питань в начальній команді і ґен. штабі польських військ в сполуці з теперішнім воєнним станом та мировими переговорами.   Нечуване! В минулому тижні Дирекція міських трамваїв іменувала одного Українця контрольором. Се перший Українець, наділений так високим і відповідальним становищем в елєктричній републиці львівського маґістрату.   "Жечпосполіта" — відвішена. На зарядження міністра Скульского "відвішено" вшехпольську "Жечпосполіту" а її редактора Строньского звільнено від інтерновання.   Громадська думка 