На афонській горі. – Повінь. – Карне слідство в справі убитя проф. Бутковського

На афонській горі. До петербурського синоду прийшла вістка з афонської гори, що 950 черцїв, виключно Українці, підписали акт, яким боронять толкованя імени Христа. Збори московських черцїв відкинули науку про божественність імени. Один із провідників єретиків архимандрит Давид оголосив членів синода вселенського патріярха єретиками і перестав поминати їх при богослуженю. Інїциятор заворушень бувший ґвардийський офіцир Булатович лежить недужий в петербурськім шпитали
Повінь. З Миколаєва н. д. пишуть. Розгуляв ся Днїстер, забрав людське добро, людську працю. В Жидачівщинї всі села над Днїстром потерпіли так значні шкоди, що просто не мають чим виживити худоби, котра вже гине з голоду, а решту випродують за безцїн. Село Розвадів має цілковитих залитих 800 моргів пасовища, 1200 морґів сїножати і 300 морґів рілї засіяної збіжем. Люди косять ячмінь і овес зеленцем, щоб прокормити в стайни худобу. Таксамо і другі села, як Устє, Надїтичі, Веринь, Круско, Пісочна, Чумиця, Березина, Кієвець, Деменка, Волцнїв, Межиріче по Жидачів і т. д. потерпіли дуже значні шкоди. Сіно скошене все поплило з водою, бульба гниє, збіже слота прибила до землі а инше валила. Хоч день вже по трохи погоди, вода майже стоїть на місци, мало опадає. Тепер їздить від села до села наш посол Лев Левицький та списує всі шкоди, які потерпіли люди з причини сеї повени. Ратунку і то скорого потребує нарід, бо инакше грозить цілковита руїна сільського господарства.
Карне слідство в справі убитя проф. Бутковського учеником Джиґалом вже покінчене, а акти відіслано до державної прокураториї. Розправа відбудеть ся в осени перед лавою присяглих. Оглядини умового стану Джаґала тривають дальше в вязничній келії.           За сприяння вдячні                                                                          працівникам наукового відділу періодичних видань                 ЛЬВІВСЬКОЇ НАУКОВОЇ БІБЛІОТЕКИ УКРАЇНИ                                     ім. В.Стефаника і спеціально його завідувачеві п. Юрію РОМАНИШИНУ 