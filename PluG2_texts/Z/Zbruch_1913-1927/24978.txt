Болгария і Україна.

"Як Болгари й Українці близькі собі а не знають себе" — каже Стефаник в своїм листї до одного із найбільших сучасних болгарських письменників, до Петка Тодорова. Та се починає зміняти ся. Видно се між ин. і на студентських взаєминах, які завели ся на многих унїверситетах, також і в нас в Липску. Протягом цілого минулого року найчастїйше бували Українці в Болгар і навідворіт. Коли студентів-Українців на тутешнім унїверситетї зникаюче число, як взагалї на всїх инших заграничних унїверситетах, то Болгар тут було коло 80. З тих 80 до торговельної висшої школи записаних 54, з них вийдуть опісля знамениті адмінїстрацийні болгарські урядники і купці, які своїм торговельним і орґанїзацийним змислом докажуть свою національну вартість. Що-до партийности, то чимало між ними социялістів, одначе вони,— як самі говорять — в першій мірі Болгари, а відтак социялїсти. Чимало з них брало участь в останних війнах і кількох не повернуло вже cего року до унїверситетської салї, а лишили ся під Кіркілїссе і Адриянополем...
Темою наших розговорів, були розумієть ся, останні подїї. Мимо нещасть, які спали на Болгарию, Болгари не попадали в розпуку, лиш ще сильнїйше прикладали ся кождий до свого дїла, ще пильнїйше ходили на виклади, працювали по інститутах. Вільними годинами в недїлю або суботу сходили ся ми у "Munchner HoF" і там вони розповідали про катованя македонських Болгар Сербами і Греками, співали визвольні гайдуцькі піснї, читали сильні співи Ботева.
Про Українців як про самостійний нарід, про його боротьбу із московською і польською навалою нїчого не знали. Дещо знали про Малоросів..., однак лише як про галузь росийського народа. З яким зачудованєм відкривали вони Україну, брали від нас Ukrainische Rundschau, українські, анґлїйські, нїмецькі публїкациї про Україну, брали Шевченка, Франка, Стефаника, читали, перекладали.
Треба знати, що до останної пори, до кровавої еманципациї зпід московської курателї Болгари знали про Українців і инші народи в Росиї і в Австриї лише те, що їх панслявістична журналїстика до віруваня подавала. Тому і не дивно, що вони про нас знали лише як про малоросийську галузку росийського народа. Доперва-ж по балканських війнах, які оконечно проломали русофільський курс болгарської позики, Болгари поглянули власними очима на відносини в росийській імпериї, головнож на нас Українців.
Найсильнїйшим відгуком відбив ся у болгарській журналїстиці Шевченківський ювилей і звязані з ним переслїдуваня росийського правительства, перенесенє точки тяжести в Австрию і т. д. Съврымена Мисль (кн. 3 март 1914) принесла два портрети Шевченка, побіч них дві поезиї в українськім ориґіналї і дві статї про Шевченка і український нарід і лїтературу "Вели клятъ пѣвецъ на свободата — Тарасъ Шевченко" і "Епизоди изъ живота на Тараса Григоревичъ Шевченко". Горячо написана статя Д. Толмачевим у Демократическа Прѣглдъ (кл. II. із 1914) пз. "По поводъ стогодинния юбилей на Шевченке". Се найкрасша статя із всїх болгарських ювилейних статий. Подана також шевченківська дебата у росийській державній думі і виривки із промов Капнїста, Рідічева і Мілюкова. Свободно Мнѣние (ч. 18) принесло "Заповіт" в перекладї С. Чильнигорова і статю д-ра Шишманова про Шевченка. Борба (кн. 8) помістила статю В. Львова-Робачевського "Огнено слово" (переклад із росийського), написану з приводу нагінки на Шевченківські торжества в Росиї. Найбільше уваги посьвячує українським справам тижневник Листопадъ. Він то з приводу Шевченкового ювилею помістив в 26 і 28 кн. обширну статю про Шевченка К. Мустекіса, портрет Шевченка і "Сестру" в перекладї С. Дринова.
Той сам тижневник (кн. 34) принїс статю минського студента і одного з талановитих молодих болгарських поетів Г. Кассабова (псевдонїм Г. Мілєв) про Івана Франка з нагоди його сороклїтного ювилею. Мілєв подав кілька історичних інформаций про Україну, про українську лїтературу і про І. Франка як про "будитель на украинската земя и като херолдъ на нейното възраждане". До статї долучені ще пять гарних перекладів із "Зівялого листя".
Зпоміж инших наших письменників діждав ся перекладу на болгарську мову Василь Стефаник. Демократически Прѣгледъ (кн. IV. із 1914 р.) приносить "Камінний хрест," "Новину" і "Дїти" в перекладї Р. Кристевої. Переклади попередила статя одного із болгарських лїтературних сьвіточів, згадуваного вже Петка Тодорова про Стефаника.
Тодоров подає неґативне відношенє росийської лїтературної критики із Белїнським на чолї до української і болгарської лїтератури, згадує про відносини Ґоркого до української лїтератури, головнож до Стефаника. Одного разу підчас проходу на Капрі уговорили ся вони оба про Стефаника і Ґоркий не лише з одушевленєм говорив про українського письменника, але навіть виголосив із памяти частину із "Новин" Стефаника.
Переклади Стефаника і статя Тодорова в Демократическа Прѣгледъ зробили велике вражінє в болгарських лїтературних кругах, про що сьвідчить нотатка також одного з красших болгарських письменників К. Константинова в кн. 4. і 5. Звено, одного з найповажнїйших лїтературних журналів.
Як бачимо, Болгари починають інтересувати ся Україною. Того самого бажало ся би і в нас: переклади із визвольної лїтератури такого Ботева, Тодорова могли би дати нам богато живого, сьмілого. 