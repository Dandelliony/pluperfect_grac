◦ ◦ ◦ ◦ ◦ ◦ ◦ ◦ ◦ ◦

Нагло й несподівано вибухла в Ірляндії національна революція. Нагло й несподівано не тільки для нас, для заграницї, але також для Анґлїї, — бодай так виходить з донесень з Льондону.
Викликанє революції приписують орґанїзації "Sinn-Fein", яка істнувала вже й перед війною і пропаґувала відірванє Ірляндії від Анґлїї й повну незалежність. Вплив сеї орґанїзації мав поширити ся значно в часї війни, коли надїя на заведенє автономії (homerule) значно змалїла, а провідник автономістів Редмонт аґітацією за вступленєм до анґлїйського війска зразив собі маси, причиняючи ся сим до зросту згаданої національно-революційної органїзації.
Окремим епізодом революції являєть ся обставина, що як-раз рівночасно старав ся дістати ся до Ірляндії на корабли відомий Ірляндець Sir Roger Casement, який був давнїйше в анґлїйській конзулярній службі, а опісля заняв ся національно-революційною пропаґандою. Не так давно була голосна його афера з анґлїйським посольством в Христіянїї, де мав бути уплянованим замах на його житє. Опісля перебував він у Берлїнї. Він віз з собою людий і оружє. Корабель анґлїйська воєнна фльота затопила, а його самого арештувала. Часть анґлїйської преси бачить у сїм епізодї просто руку Нїмеччини й каже, що напад нїмецької воєнної фльоти на анґлїйське побереже і виправа Casement, се обяви одної і тої самої плянової акції.
Про розміри революції нїчого близше невідомо. Можна тільки вносити, що положенє є справдї поважне, коли з Льондона йдуть у світ аж такі вісти, які містимо нинї.
Що Ірляндцї вважають Анґлїю своїй ворогом, се відоме не від нинї. Також не було тайною, що війна не тільки не збудила в Ірляндцях анґлїйського патріотизму, але що вони зовсїм не бажають собі побіди Анґлїї і навіть мріють через погром Анґлїї узискати незалежність. Але що рух міг розвинути ся і в таких розмірах вибухнути се треба приписати державному ладови Анґлїї; в нїякій иншій з воюючих держав такий рух не був би можливий.
Про будучність руху можна з гори сказати, що він буде здавлений. Буде він тільки одним з крівавих епізодів вікове і боротьби Ірляндії проти анґлїйського поневоленя.
Заворушеня в Ірляндії.
АМСТЕРДАМ. (Ткб.) До одного з тутешних дневників доносять з Льондону, що ірляндські посли не можуть на разї лучити ся з Ірляндією, тому не можуть дати якихнебудь пояснень про заворушеня в Дублинї. Сї заворушеня їх цїлковито заскочили.
Коли Біррель зложив в палатї громад заяву про повстанє, з ірляндських провідників був на салї тільки Редмонд. Завважено, що ірляндські посли поводили ся мовчки.
ЛЬОНДОН. (Ткб.) Палата льордів. Льорд Мідлєтем критикував заяву правительства, що воно стало паном положеня. Справа представляєть ся противно. Правительство говорить, що положенє є знамените та що з виїмком Дублина не вибухли в Ірляндії заворушеня. Бесїдник бажає, щоби правительство запевнило, що в инших місцях Ірляндії має досить війска, щоби запобігти заворушеням. Здаєть ся, що заворушеня в Ірляндії були для правительства несподїванкою, а прецїнь міродатні круги кілька разів перестерігали правительство. Від давна істнували в Дублинї віддїли орґанїзації "Sinniein" цїлковито узброєні і вправлені по війсковому. Мали вони много вибухових матеріялів і богато гроший. Від тижнів оголошували дневники пляни орґанїзації "Sinnfein". Правительство не робило нїчого, щоби сей рух здусити. Провідники руху були правительству відомі, але правительство виступило проти них тілько в двох випадках. Бесїдник висказав надїю, що секретар Біррель зараз верне на своє становище в Ірляндії, коли сього ще не зробив. Ходить передовсїм о те, щоби запобігти розширеню повстаня по-за Дублином.
Положенє в Ірляндії є дуже небезпечне, що не можна скоро стати його паном.
Підчас нарад сказано, що більшість відомостий з Ірляндії приходить до Анґлії іскровою дорогою, бо повстанцї перетяли каблї.
ЛЬОНДОН. (Ткб.) "Daily Telegraph" доносить: Відомість про повстанє в Дублинї привезли подорожні і зараз розїйшла ся вона по мїстї. "Daily Chronicle" пише: Заява секретаря для Ірляндії в парляментї була для палати цїлковитою несподїванкою. "Daily Mail" пише: Ся велика похибка правительства усуває всї инші похибки, поповнені в часї війни. Як довго нарід дасть ся вести провідникам, які не ведуть, не хочуть робити і терплять на хронїчну недостачу рішучости?
ЛЬОНДОН. (Ткб.) На засїданю палати громад по заяві секретаря Бірреля про революцію в Ірляндії спитав я. Біллїнґ, чи премієр може дати парляментови й народови запевненє, що Касмен буде зараз розстрілений. Аскіт відповів, що в тій хвилї було невідповідне ставити таке питанє.
На засїданю палати 27. с. м. сказав секретар Біррель, що не знав, чи почтове полученє з Ірляндією істнує і чи правильно йдуть почтові поїзди. Дві лїнїї парової плавби перервано. Секретар признає, що відомості з Ірляндії є цензуровані. 