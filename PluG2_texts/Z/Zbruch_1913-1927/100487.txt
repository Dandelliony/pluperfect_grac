◦ ◦ ◦ ◦

Арештування д-ра Степана Барана. Передучора арештовано д-ра Степана Барана та відставлено його до військової тюрми при Замарстинівській вулиці у Львові. Причина арештування невідома. В кожному випадку характеристичне, що арештовано д-ра Барана, який був старшим радником при одному з міністерств петлюрівського правительства. Протягом свого побуту в Камянці видав д-р Баран польським властям судові депозити, забрані українськими військами зі Східної Галичини. Він же був правним дорадником відомого варшавського "договору".   Прийоми львівської цензури. Хтоб хотів переконатися про "безсторонність" львівської цензури, хай візьме до руки "Слово польске" з 23. н. м. ч. 442. На 4. ст. під заголовком "Справи руске" найде там усі звістки, за які сконфісковано 217. число нашого часопису. Змінено тільки заголовки. Отже замісць "Справа Східної Галичини актуальна" читаємо там "Сплетні про Східну Галичину"; замісць "Віденська преса про насильства Петлюрівців" — Безличність чи підла інсинуація" і т. п. Остання звістка передрукована нами з "Річипосполитої", де не була сконфіскована. Справді дивні твої діла Господи!   Комітет "Академічної Помочі" в Перемишлі. В Перемишлі заснувався комітет "Академічної Помочі" для висилки за кордон на студії українських студентів. На чолі комітету стоять О. Ярема, як голова і касієр, др В. Загайкевич і І. Жовнір, як члени. Комітет приступив до збирання датків і вже зібрав поважну суму. Побажати б, щоби акція розпочата перемиським громадянством найшла відгомін і по инших містах Галичини, щоби справа висилки наших студентів за кордон була так важна, як і справа нашого шкільництва загалом.   Новий поїзд на лінії Львів-Ряшів. Дирекція залізниць оголошує: Від 21. вересня заводиться між Львовом і Ряшовом місцевий рух особових поїздів ч. 22 (відїзд зі Львова 17. г. 55 м.) і ч. 41 (приїзд до Львова 16. г. 55 м.).   З під знаку М.S.О. До мешкаючих при ул. Болонній ч. 48. ІІ. пов. В.С. і К.Й. впав оноді "рядовик" М.S.О. Бурцина з аґентами поліції і жовнірами, буцім для переведення ревізії. При розпорюванию сінників пропало 500 марок. Переведена "ревізія" мала доволі неполітичний а особисто-утилітарний характер ("Дзєннік Людови").   Грізна пожежа. Вчера вечером знялась на горищі камениці при Театинській вул. ч. 7. грізна пожежа. Занялося зложене там сіно. Заки наспіла огнева сторожа, горів уже дах а огонь величезною луною освітив околицю. Вкінці пожежу зльокалізовано.   Знесення обмежень на віденському університеті. Австрійський міністр освіти зніс розпорядок ректора віденського університета, на основі якого малося принимати почавши від зимового семетру тільки 10 процент чужинців. Міністерство освіти оголосило рівночасно, що від тепер не буде ніяких обмежень на віденському університеті.   Громадська думка   