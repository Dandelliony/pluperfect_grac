Передвиборча акция у Львові — Угро-руський сепаратизм — Нове „ланитобитіе“. — „W obronie polskości Lwowa“ — Новий лист п. Бірбека в Times'ї. — Русофільська хрунїяда.

Передвиборча акция у Львові розпочала ся вчера трема передвиборчими зборами (о год. 12. в читальни „Просьвіти“ при св. Юрі, о год. 5, в „Соколі III.“ на Городецькій ул. та о год. 7. в читальни „Просьвіти“ на Жовківськім). Найчисленнїйші були збори популудневі в „Соколі II.“, де під проводом па. Пендюка, Пісецького і Пшепюрського зібрало ся поважне число міщан з городецького передмістя та зелїзничників. На зборах явив ся кандидат пос. д-р Л. Цегельський та виголосив кандидатські промови, в котрих порушив в живий спосіб що-найактуальнїйші для львівського руського міщанства питаня. Промови сї приняли зібрані виборцї з одушевленєм та рішили попирати кандидатуру пос. д-ра Цегельського через живу аґітацию в кругах знакомих і т. д. Дальші передвиборчі збори відбудуть ся нинї т. є в понеділок о год. 7. вечером в читальні „Просьвіти“ на Личакові, в четвер (б. с. м) о год. 7. вечером збори інтелїґенциї та урядників на „Руській Бесїдї“, а в неділю (9. с. м.) о год. 5. пополудни загальне віче Русинів міста Львова в сали, котру подасть ся ще до відома. — Присутний.
Угро-руський сепаратизм приносить ще красші овочі як буковинський. Ось угро-руські „превелебні“ ніяк не можуть і досї погодити ся з думкою, щоби єпископом для всїх гр.-кат. вірних в Зєдинених Державах мав оставати Галичанин Сотер Ортинський, бо вони радіб, щоби єпископська мітра спочила на голові одного з угро-руських автохтонів. І ось пішла кампанія проти него спершу в угроруській а відтак і в мадярській пресї, де йому закидуєть ся ні менше ні більше — тільки руссофільство. Тепер угро-руські кандидати на єпископський престол пішли по опіку до римо-католицьких біскупів і ось угорські єпископи на останній своїй конференциї заняли ся — як доносить Budapesti Hirlap — справою окремого єпископа для угро-руських американських переселенців та рішили просити покликану власть, аби вона виняла американських Русинів з під церковної власти Ортинського та іменувала для них єпископа з Угорщини. Budapesti Hirlap і від себе атакує еп. Ортинського, закидуючи йому, що своєю українською пропаґандою причинюєть ся до православної пропаґанди ! Мадярські редактори думають очевидно, що для спиненя православія треба пропаґувати руссофільство ?!
Нове „ланитобитіе“. На останнім засїданю „Народного Совѣта“ прийшло до так горячих „преній“, що русофільський Пушкин — д-р Мариян Глушкевич та „miły w obcowaniu“ з польськими матадорами ех-Sokół Вол. Курилович обміняли ся — як доносить Галичанинь — Ritterschlag-ами ala Дудикевич. Обох головачів руссофільсько-радикального „правленій“ ледви роздїлили прочі члени „Совѣта“, а то вони були би з себе поробили бефштики... При тій стратегічній операциї оба спасителї „подяремних русских“ обсипували себе такими кріпкими „комплїментами“, ярких отягають ся вживати навіть полемісти з Прикарпатсь-кої. „Ланитобитіе“ виходить таким робом попри апетит на „подаяніе“ на одну з кардинальних спільних точок програм всїх „русских!“ Били вже там по лици „юноші“ „стариків“, били „старики“ „новокурсників“, били ся „фінансїста", били ся публіцисти, били ся „юноші“ між собою, а отсе частують ся поличниками й новокурсники з новокурсниками. Неабиякий войовничий москвофільський нарід!
„W obronie polskości Lwowa“. По вчерашних передвиборчих зборах на Городецькім передмістю, які відбули ся в салі „Сокола III“ при Городецькій вул., якісь невідомі „.obrońcy polsko­ści Lwowa“ понищили в каменици руські написи кредитового тов-а „Народний Дім“, позаписували ординарними лайками візитовий білєт директора тов-а Пшенюрського й зіпсували самовар, власність „Сокола III“, який був наставлений на коритари. Такі і ще гірші пакости в тій каменици систематично повторяють ся. Допускають ся їх мабуть таки якісь „патріотичні“ льокатори, бо звісно, що домашнього злодїя найтруднїйше приловити. Нотуємо се для характеристики тої „висшої культури“, якою все пописують ся Поляки су проти нас.
Новий лист п. Бірбека в Times'ї. Бірбек (той пан, що його була спровадили до Галичини, минулого лїта ґр. В. Бобрінський та Прикарпатская Русь, для посрамленя України) тепер виступив в Times-ї з новим листом про релїґійні переслїдуваня в Галичині. В листі сїм, відповідаючи п. Ґольдшайдерови, льондонському кореспондентови Neues Wiener Taglatt, переказує знов один по одному всї свої колишні арґументи вичислені ним перше на сторінках Times-a і в окремій брошурі. Вичисляти аргументи п. Бібрека тут не потребуємо, бо се ті самі аргументи, що їх що-дня можемо знайти в розповсюджуваних gratis орґанах ґр. Бобринського в Галичинї: української нациї нема..., Українцї то все одно що Москалі.., в Москві більше Українців нїж в Києві (!) ...унїятська віра — то єзуїтська інтриґа і т. и., і т. и. Цїкаво, що п. Бірбек, за той коротенький час, що він був в Галичинї так добре впізнав всю москвофільську „аргументацию“, що тепер нею оперує незгірше за самого ґр. Бобрінського або редактора Прикарпатской Руси.
Русофільська хрунїяда. Читальня общ. ім. Качковського урядила вчера дня 2. с. м. в сали „Народного Дому“ забаву з танцями, на яку видрукувала запрошеня „язичієм“ і... по польськи. Такі запрошеня поприлїплювано і на вікнах Ставропигійської книгарнї, щоби кождий міг наглядно переконати ся про польське лизунство „истинно русских“. 