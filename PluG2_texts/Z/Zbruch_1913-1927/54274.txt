◦ ◦ ◦ ◦ ◦ ◦ ◦ ◦ ◦ ◦

На з'їздї національностий в Льозаннї промовляв — як тепер дізнаємось з швайцарських ґазет, котрі тільки тепер наспіли сюди, — з Українцїв п. Володимир Степанківський, редактор неперіодичної "L' Ukraine". Він порівнував відносини житя Українцїв в Австрії і Росії, а висновок з сього порівнаня не випав очевидно в користь останної. Іменем Поляків промовляв варшавський посол Лемпіцкий.
Рецензію на ґеоґрафію України д-ра Стефана Рудницького, видану по нїмецьки під заг. "Ukraina, Land und Volk", принїс недїльний, лїтературно-науковий додаток "Frankfurter Żeitung". Рецензія дуже корисна. Взагалї приняв сю книжку дуже прихильно нїмецький науковий і полїтичний світ. З великих нїмецьких дневників між ин. "Berliner Tageblatt" подав оцїнку книжки, дуже прихильну, в статї віденського посла Пернерсторфера.
Поморський тунель. В Анґлїї і Франції виринають урядові проєкти поморського тунелю, який буде лучити Калє і Довер. Приклонники будови тунелю є погляду, що воєнна комунїкація між Францією і Анґлїєю відбувала ся би богато лекше та швидше новою поморською дорогою, ніж досї. Транспорти війск можнаби з одної пристани доставити до другої протягом 40 мінут та з малими розмірно коштами. Спорять тільки Анґлїя і Франція про те, де має станути стація, що удержувати-ме рух поїздів. Щоби тунель не був шкідний для війскових інтересів нїякої зі сторін можна би його так побудувати, що на значну віддаль перед морським берегом Франції, чи Анґлїї на случай потреби наповнено би його отруйними ґазами або залито водою. Впрочім, щоби одна сторона не була загрожена другою, можна би в Калє і Довері уставити відповідну скількість гармат. Мали би бути побудовані два підводні тунелї для дороги в один і другий бік, кождий з них мав би довжини 46½ км., з того 35¼ км. під водою. Кошти будови мають виносити 16 мілїонів фунтів. 