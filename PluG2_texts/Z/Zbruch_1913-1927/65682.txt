Цїсар і Поляки.

7. мая 1917.
Побут цїсарської пари в Кракові своїм розміром і своїм змістом виріс далеко понад значінє звичайної візити Монарха в однім з коронних країв. В присутности відповідальних мінїстрів — президента мінїстрів ґр. Кляма-Мартінїца і польського ("галицького") мінїстра д-ра Бобжинського Його Величність цїсар Карло зложив дуже важні заяви на річ Поляків: потвердив і приняв на своє імя зміст акту 4. падолиста 1916 р. як що-до будови польської держави з Королївства Польського, так що-до Галичини, тай торжественно проголосив дальше істнованє тих особисто-полїтичних взаємин Пануючого Дому з польським народом, які навязали ся були і розвинули ся за володїня бл. п. цїсаря Франца Йосифа.
Полїтичне значінє сих заяв тим висше, що зложені вони в небувало драматичнім моментї міжнародної і воєнної полїтики, в моментї напруженого ожиданя грядучих подїй.
Пробувати в українській дневнику аналїзувати подїю, яка висловилась у передучорашних заявах в Кракові, було би серед істнуючих від носин задачею невідповідною.
В святочних промовах української справи посередно торкнулись слова Його Величности про "згоду обох народів, котрі заселюють край", яку повинно утвердити перевезенє акту 4 падолиста 1916.
______
На повитанє цїсаря в Кракові "Czas" з 4. с. м. написав:
"Є він наступником монарха, який перший мав відвагу надати Полякам у державі рівні з иншими права, припустити їх до співправлїня й щиро допомогти до розвитку нашого національного житя на всїх полях. Ту традицію свого попередника, перервану хвилево наслїдком війни, молодий монарх підняв на ново сильною рукою. Від пару місяцїв є ми свідками, як ступнево усуває зажаленя нашого краю, вирівнує помилки, що відносять ся до нас, навязуючи нитку порозуміня, яку пробовано перервати зі шкодою для держави.
"На його побут у Кракові, на слова, які завтра впадуть з його й нашої сторони, має звернені очи і слух цїлий край. В столици держави ведуть ся тепер переговори над кінцевим управильненєм нашого відношеня до монархії по думцї торжественної обітницї його поперед ника. Можемо з повною вірою надїяти ся, що вплив монарха не позволить полагодити сеї справи проти наших справедливих управнень...
"На завтрішне принятє монарха має одначе звернені очи не тільки наш край, але також цілий наш нарід. Відданє лєґіонів Польщі й іменованє останній днїв (себто іменованє ґр. Шептицького ґенерал-ґубернатором) скріпили ще сердечний звязок з династією, такою популярною на цїлім просторі польських земель. Не знаємо, як повернеть ся дальша доля воскрешеної польської держави, одначе в кождім разї буде вона потребувати сильної точки опертя і підпертя. Католицька династія, для Польщі щиро прихильна, пануюча над кільканадцяти народами і краями, з яких кождий має признану змогу свобідного розвитку й рівноправности з нашими, така династія і підлягаюча її скиптрови держава є природним опікуном польської держави".
______
Варшавський "Kurjer Polski" містить статю "Król albo regent", в якій читаємо:
"Ґазети піднесли справу великого значіня: вказали на пильну потребу доповненя акту 5. падолиста покликанєм реґента, який був би символом польської державної власти І видимим представником польської незалежної держави. Можна би піти ще далї й бажати собі не реґента, але вже польського короля. Можна би від князя крови, який був би готов приняти польську корону на поклик польського народу в часї, коли вже настане мир і уложать ся відносини, вимагати, щоб і він зробив деяку посвяту для добра нашої держави, приймаючи корону в часї, який ще є періодом бурі й боротьби. Але сю трудну справу відкладаємо до иншої нагоди і не ставимо питаня: король чи реґент, тільки: король або реґент".
Покликанє короля або реґента вважає "Kurj. pol." антидотом проти "баламутства, якого зерна східний вітер так щедро тепер навіває". "Коли-б нинї король або хоч реґент став на фронтї польської держави, було би се і фактичне і правне рішуче відрізанє Польщі від ферментуючих в Росії концепцій втягненя також польської реслублики до російської федерації".
______
Нинїшня "Gazeta Wieczorna", обговорюючи значінє побуту цїсаря в Кракові для польської справи, пише про польсько-українські відносини в Галичинї:
"Усамостійненє нашого краю станеть ся певне тим, чого бажає собі цїсар Карло: фундаментом польсько-української згоди, бо чим більше прав мати-муть Поляки в границях відокремленої Галичини, тим більше могти-муть давати їх Українцям; тим більше зменшать ся площі тертя взагалї, чим більше зникнуть можливости нашого конфлїкту на позакраєвім теренї і полїтичного виграваня одної національности проти другої".
Що значить ся польська торжественна мова в перекладї на полїтичну прозу, се записало нестертими буквами в серци кождого Українця дотеперішне польське панованє над українським народом. 