◦ ◦ ◦ ◦ ◦ ◦ ◦ ◦ ◦ ◦

Конкурс на популярні розвідки. Головний видїл Товариства "Просвіта" оголошує отсим конкурс на три премії з фундації ім. Стефана Сас Дубравського за написанє популярних розвідок в українській мові з области історії, ґеоґрафії, етноґрафії, полїтичної економії, господарства і права. Також можуть бути нагороджені історичні оповіданя (белєтристичні). Висота премії виносить: 1. За працю (мінїмально) 7 аркушів друку 900 корон, 2) 4 аркуші друку 540 корон, 3) 3 аркуші друку 360 корон. Пожадане, щоби зміст розвідки був ведений в тонї оповіданя. Преміовані працї переходять на власність Товариства "Просвіта", а неприняті будуть звернені авторам. Оцїнка праць і преміованє наступати-ме в міру їх впливу. Працї належить надсилати до канцелярії Товариства "Просвіта" у Львові, Ринок ч. 10. — За Головний Видїл Товариства "Просвіта": Іван Кивелюк, голова. Антін Гапяк заст. секретаря.
Просвітна секція Сеюза Українок отвирає курс модельованя, витинаня, виробу забавок і прочих дїточих занять для провідниць захоронок, сирітських приютів і матерій. Курс тривати-ме два місяцї, три рази тижнево по дві години, за місячною оплатою 10—15 К. Коли зголосить ся більше число учасниць, буде кілька безплатних місць для семинаристок. Зголошеня принимає п-на Олеськівна, вул. Цитадельна ч. 9 між 3—5 год. попол.
В честь митрополита ґр. Шептицького відбув ся — як нам пишуть з Відня — дня 17. с. м. заходами п. Василька вечір, в якім крім присутних у Віднї українських послів брали участь ще й отсї особи: охмистр дв. кн. Гогенльоґе, нїм. посол кн. Штольберґ, президент мїністрів д-р Зайдлєр, мінїстри Тоґенбурґ, Банганс, Сільва Тарукка, Віммер, Горбачевський, президент найв. палати рахункової бар. Бек, бурмистр Вайскірхнер, намісник Бляйлєбен, директор полїції Ґаєр, угорські вельможі Ердеді і Семере тай чимало членів палати панів і послів.
За здоровлє учеників акад. ґімназії. З міста нам пишуть: Родичі, яких дїти ходять до української ґімназії у Львові, звертають ся отсим до ц. к. Шкільної Ради краєвої з чемним запитом, чому шкільні кімнати обох українських ґімназій у Львові помимо зимна до cего часу не є опалювані? Вже само приміщенє сих ґімназій є страшне! Кімнати низкі і темні і без сонця — правдиві пивницї! Отже мимо cего, що нема ще морозів в шкільних кімнатах страшне зимно! Тому не дивниця, що великий процент молодїжи сих українських ґімназій реґулярно хорує і вмирає. В польських ґімназіях вже давно шкільні кімнати опалюють — вони мають опал, уголь і дерево а в нас все чогось брак! На все тоє байдужно дивимо ся! Терпимо, а молодїж наша без ратунку гине.
Продажа сконфіскованих артикулів. Ві второк 20 падолиста 1917 буде відбувати ся у міськім склепі апровізаційнім при вул. Академічній ч. 3 від год. 11 перед полуднем.
З полону пишуть нам: Дня 1. липня с. р. попали ся в полон здорові кур. лїкар УСС, д-р Кость Воєвідка і сан. четар Микола Білецький. Оба живуть в Дарници коло Київа, 260 полевий запасний госпиталь. — Поручник Микола Самборський подає до відома свою адресу: Cassino, Italia (Ргovin. Caserta). 