◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з 8 вересня
Війна на Сходї. Фронт проти Ромунїї: По обох сторонах шляху Петрошенї-Гатсеґ ведуть ся бої від учора пополудня. На захід від Csik Szereda війска наші супроти наступу переважаючих ворожих сил уступили на гори Гарґіта.
Фронт архикн. Карля. В Карпатах і Східній Галичинї далї ведуть ся бої з незменшеною силою. Особливо на схід від Галича вони дуже зажерті. Там ворог тричи поновлював свої безуспішні наступи. Всї становища є в наших руках.
Фронт кн. Лєопольда Баварського: Положенє незмінене.
Війна з Італїєю. На фронтї Побережа Monte San Gabrielo і сїдло Доль, на фронтї Тиролю наші становища на південь від Travignolo і долини Фляймс були в постійнім огни артилєрії. На схід від Val Morbis удачна виправа наших війск дала нам 45 полонених.
Війна на Балканї. Слабші ворожі віддїли, котрі були перейшли через Воюшу, відкинені нашими сторожами назад на південний берег.
Воєнні комунїкати нїмецького ґенерального штабу з 8. вересня.
Західний терен війни. Над Соммою на північ від ріки продовжаєть ся значна артилєрійська дїяльність. На південь від ріки по пол. розгоріла ся на ново боротьба піхоти. Наступаючі відперті з великими для них втратами. На захід від Берні остали окремі части ровів в його руках.
На право від Мози, як додатково доносять, у передучерашних боях втрачено терен на південний схід від Сувіль.
Східний терен війни. Фронт кн. Лєопольда Баварського: Нїчого нового.
Фронт архикн. Карла: Над Золотою Липою на південний схід від Бережан і за Нарзївкою розбили ся численні російські наступи серед поважних втрат для противника. В Карпатах мали успіх нїмецькі підпринятя на південний захід від Зеленої і на захід від Шіпоту. На південний захід від Шіпоту відперто сильнїйші неприятельські наступи.
Балканський терен війни. На північ від Добріча болгарські і турецькі віддїли відперли знов сильнїйші російсько-ромунські наступи. 