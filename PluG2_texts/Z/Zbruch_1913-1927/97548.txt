◦ ◦ ◦ ◦

"Большевизм" на Покуттю. "Дзєннік людови" з 8 ц. м. подає: "Український бунт на Покуттю здавлено. Військо, яке війшло до Жабя, покарало "по воєнному" (а як, це вже догадайтеся) низку сіл. Арештовано 70 осіб. Викрито большевицьку аґітацію. Одначе підкладом большевизму: голод, нелюдські реквізиції (за котрі платиться 400 марок), биття рільних і лісових робітників. Косівський староста не повинен ані години довше лишитися на своїм становищу — бо баґнети не завжди на довго помагають". Отже не Гуцули винуваті! А кров їхня ллється...   Віднова "Української Бесіди" у Львові. Виділ Товариства "Українська Бесіда" у Львові повідомляє своїх членів, що по одержанню дозволу розпочав свою статутову діяльність. З днем 8. мая ц. р. отворено для членів комнати Товариства.   Милі гості. Покищо живуть вони на Ялівці. Приїхали транспортом з Проскурова. Се члени галицького товариства драматичного в числі около 20 осіб. Між ними є й наші давні, добрі знакомі як: Іван Рубчак, Андрій Шеремета, Петро Сорока, Осип Бенцаль, Шиян, Ничка, Ковальський, Старух, Микитин, а з жінок Юрчакова, Коссак-Сорокова, Наталка Левицька, Філюсівна Бенцалева, Терещенко.   Ґенерал Тарнавський не жиє? Відома з подавання брехливих вістей "Ґазета поранна" дістала з Винниці телєґрафічну вістку, що українського ґенерала Тарнавського перед двома неділями застрілив У Бердичеві Жид-революціонер(!). Вістку сю треба приняти з великою резервою. Ґен. Тарнавський був, як відомо командантом частини галицької армії, яка опинившись в безвихіднім положенню, піддалася коло Козятина Полякам.   Чистий дохід з Шевченкового Концерту устроєного молодіжю академічної ґімназії у Львові, виносить 2.179 К 55 с. Розділено його по рівній части між запомогове Товариство "Руслан", "Товариство опіки над молодіжю" і "Рідну Школу".   На кару смерти засудив оноді краківський суд бандита Гайдуґу. Його два спільники одержали 20 і 15 літ тяжкої вязниці. Засуд смерти виконано в три годині по оголошенню вироку.   Світової слави пяніст Вільгельм Бакгавс виступить у Львові з концертом, який відбудеться дня 11. мая.   Громадська думка 