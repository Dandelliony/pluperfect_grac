◦ ◦ ◦ ◦

Після розгрому Махна в Катеринославі.   ОДЕСА. Тут одержано звістки, що під час бою республіканських військ з Махнівськими бандами та большовиками б Катеринославі скількість убитих досягає 1,750. Республіканців було вбито 500 чоловіка: махнівців і большовиків — 1300 ч. та мирних громадян — 250 м. Поранених було: республіканців — 300 ч. махнівців — 800 ч. і мирних громадян — 150. У це число не увійшло біля 800 махновців і большовиків, частина яких втонула в Дніпрі, а частина знищена при сутичках та переслідуванню большовиків при відході. Крім того республіканці захопили біля 600 махнівців у полон.   Грецькі війська у Одесі.   ОДЕСА, 21 січня. За останні два дні на трьох пароплавах привезено в Одесу з Салонік більше трьох тисяч грецьких військ у повному бойовому порядку. З військами прибуло багато військового грузу. Грецька кольонія в Одесі щиро вітала своїх земляків. Ждуть нових транспортів грецьких військ. Вони будуть підлягати ґенералу д'Ансельмові.   Делєґація від Кавказських республік.   ОДЕСА. Як повідомляють з Тифлісу, через Батим виїхали вірменська та азербайджанська делєґації до Парижа на всесвітню мирову конференцію. Анґлійці представили делєґаціям спеціяльний пароплав. Ще раніш виїхала до Парижа грузинська делєґація.   Провина Вільгельма.   Одеса, Радіо з Парижа повідомляє, що на антантській мировій конференції, котра тепер відбуваєть ся в Парижі, Клемансо оголосив текст листа Вільгельма до Франца — Йосифа про необхідність почати війну. На підставі цього документу Клємансо вимагає оддати Вільгельма під суд.   Польскі забагання.   ПАРИЖ, 22. Парижський представник "Нової Цюріхської Ґазети" мав можливість узнайомитись з офіцияльною картою, котру польський національний комітет думає подати мировій конференції.   По цьому плянови Польща хоче мати 450 тис. км. на 38 міліон людности. Польща віддає незалежній Литві частину історичної польскої території, але вимагає Вільно, Ґродно, та Минськ; Волинь та Поділє лишаєть ся Україні, але східна Галичина прилучаєть ся до польского королівства — Тешин в австрійській селезії, по згоді з Чехами гадають прилучити до Польщі. Назвичайно багато хоче Польша урвати й від Німеччини.   Повстання в Басарабії.   Жорстоке поводження Румун з українським населенням Басарабії викликало стихійно повстання проти румунських ворогів. Всі инші народности Басарабії стали дружньо й одним фронтом борють ся за визволення із румунського ярма. Зо всіх боків прибувають басарабські втікачі, щоб орґанізовано задати рішучий удар румунській реакції. На чолі повстання стоїть Рада басарабського визволення.   Танки в Одесі.   21-го січня прибула до Одеси нова партія танків в скількости 20 штук, які пройшли по центральним частинам міста.   Український голос 