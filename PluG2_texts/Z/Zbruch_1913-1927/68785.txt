◦ ◦ ◦ ◦ ◦ ◦ ◦ ◦ ◦ ◦

Перед утворенєм нового російського правительства.
ПЕТРОГРАД (Пет. Аґ.) В ночи 19. с. м. відбула ся спільна конференція видїлу робітницько-жовнїрської Ради і відпоручників селян.
Принято ухвалу, щоби скликати протягом 4 днїв загальні збори видїлів місцевих робітницько-жовнїрських рад і представників селянських ряд в цїли нарад над справою утвореня нового кабінету. До хвилї розвязаня тої справи цїла власть повинна остатись в руках теперішного правительства.
Автономія Фінляндії.
ГЕЛЬСІНҐФОРС (Ткб). Сойм 175 голосами проти 27 признав наглість закона про автономію Фінляндії, а 136 голосами проти 55 приняв сам проєкт закона.
Новий воєнний винахід Едізона. 
"Niauve Rouerdamsche Courant" доносить, що Едізонови повів ся винахід, незвичайно важний для веденя війни. Нїякі подробицї нового винаходу незнані, відомо лише стільки, що його виробляєть ся у фабрицї, відрізаній зовсїм від світа високими мурами, а робітники, які згодять ся на роботу там одержать, що правда, дуже високу плату, але мусять обовязати ся, що протягом десяти місяцїв не вийдуть з фабрики і не будуть вести нїякої кореспонденції.
Нове назвище анґлїйського королївського дому. 
Бюро Рейтера доносить: На засїданю тайної ради король приняв для себе і для своєї родини назвище Windsor.
Уличні револьти в Петербурзї.
ПЕТЕРБУРГ (Птр. тел. аґ.) Тимчасове правительство рішило у порозуміню з виконуючим комітетом робітників і жовнїрів покликати осібну комісію, яка має стояти постійно в контактї з головнокомандуючим петроградського округа.
ПЕТРОГРАД (Петрогр. тел. аґенція). В порозуміню з виконуючим видїлом жовнярських і робітничих рад приказало правительство опорожнити палату балєтницї Кшесїнської і Петропавловську кріпость, бо в обидвох місцях було чимало узброєних людий. Палату Кшесїнської застали війска опорожнену, але найшли на місци богато вибухового матеріялу.
В Петропавловській кріпости натрафили на опір. Та скоро тільки віддано стріли в повітре, узброєнї піддали ся. Тодї піддали ся також повстанцї, що обсадили передмістє Василів Острів по другім боцї Неви.
ПЕТРОГРАД (П. Т. А.) Штаб воєнного округа в Петроградї ствердив понад усї сумнїви, що уличні непокої можна вважати покінченими.
Всї війскові особистости заявили штабови готовість піддержати правительство в його зусилях вернути порядок в столицї.
Звідомленє ц. і к. ґенерального штабу з 20. липня.
Визвані ворожою офензивою, яку держави антанти і Америки вимусили проти волї російського народу, перейшли союзники вчора в Східній Галичинї до протинаступу. О 5.30 рано розпочали в области між Зборовом і Серетом нїмецькі і наші батерії могучу дїяльність. В передполудневих годинах прийшло до приступу нїмецької піхоти в супроводї ц. і к. віддїлів. Побідники перебили ся через 3 сильно вибудовані лїнїї. Росіяни уступили в повній розтїчи, лишаючи на побоєвищи богато трупів і тяжко ранених. Полонених начислено до вчорашного вечера кілька тисяч. На инших відтинках галицького фронту прийшло до ряду дрібних, для нас успішних боєвих дїяльностий. Під Новицею на півд. від Калуша російські наступи здавлено артил. огнем оборонцїв. У Карпатах ворожий артил. огонь піднимав ся місцями понад звичайну міру.
На італїйськім теренї: Збільшена дїяльність оборонна артилєрії над Сочею.
Звідомленє головної нїмецької кватири з 20 липня.
Фронт кн. Лєопольда Баварського: Дня 1. с. м. російське правительство повело в Східній Галичинї часть російського війска до офензиви, котра після незначних початкових успіхів незабаром спинила ся наслїдком великанських втрат. Російський жовнїр, котрого бажанє мира висловлювалось майже на всїх місцях фронту пробами мирного наближеня до противників, знов на дармо пожертвував ся для антанти. У відповідь на наступ Росіян розпочали наші війска протинаступ. Під особистим проводом начального вожда нїмецькі корпуси після руйнуючого огневого підготовленя союзних артилєрій пішли проти російських становищ між Серетом і Золотою Липою і перебили три сильні оборонні колюмни.
Ворог мав тяжкі кріваві втрати і уступив в розтїчи. Коло Якобштату, Двинска і Сморгоня тай здовж Стоходу і від Золотої Липи аж на південь від Днїстра огнева дїяльність почасти значно зросла. Наші напади і сильні звіди довели многократно до гарних успіхів. Під Новицею над Лімницею відбито з великими втратами нові сильні російські наступи.
Фронт архик. Йосифа: В північних Карпатах огонь сильнїйший нїж звичайно. Також у горах на схід від долини Кезті Вашаргелї зросла боєва дїяльність. 