◦ ◦ ◦ ◦ ◦ ◦ ◦ ◦ ◦ ◦

Ц. і к. команда м. Львова оголошує: Команда міста є в тім милім положеню, що може оголосити, що наше війскове положенє на східнім фронтї знов значно полїпшило ся та що всяка небезпека для Львова минула. Населенє може бути зовсїм спокійне. Нема абсолютно для населеня причини виїздити зі Львова. З огляду на те, що всї банки й каси ощадности остають на місци, властителї вкладок не мають причини до передчасного вибираня своїх вкладок з банків і кас ощадности. Наслїдком подїй минулого тижня окремі несовісні торговцї пробували від властителів ґрунтів дістати худобу і предмети поживи за безцїн. До тих шкідників примінить ся безоглядно строге поступованє. Є патріотичним обовязком кождого горожанина безпроволочно доносити командї міста про такі подїї, які дійшли до його відомости. Також є патріотичним обовязком зараз доносити про людий, які розширюють фалшиві або пересадні відомости або поголоски, щоби можна вимірити їм в дорозї наглого поступованя справедливу кару.
Важне для ополченцїв з провінції. Урядово оголошують: По думцї зарядженя ц. і к. команди міста у Львові з 19. червня 1916 повинні всї ополченцї, прибувші з евакуованих повітів до Львова, явити ся до перегляду перед комісією переглядовою Ч. 7 у Львові і мають зголошувати ся в цїли виставленя переглядових грамот в Маґістраті побіч промислового бюра ІІ. поверх (Департамент V) в годинах від 9. рано до 1. з полудня і від 3. до 6. по полудни.
Сплата податків. В околицях, що оставали під російською інвазією, не провадить ся ще правильної екзекуції за незаплачені податки. Одначе є безсумнївне, що богато податників з тих околиць вже тепер може поплатити залеглі і біжучі податкові належитости. Таких податників візвали вже або небавом візвуть податкові власти І. інстанції до заплати, вказуючи на теперішне виїмкове положенє держави та на користи, які їм принесе добровільна сплата тепер, коли ще спочиває екзекуція. Бо мінїстерство скарбу признало при таких сплатах значні полекші а іменно: опуст відсотків проволоки та значну знижку, а в деяких случаях навіть повний опуст загальних екзекуційних коштів. Сю скарбову акцію мінїстерства скарбу підпер і краєвий Видїл, доручаючи повітовим видїлам, щоби через маґістрати і громадські зверхности завізвали населенє до добровільної сплати податків. До того від себе Краєвий Видїл додав ще дальшу полекшу, опускаючи при таких сплатах відсотки проволоки від краєвих додатків. Ті, що залягають з податками, а можуть платити, повинні у власнім інтересї чим скорше скористати зі згаданих полекший, бо після піднятя в дотичній околици екзекуції примінить ся тільки незначну часть тих полекший. До того вже тепер буде провадити ся екзекуцію проти тих залягаючих з податками, що-до яких податкові власти І. інстанції порішать, що вони годні платити і їх візвуть до заплати. При сплатах, які будуть спричинені вже такою екзекуцією, будуть могли податники користати тільки з незначної частини полекший.
Новий управитель львівського староства. Радник намісництва Желєський, ново іменований управитель ц. к. староства у Львові обіймив урядованє.
Приїзд бранців з Росії. Дня 20. с. м. в полуднє приїхало до Відня 300 бранцїв з Росії на основі виміни. На привитанє вийшла Архикнягиня Марія Тереса та начальники війскових і цивільних властий. Приїзжих принято обідом.
Смерть славного летуна. З Липска доносить бюро кореспонденційне, що славний летун надпоручник Імельман впав сими днями з лїтаком на землю і вбив ся. 