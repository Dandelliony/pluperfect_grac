◦ ◦ ◦ ◦ ◦ ◦

В справі приняття залізничників до служби. Дирекція залізниць у Львові продовжила речинець вношення подань о приняття до 15. марта ц. р Подання мусять внести ці всі що досі ще не зголосилися до служби. Ті, які вже зголосилися у своїх начальників або в дирекції та з якими зроблено вже переслухання нових подань вносити не потрібують. Дирекція залізниць в Станиславові повідомляє, що службовики австрійських зелізниць, які мають право приналежности в одній з громад давного австрійського забору, що підлягає тепер Польщі, які по перевороті з 1. листопада 1918 р. остали в українські службі, а які дотепер не внесли устної або писемної просьби о приняття їх до служби при польських державних залізницях, можуть зробити це ще тепер, але найпізніше до 15 марта включно. Подань, внесених по цьому терміні, не будеться узгляднювати.   Хліба й сьогодні нема у Львові! Перед склепами знову вистоюють цілі громади жінок, вижидають годинами, а хліба не дістають. Колиж вже сповняться запевнювання апровізаційних опікунів і бодай через якийсь місяць населення безпереривно буде діставати свою скупу рацію хліба? Бульби і так нема, на базарі нічого не бачимо — до чогож це все веде?   Зігниле збіже вислав до Львова варшавський "Puzapp". З 12 вагонів 2 знищені зовсім. Причиною мало бути це, що збіже заляно водою, щоби мало більшу вагу. І це діється тоді, коли населення голодує не маючи тижнями хліба. Гарна господарка.   Дальші арештування. В четвер бачили ми, як двох жандармів вело вулицями міста арештованого о. В. Пеліха, пароха з Радехова. В селі Райтаровичах арештовано К. Пелехатого і відвезено до арештів в Самборі.   Новий розпорядок. З огляду на недостачу дрібних грошей, дирекція залізниць у Львові видала заборону залізничим касам міняти гроші і не видавати здачі дрібною монетою. Кожда особа повинна мати вже зарання приготовані гроші.   Засідання тимчасової ради міста Львова відбулося в четвер. Рішено призначити Союзови католицьких жінок 58 морґів ґрунту на паєві огороди. З одного морґа має бути 28 паїв, оплата виносить 10 марок від одного паю. Відтак рішено прийти з субвенцією для кількох гуманітарних інституцій. Далі зрівняно платні урядників і акцизової служби зі скарбовою сторожю. Змінено назву школи ім. Єлизавети на школу ім. Марії Конопніцкої. Вкінці заряджено тайне засідання ради.   Вперед! 