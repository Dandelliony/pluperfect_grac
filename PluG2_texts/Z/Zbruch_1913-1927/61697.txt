◦ ◦ ◦ ◦ ◦ ◦ ◦ ◦ ◦ ◦

Відзначенє нїмецького ґенерального конзуля у Львові. Кореспонденційне бюро оголошує: Нїмецький ґенеральний конзуль у Львові п. Едвард Гайнце одержав від нїмецького цїсаря особливе відзначенє у видї зелїзного хреста II. кляси на біло-чорній стяжцї. Для осіб, які не мають нагоди на фронтї добути собі зелїзний хрест, є таке відзначенє незвичайною почестю.
Комітет повітових рад. Польські дневники доносять, що дня 22. сїчня відбулися у Львові збори повітових рад із східної Галичини в цїли утвореня орґанїзації, яка би заступала галицькі автономні уряди, що з приводу воєнних подїй не урядують, в виконуваню їх прав і обовязків. До стислїйшого виконуючого видїлу вибрано: кн. Владислава Сапігу як предсїдателя, Фелїкса Ґнєвоша як його заступника, Олександра Домбського, д-ра Адама Ґлажевського, Владислава Країнського і д-ра Станислава Рудрофа. Виконуючий видїл має "помагати сторонам в приватних і публичних справдї, при яких рішеню треба співдїяльности горожанських чинників."
Краєві нафтові централї. Для обороту нафтою мають бути заведені для кождого коронного краю окремі уряди при краєвих правительствах. Такий уряд має теж бути зорґанїзований в найблизшій будучности при галицькім намісництві.
Чи є українська захоронка і церков? Пишуть нам: "Gazeta Lwowska" ч. 18. і 21. сїчня 1917. доносить, що в Освєнцїмі будуєть ся великий барак для "uchodźców", де вже є "kosciół і ochronki". Се певно також для нещастних евакуованих Українцїв. Запитую: чи забезпечені там інтереси нашого обряду? Рівнож у Львові при вулици Кадетській повстає "przytułek" для полишених дїтий і сиріт — запитую: чи забезпечені там інтереси нашого обряду?
Цернін чи Чернін? З Відня нам пишуть: Редакція "Дїла" транскрибувала доси імя австро-угорського мінїстра загр. справ так, наче-б се було імя мадярське або нїмецьке. Тимчасом імя "Czernin" є походженя чеського і читається "Чернін". 