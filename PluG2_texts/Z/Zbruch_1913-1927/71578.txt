◦ ◦ ◦ ◦ ◦ ◦ ◦ ◦ ◦ ◦

  Засїданє секцій товариства "Сїльський Господар" у Львові. В цїли обговореня рескриптів ц. к. намісництва — Краєвої Централї для господарської відбудови Галичини з дня 24. вересня с. р. ч. 18293/ІІ, якими признаєсь товариство "Сїльський Господар" виконуючим орґаном Централї відбудови краю при проведеню акцій відбудови рільництва у всїх його областях, просить Краєве Тов-о господарське "Сїльський Господар" у Львові членів секцій: технїчно-рільничої, годівельної, городничо-садівчничої, пасїчничої і для годівлї дробу, на засїданє, яке відбудеть ся в пятницю дня 12. жовтня с. р. в год. 9 перед полуднем. Оповістка отся становить переданє запрошень для членів названих секцій Товариства.
Перемиський епископ д-р Йосафат Коциловський виїздить з Перемишля в суботу 6. жовтня с. р. на цїлий тиждень.
Духовна Семинарія у Львові, як нас офіціяльно інформують, в сїм шкільнім роцї буде отворена з огляду на апровізаційні трудности аж з днем 1. н. ст. падолиста. Того дня питомцї мають явити ся в семинарії, заосмотрені у власну одежу. Вписи в унїверситетї і іспити назначені на перші днї падолиста.
За мандати Маркова і Куриловича. Пос. о. Чайковський, який вступив до парляменту як заступник пос. Куриловича, поставив внесенє о признанє важности мандатів Маркова і Куриловича. Внесенє, яке підписали Чехи, мотивуєть ся тими самими арґументами, що внесенє о признанє важности мандатів Крамаржа й инших чеський послів.
Перші українські курси для дїтий від 3—7 лїт ведуть ся вже під управою п. Софії Олеськівної! Науку ведуть фахові учительські сили, образовані за границею. Школа приміщена серед огородів, з видом на цїле місто, відповідає вимогам модерної шкільної естетики і ґиґієни. Особливу увагу звертаєть ся на вихованє національне, рідну мову і пісню. Окремий віддїл нїмецької конверзації. Крім шкілки ведуть ся також курси нїмецької і фрацуської мови для старших. Вписи відбувають ся ще тепер між 4—5 год. в школї коедукаційній при вул. Цитадельній 9 (Бічна Оссолїнських) І. поверх.
Від Біблїотеки Наукового Товариства ім. Шевченка. Управа Біблїотеки взиває отсим усїх, то визичили перед війною з Біблїотеки книжки або рукописи, щоби були ласкаві звернути їх у як найкоротшім часї на адресу: Біблїотека наукового Tов-а ім. Шевченка у Львові, вул. Чарнецького ч. 24.   