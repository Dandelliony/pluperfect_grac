◦ ◦ ◦ ◦ ◦ ◦ ◦ ◦ ◦ ◦

З уступленєм п. Грабовського зі становища правительственного комісаря м. Львова уступає перший за весь час істнованя львівської міської управи начальник львівської адмінїстрації, який навіть супроти українського елєменту зберігав певну приличність, закономірність і предметовість. По правлїню всяких пп. Найманів була то у Львові новість, якій належить ся признанє. Висловлювалась вона на зверх головно в друкованю переважної части публичних оповісток також в українській мові й письмі — в місце дотеперішного свідомого "переочуваня" українських язикових прав. Особливо в першім періодї урядованя п. Ґрабовського було замітне стремлїнє також в инших областях житя іти, бодай в дуже скромних і обмежених розмірах, на стрічу пошанї національних прав і потреб української людности; в другім періодї відносини замітно змінили ся — імовірно не без впливу відомих полїтичних кругів польських, котрі в тім часї знов піднесли голову високо — супроти українства. Одначе все таки навіть тодї звичаї і методи пп. Найманів не віджили до нового блеску. Пращаючи п. Грабовського, можемо се ствердити прилюдно.
Посилки до Галичини застановлені. Урядово доносять: На разї не буде приймати ся до 24. с. м. посилок до Галичини, з виїмком посилок війскових, службових і санїтарних тай пакетів з дріжджами і грошевих посилок.
Відносини на провінції. 3 Перемишлян нам пишуть: Що дорожнеча тепер страшна, се річ не нова. Але такого лихварства, такого підбиваня цїн і здирства — думаю — нема нїде в цїлій Галичинї, як у нас в Перемишлянах. Прим. 1 кґ. цукру платить ся у Жидів 5 до 6 кор., 1 лїтр нафти 5 до 6 кор., за малі пачки тютюну, котрі коштували по 65 сот., беруть у нас по К. 1.60 до 2 К. 40 сот., 1 кґ. муки коштує 3 до 4 кор. і т. д. Ми не розуміємо, на що властиво є максимальні цїни — чи вони не обовязують нашого повіту? Про артикули, на які нема максимальних цїн, як н. пр. мило, шкіра на обуву, всїлякого рода матерії і вище, то вже нема й що балакати. Річи страшні, нечуйні — хоч гинь! Річ цїкава, чи п. староста перемишлянський знає про ті справдїшні злочини лихварів, — бо доси він на те анї слівцем. Коли не знає, то ми отсею дорогою подаємо йому до відомости і доручаємось його ласкавій памяти.
Смерть полковника Українця. Дня 18 с. м. помер у Софії тамошний ц. і к. війсковий атташе полковник штабу ґенерального Іван Новак. Вчора перевезено тїло покійного до гр.-кат. каплицї, звідки відбудеть ся завтра похорон після гр.-кат. обряду. При вмираючім був його брат, лїкар маринарки. Покійний був по народности Українець. З нагоди його смерти вислав король Фердинанд кондолєнційну депешу до цїсаря Карла, котрий телєґрафічно на ту депешу відповів.
Відзначенє в ц. і к. воєнній маринарцї. Остап Цицїв (зі Стрия), ц. і к. начальник бездтротного телєґрафу на патрулевім суднї "Віза", одержав срібну медалю хоробрости першої кляси. 