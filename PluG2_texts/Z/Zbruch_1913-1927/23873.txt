◦ ◦ ◦ ◦ ◦ ◦ ◦ ◦ ◦ ◦

Росия й Анґлїя.
Поволи, але без упину, ослаблюють ся звязки, що лучили доси сяк-так Анґлїю з Росиєю. В Льондонї й Петербурзї вже зареґістровано взаїмне охолодженє відносин. Анґлїйсько-росийске порозумінє з самого початку мало виключно дїловий характер, і воно починає слабнути, бо вже не дає нїяких користий. В Парижи випробували всїх способів, щоби затїснити звязки між Росиєю й Анґлїєю, одначе се не вдало ся. Перед подорожию короля Юрия до Франциї була бодай надїя на те, що вдасть ся довести до фльотової комісиї між обома державами. Тепер не підлягає сумнївови, що про се нема чого й мріяти. Офіціозне дементі Нового Времени й заяви Ґрея в парляментї є досить виразні.
Навпаки, що раз сильнїйше починають проявляти ся моменти, які вказують на зміну у взаїмних відносинах обох держав. Анґлїя приступила до порозуміня з Росиєю тому, що хотїла таким способом краще вести боротьбу проти Нїмеччини. Росия думала, що їй удасть ся приєднати Анґлїю до своєї політики на Балканї. Підчас боснійської крізи Анґлїя дїйсно була на сторонї Росиї й Франциї проти Австриї й потрійного союза. Але друга мароканська кріза відкрила Анґлїї очи на небезпеку, яка загрожує їй, коли вона занадто тїсно лучитиме себе з якою небудь з континентальних держав. Нарештї смерть короля Едварда дала місце на анґлїйськім тронї особі, яка була вихована в імпериялїстичнім дусї й головну увагу звернула на внутрішну консолїдацию бритийської імпериї.
Балканська кріза була пробним каменем. Росия й Франция бажали веденя зовсїм окремої й самостійної полїтики. Одначе в Анґлїї зрозуміли небезпеку такого поступованя й довели до скликаня реунїону амбасадорів. Одначе дальший розвиток балканських подїй недвозначно викрив змаганя Росиї, які в жаднім разї не могли бути приємні для Анґлїї. Питанє про Дарданелї перестало бути далеким і абстрактним питанєм. І Росия побачила, що Анґлїя з отвертою нехітю й навіть ворожнечо дивить ся на її заходи на близькім сходї. Через се порозумінє з Анґлїєю відразу стратило для Росиї значну частину своєї ваги.
Рівночасно почали проявляти ся ще й инші моменти. Росия з незвичайним поспіхом будує велику фльоту на Чорнім морі. Ясно кождому, що вона робить се не для оборони своїх берегів, а для будучих виступів на Середземнім мори. Проти кого скермує вона її? Проти потрійного союза ? Се дуже можливо, але Анґлїя має такі великі й житєві інтереси на Середземнім мори, що не може байдужно дивити ся на виступ там нового чинника — росийської фльоти. Адже обставини можуть змінити ся й Росия може опинити ся серед ворогів Анґлїї. Тому там і дивлять ся з великим підозрінєм на росийські заходи й роблять відповідні приготованя.
Нарештї, в Персиї все виразнїйші стають противенства і взаїмне недовірє. Росия вже від довшого часу концентрує війско в сфері своїх торговельних впливів, а у відповідь на се Анґлїя умістила полк кавалєриї в середній Персиї, в нейтральній части, яка має для неї першорядне економічне значінє. Останними часами велику увагу звернув на себе той факт, що анґлїйське правительство стало фактичним властителем нафтової компанїї, яка має концесию на добуванє нафти по цілій териториї Персиї. Сей факт викликав велике затрівоженє в Росиї, де Новое Время вже вдарило на ґвалт. Дїйсно нафтові терени в Персиї незвичайно богаті, й вони можуть дуже придати ся на паливо для анґлїйської фльоти. Умова про розграниченє сфери впливів в Персиї, яку свого часу підписала Росия й Анґлїя, показала ся тепер перестарілою. Зрештою обидві сторони вже давно почали нарушувати її. Все се впливає на те, що Анґлїя тепер з великою резервою ставить ся до Росиї. Таке становище Анґлїї може бути найкрасшою запорукою европейського мира. 