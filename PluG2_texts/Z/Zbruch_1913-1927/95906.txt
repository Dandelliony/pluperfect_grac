◦ ◦ ◦ ◦ ◦ ◦

Комунікат товариства "Просвіта" у Львові. Головне Товариство "Просвіта" у Львові взиває всі філії і читальні Товариства приступати до відновлення просвітного життя в краю. На всі запити і письма уділяє зараз інформації. Звертати ся або особисто або письменно до Головного Товариства, Ринок ч. 10. II. пов. — У Львові, дня 18. лютого 1920 р. За головний виділ товариства "Просвіта" І. Кивелюк голова. Д-р І. Брик секретар.   Відчит проф М. Полєка на тему: "Наука граматики української мови в ґімназії" відбуде ся заходом "Учительської Громади" в четвер 26. II. о год. ½5 попол. в кл. І в. акад. ґімназії. О численну участь просить — Виділ.   Кольонізують польськими хлопами також українську Волинь. Ґазета для польських селян "Пяст" оголошує: Парцеляція. В ковельськім повіті 100 парцель по 30 морґів, в тім 10 рілі, 10 пасовиск, 10 луки по части з деревом. Колійка в місци. Ціна около 800 марок за морґ. Письменні зголошення до канцелярії дібр А. і М. Бохеньских, Львів, вул. Коперника 38.     Дзвонять шинами. Майже в кождому селі нашої країни не стало дзвонів; часть зрабовали Москалі, решту "зареквірувала" Австрія. Селяне відчувають потребу якогось сиґналу, чи то в реліґійних цілях чи в инших потребах. В Брідщині зарадили собі люде в сьому зовсім по воєнному. В окопах лежить багато траверзів-шин. Кусники шин — від пів метра до 2 метрів — придротовують до бальків та в долішній конець так звисаючих шин вдаряють зелізними прутами. При сім видають шини звук, схожий на голос дзвонів. А що довші кусники звучать грубше, коротші тонше, то в декотрих селах, на прим. в Дубю дібрали шини так, що маєть ся вражіння, неначеб справжні дзвони грали милим звуком.   На волю. О. Петра Казанівського, якого на нікчемний донос арештували иноді в Камінці струмиловій, по списанню протоколу в Золочеві випущено на волю.   Усунення української мови зі шкіл. В цілому теребовельському повіті перемінено українську викладову мову на польську, так що тепер нема ні одної української школи. Навіть в ґімназії не викладають української мови як надобовязкового предмету. В повіті досить українських учителів, та всі вони звільнені і даремно дожидають покликання до служби.   Верден — Львів. Президент Поанкаре вручив місту Верден пальми до воєнного хреста, яким наділено геройське місто. На се задивили ся Поляки та задумали наділити Львів найвищим військовим ордером "Virtuti militari".   Зголошення воєнних шкід і чинитьб. Міська оціночна комісія для державного усталення оцінки шкід і воєнних чинитьб в громадах львівського повіту, у Львові, розпочала вже урядування в льокалі при вул. 3. мая ч. 2 III. Реєстрація має обіймати шкоди воєнні і чинитьби з часів світової і польсько-української війни. Години урядові для сторін від 9—1. В інтересі пошкодованих лежить, щоби якнайскорше зголошували свої домагання.   Нова Рада 