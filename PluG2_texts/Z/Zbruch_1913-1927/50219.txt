◦ ◦ ◦ ◦ ◦ ◦ ◦ ◦ ◦ ◦

Росїйський комунїкат.
ВІДЕНЬ. (Ткб.) З воєнної пресової кватири доносять: Комунїкат російського ґенерального штабу з 8. с. м.: Над Двиною боротьба артилєрії й піхоти у відтинку Двинска. Наша артилєрія зібрала огонь на відтинок Ілукшти. Там висадили ми також чотири міни. Ми знищили неприятельскі рови і один бльокгавс. В околицї Постави і Нароч розвинула неприятельська артилєрія оживлену дїяльність. Місцями стріляла ґазовими ґранатами. В Галичинї над середною Стрипою на схід від Підгаєць австро-угорські війска трібували великими силами наступити на нас, але супроти нашого протинастуну скоро завернули.
Росія, 9 цвітня: У відтинку Риґи острілював неприятель місточко Шльок. У відтинку Якобштадт сильний огонь з обох сторін. У відтинку Двинска висадили Нїмцї коло одного з наших ровів міну. В кількох місцях перелетїли над Двиною нїмецькі летуни й кинули бомби. Наші летуни взносили ся з успіхом. Воздушний корабель типу Муромець взнїс ся в околици Риґи і кинув бомби на неприятельські позиції. У відтинку Постав і на північ від озера Нароч сильні бої крісів. В тій останній околици трібував неприятель по острілюваню зблизити ся до наших ровів, але його відперто. На инших фронтах не зайшло нїчого важного.
Перед аґлійським ультіматом до Голяндїї.
ЦІРІХ (Пр. т). "Neue Züricher Zeitung" доносить, що в Голяндії числять ся з анґлїйським ультиматом до Голяндії, в якім Анґлїя зажадає перерваня торговлї з Нїмеччиною. Воно має небавом наступити, але Голяндія напевно відкине таке жаданє.
Ромуни про промову німецького канцлєра.
БУКАРЕШТ (Ткб). Згадуючи про промову канцлєра пише історик проф. Йорґа в "Universul" таке: Канцлєр подає, що сказала би Нїмеччина, колиб союзники підняли перше слово в справі заключеня мира. Не згадує одначе і словом про Україну, нї словом про Австро-Угорщину, її надїї, про Болгарію і її певність, а що кожде заключенє мира вимагає якогось обширнїйшого поля до торгів, виходить з мовчаня канцлєра — здаєть ся — таке, що се поле лежить безпосередно в нашим сусїдстві, де входять в гру наші права і інтереси. Тому є тепер обовязком покликаних полїтиків, не тільки приглядати ся подїям і ждати, але й працювати.
Аскіт про конець війни.
ЦІРІХ (Ткб). До "Neue Züricher Ztg." пишуть із втаємниченої сторони: Відвідини Аскіта у папи не оставили за собою в Ватиканї доброго вражіня. Аскіт висказав на авдієнції думку, що війна потриває ще найменше 5 лїт. Страшні сї слова — що правда — були висказані не стільки з особистого пересвідченя, скільки в намірі зробленя вражіня. Папа як правдивий отець кидаєть ся між поріжнених синів, а мусить учути заповідь сварки й війни без кінця аж до знищеня.
Анґлїйські жінки демонструють.
РОТТЕРДАМ (Ткб.) До "Rottertamsche Courant" доносять з Льондону: Збори Союза прав голосованя жінок урядили в недїлю під проводом п. Сальвії Панкерст демонстрацію з протестом проти закона про мунїцію і воєнний обовязок. Товпа публики розбила збори і розігнала демонструючі жінки.
Воєнні комунїкати австро-угорського ґенерального штабу з 11. цвітня 1916.
Війна з Італїєю. Гарматний огонь в поодиноких відтинках став вчера більш завзятий. Неприятель острілював місцевости положені за нашим фронтом. І так були під тяжким огнем в Побережу: Дріно, південна часть Гориції, шпиталь св. Петра й кільканайцять инших місцевостей в Гориції; в Каринтії Ст. Катрайн і Уґґовіч в долинї Каналь; в Тироли Лєвіко й Роверето. Бої під Рівою тривають далі.
Воєнні комунїкати німецького ґенерального штабу з 11. цвітня.
Західний терен війни. По кількаразовім значнім збільшеню огню своєї артилєрії Англїйцї на південь від Сен Елюа зробили в ночи сильний атак ручними ґранатами, одначе ми зломили його в вирві перед нашим становищем. Се становище в цїлости є сильно в наших руках. В Арґнонах коло "Вмерлої Дївчини" і дальше на схід від Вокуа Французи кількаразовим висадженєм терену тільки собі зробили шкоду.
На теренї боїв по обох сторонах Мози боєва дїяльність також вчера була значна. Протинаступи на здобуті нами француські становища на південь від потока Форж між Окур і Бетенкур зломано, при чім ворог понїс значні втрати. Число керанених полонених зросло. 