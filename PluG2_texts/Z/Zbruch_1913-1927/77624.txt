Нове численє часу на Українї.

Григоріянський калєндар у цивільнім житю. — Середно-европейський час.
Львів, 12 марта 1918. 
У виданні у Житомирі дня 1. марта числї 14 "Вістника Ради Народнїх Мінїстрів Української Народньої Републики" читаємо такий "закон про заведенє на Українї численя часу по новому стилю і перевод годинників на середно-европейський час":
Українська Центральна Рада 12 лютого 1918 року ухвалила:
1) Завести в Українській Народній Републицї нове (Григоріянське) численє часу з 16. (шіснайцятого) числа місяця лютого 1918 року. 16 число лютого рахувати першим числом місяця марта.
2) Одночасно з сим в Українській Народній Републицї вводиться середно-европейський час: 12 годин дня петроградського меридіану з 1-ого марта нового стилю рахувати за 10 годин 52 хвилини ранку і згідно з сим у всій Українській Републицї перевести стрілки годинників.
3) Всякого роду обовязаня, котрі застає сей закон, продовжують ся з 1-го марта на тринайцять день.
4) Всї питаня, звязані в переведенєм в житє сього закона, мають вирішувати ся кожним мінїстерством по приналежности.
З оріґіналом протоколу згідно.
Заст. Голови Української Центральної Ради Арк. Степаненко.
Секретар Української Центральної Ради Мик. Чечель.
Ствердив в. о. Ґенерального писаря Ю. Ґаєвський. 