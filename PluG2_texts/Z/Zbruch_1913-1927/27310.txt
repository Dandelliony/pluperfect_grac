Поміч для збігців.

Вже в хвили, коли ворожі росийські війська переступили границі східної Галичини та північної Буковини, було для всякого, хто знає історию та положенє австрийскої України, ясним — що українському населеню прийдеть ся пережити тяжкі днї скитальства та нужди. Се-ж вступив на нашу територию відвічний наш ворог, якого орди знайшли нагоду кроваво виявити проти австрийських Українців свою національну і релїґійну нетерпимість.
І справдї почали до Відня чим раз частїйше надходити закрівавлюючі серце вісти.
Серед моря огню, між кулями ворожими, покидаючи весь свій добуток на поталу ворогови, тисячами і тисячами, непроглядними товпами серед панїчного страху втїкали без хлїба та одежі наші люди з Галичини і Буковини на Угорщину або до сусїдних країв нашої монархії, щоби ратували бодай житє.
Тяжкі, грозою переймаючі відносини, які настали в краю, та варварства ворожих війск гнали наш простий нарід і інтелїґенцию вперед, у незнані околиці, на незнані пригоди, на скитаня, а найчастїйше на голод та нужду.
Перебуваючі у Відни українські посли з Галичини і Буковини приняли ся за обдуманє ратункової акциї для тих збігців. Та коли стало звісним, що утворений за інїциятивою деяких Поляків "Комітет для поратованя збігців з Галичини і Буковини" — не хоче мати в своїм складї Українців — українські посли оснували осібний "Ратунковий Комітет для українських збігців з Галичини і Буковини", кооптуючи до вибраних членів найвизначнїйших наших земляків, поселених у Відни.
Головою комітету вибрали п. Ю. Романчука, віцепрезидента палати послів, заступниками о. мітрата д-ра Жука і пос. О. Колессу, секретарями пп. Вол. Бачинського і Сїнгалевича.
Видано відозву з зазивом до милосердя і жертволюбивости других горожан, яким щаслива судьба ощадила безпосередних прикростий війни. Звернено ся також о поміч і потертє до відповідних чинників.
З щирою подякою тут згадати треба про зичливе заінтересованє ся тою акциєю та про виявлену прихильність Ексц. Мінїстра справ внїшних Берхтольда, Ексц. Буріяна та бурмістра Відня д-ра Вайскірхнера, яким президия комітету не занедбала пояснити тяжкого материяльного положеня наших збігців, спричиненого війною, і не менше тяжкого морального, викликаного роботою наших ворогів.
З вдячностию треба згадати, що у відповідь на видану відозву почали вже до комітету напливати жертви, особливо з кругів наших нїмецких співгорожан. Комітет розвинув у Відни можливо живу дїяльність.
Секция інформацийна під проводом д-ра Голубовича займає ся вишуканєм помешкань та гляданєм за зарібком для збігців.
Секция зелїзнича під проводом пос. Льва Левицкого має за задачу спішити з першою помочию на двірцях прибуваючим до Відня бідним землякам.
Секция евіденцийна працює над зібранєм дат і відомостий, де, в якім числі і серед яких обставин опинили ся наші збігці.
Довідуємо ся нераз про дуже, дуже тяжку їх долю! До деяких місцевостий вислано вже делєґатів, щоб інтервенциєю і порадою облекшили їх долю.
Голова укр. клюбу д-р Кость Левицький і пос. Василько попирають успішно на кождім кроці працю Комітету.
Полагоджуванєм справ Буковинців займає ся пильно п. Семака.
Числа наших збігців ще не можна усталити, але воно йде в десятки тисяч. Наші збігці розбрились тисячами, сотками чи поодиноко по всїх усюдах, так що не легко дістати про них потрібні інформациї.
Дотепер знаємо, що в числї по кілька тисяч знаходять ся наші люди в околицях Körösmeze, Szatmar-Nemete, Ungarisch-Hradisch, Klagenfurt, Wolfsberg, Tahlerhof коло Градця, в St.-Andrä-Lavanthal, в околици Відня при роботах земних та в самім Відни.
Конечна є обильна поміч з фондів державних, зичлива поміч властий та поміч суспільности.
Всякі датки слати на адресу Вп. Ю. Романчука (Wien, І. Parlament).
Заразом взиває ся всїх збігців, щоб на картках кореспонденцийних під тою самою адресою безпроволочно надіслали свою адресу, евентуально також зголошенє о поміч, якої потребують. 