◦ ◦ ◦ ◦ ◦ ◦

З судової салі. Дівчина перед військовим судом. Дня 19. ц. м. відбулася перед військовим судом ДОҐ. у Львові головна розправа проти сільської дівчини з Ременова Зофії Якимів. Акт обжалування закидав їй, що вона в 1919 р. в Пикуличах старалася перекупити польського жовніра, щоби випустив з Табору її брата — який впрочім в міжчасі помер в полоні, через що мала допуститися злочину з §314 з. к. в., себто уведення до нарушення заприсяженого обовязку військової служби. По виводам оборонця д-ра Івана Волошина суд вироком узнався невластивим і відступив справу цивільному судови мимо цего, що той рівнож ще перед тим до цеї справи не признався.   За укривання карабінів і муніції. Дня 21. ц. м. переведено в військовому суді на Замарстинові у Львові розправу проти Гната Роха, Івана Райтера, Йосифа Райтера, Миколи Яремчука і Федька Стеца, всіх з Полінки, повіт Львів, ізза укривання карабінів і муніції. Суд під проводом майора Ґеттінґера увільнив всіх обжалованих від вини. Обжаловував майор Орскі, боронив адвокат д-р Іван Волошин.   Нові арештування. В Сокалі арештовано о. Івана Кашубинського, пароха Угринова, який вертаючи з Камянця опинився — в тюрмі. 3 Сокаля відвезено його до Рави Руської, звідки має бути далі вивезений.   До родин арештованих у Львові. Подаємо до відома інтересованих, що на інтервенцію адвоката д-ра Волошина начальник полевого суду Д.О.Е. у Львові видав дня 23. ц. м. запорядок до заряду арешту в Бриґідках, щоби три рази в тижні принимано для арештованих там Українців обіди, білля і взагалі їду без осібного зізволення зі сторони суду. Заразом визначено понеділок, четвер і суботу на повищу ціль.   Слідами вшехполяків. В неділю мав у Львові виклад І. Яскульскі в салі робітничої ради П.П.С. про границі Польщі. Референт не бажав собі мати в Польщі більше як 18 процентів Українців, які зрештою не є ніякими Українцями, але їх "видумали" Німці і Австрійці. В цім дусі вівся цілий "просвітний" виклад в соціялістичній орґанізації. Присутні в числі 20 люда вислухали цих елюкубрацій мовчки і не заводили ніякої дискусії.   Голодові страйки. "Naprzód" доносить, що ізза недбайливости міністерства апровізації, залізничники полишені всяких харчевих припасів, заєдно то в одному то в другому місті страйкують. Минулого тижня був страйк на цілій лінії Новий Санч—Тарнів. Ці страйки треба дійсно вважати голодовими і коли відповідні чинники не подбають про зарадчі середники цей стан може мати погані наслідки.   Знову подорожіння елєктрики і трамваєвих білєтів. Міська елєктрична комісія ухвалила знову підвишку цін елєктрики і трамваєвих білєтів. Ціна звичайного білєту має виносити 1 марку а з пересідкою 1 м. 50 ф. Також буде підвищена ціна шкільних місячних і річних карт. Один кільоват елєктричної струї буде коштувати на годину 2 марки 80 феніґів.   Вперед!   