◦ ◦ ◦ ◦

  Загальна мобілізація. Отсим зарядную Загальну мобілізацію всіх Українців., що служили в бувшій австрійській армії (старшин, підстаршин і мужви) від 18-го до 50-го року життя, крім зелізничого персоналу. Всі реклямації (звільнення від військової служби) старшин і підстаршин, уневажнюється. Всі покликані на основі отсего розпоряду мають ставитися у власнім одягу і зголоситися протягом 24 годин від оповіщення сего розпоряду в найблизшій Окружній Команді. В підфронтовій полосі мають зголошуватися в найблизшій Команді бригади або Команди корпуса. Станиславів, 22. мая 1919. За Державного Секретаря військових справ: Петро Бубела, в. р.   Війна за визволення України. УПБ. Станиславів, 21. мая. Штаб Дієвої Армії доносить: В напрямку Проскурова успішні бої з ціллю заняття Проскурова. Шепетівка занята нашими військами дня 19. мая в ночі. На цілім большевицькім фронті повстання місцевих селян, які в контакті з нашими військами. На польськім фронті Поляки не проявляють активности. Наші частини зближаються до Камянця Подільського.   (УПБ) Офіціяльне звідомлення з Галицького фронту з дня 21. мая 1919. Західний фронт: На праве крило Армії наступає ворог переважаючими силами. Наші частини відступають на нові становища, завдаючи ворогови великі втрати. На схід і полудне від Львова відбито ворожі наступи. Четар Федак з кінною стежою передерся на тили ворожих полевих сторожей коло Колодниці, спричинюючи там велике замішання. Ліве крило Армії улаштовується на нових становищах здовж ріки Свічі. Начальник штабу Галицької Армії.   Нові українські щоденники. Дня 11. мая вийшло у Рівнім ч. 1. українського щоденника: "Надія України" — народна демократична газета. Дня 17. мая вийшло у Радивилові ч. 1. українського щоденника: "Український Козак" — ґазета Української Народньої Армії. Видає Інформаційне бюро У.Н.Р.   Вибори до Жидівської Національної Ради в Станиславові. Вибори до Жидівської Національної Ради в Станиславові виказують слідуючий вислід:. 25 сіоністів, 12 з Жидівської партії соціял. демокр. (Ж.П.С.Д.), 7 з Поалє-Ціон і 6 з Volkspartei. Фреквенція при виборах була дуже сильна. На 12000 виборців голосувало 9310. (УПБ.).   Република 