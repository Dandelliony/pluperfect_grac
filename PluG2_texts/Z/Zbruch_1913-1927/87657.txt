◦ ◦ ◦ ◦

Увільнення інтернованих священиків на просьбу митр. Шептицького. Президент Секретаріяту одержав від Митр. Шептицького отсе письмо: Львів, дня 26. лютого 1919. Високоповажаний Пане Президенте Міністрів! Дійшло до моєї відомости, що наші власти інтернували над 30 священиків лат. обряду. Знаючи з власного досвіду, як великою стратою для вірних і для душпастирської праці є усунення з парохій такого числа священиків, усильно прошу о випущення на волю інтернованих парохів і о позволення для них повернути на їх посади. Може бути, що на підставі конвенції з 1. II. с. р., се вже сталося, коли одначе ще деякі є інтерновані, то уважаю за свій обовязок епископський упімнутися о вірних хоч і не моїх, яким через усунення їх душпастиря діється дійсна кривда і звертаюся до Вас, Високоповажаний Пане Президенте, з усильною просьбою в тій справі. Прийміть, Високоповажаний Пане Президенте, вирази моєї високої пошани. † Андрей. Митрополит. Прихилюючись до прошення Митрополита Рада Державних Секретарів на засіданню 9. с. м. рішила випустити на волю всіх інтернованих священників латинського обряду з виїмком тих, які остають в судовім доходженню.   Żydzi pomagali Ukraińcom. Під таким заголовком містить львівське "Słowo polskie" (21. II.) слідуючу нотатку: Перед полевим судом на днях ставали Жиди фризієр Й. Пастернак і його помічник Е. Пежанський. Обжаловано їх за се, що в падолисті підчас битв з Українцями на відтинку ул. Сикстуської і Костюшка вказували Українцям, у яких домах поховалися лєґіоністи та з котрих вікон падали стріли до Українців, де можна знайти оружжя і давали вислів своїй радости, як що ревізії гайдамаків увінчувалися успіхом. Після переслухання свідків обжалованих засуджено на 3 літа тяжкої тюрми.   Властю Преосвященного нашого Митрополита зістав підписаний іменований ґенеральним вікарієм на Протопресвитеріят Золочівський і ті части Львівського, які відтяті від юрисдикції Митрополита. Всі потрібні повновласти є підписаному уділені. Взивається всіх кандидатів, ожидаючих ординації з повисших областей, щоби письменно зголосилися до підписаного. Камінка Струм., 20. лютого 1919. Михайло Цегельський, генеральний вікарій   Війна за визволення Західньої України. (УПБ) Офіціяльне звідомлення з Галицького фронту з дня 8. марта 1919.  В районі на північ від Сокаля: Наші відділи обсадили Літовичок та знищили міст на Бузі. Польська артилєрія обстрілювала без успіху Угринів. Наші передні відділи стоять на 4 км на захід від Угринова під Ощевом. В околиці Белза без змін. Під Равою руською наші частини стоять в Голім равськім, Загірю, Йоничах та Клибанах. Наоколо Львова: Жива діяльність піхоти та артилєрії. У Городка: Наш — вчера початий — протинаступ межи Городком а Судовою Вишнею увінчався сегодня новим успіхом. Вчера вечером наші хоробрі частини з бравурою вирвали з рук ворога сильно закріплені Вовчухи, при чім захопили одну батерію з 4 пушок, 7 скорострілів, великий обоз з одним комендантом польським — майором і 200 полонених. Сьогодня вчасним ранком під сильною артилєрійською підготовкою наші частини переступили широким фронтом залізну дорогу, заняли приступом село Братківці та узгіря на північ від залізниці. У тім занятім відтинку залізниця в кількох місцях основно знищена та всі мости висаджені в воздух, чим кінці получення Львів-Перемишль перервані. Наші частини, які наступають з півночи, вдерлися в горішну часть Каменоброду і заняли Мальчиці. Спільними силами північних і південних ґруп оточено Судову Вишню зі сходу, при чім одна ворожа панцирка скинута з тору, а нами захоплено з неї одну гармату, 2 скоростріли. — З Черняви виступивші наші відділи, заняли село Годинє на північ від Мостиск. Ворожі частини, котрі наступали від Сяну на Стубно, відперті зі стратами. На Хирівськім фронті ситуація незмінена. Офіціяльне звідомлення з Галицького фронту з дня 9. марта 1919. В районі Сокаль-Белз: без змін. Із Рави руської наступало 3 ворожі куріні з артилєрією по шосе в напрямку Жовква та виперли наші частини до Добросина. По втягненню в бій менших резерв ми відкинули ворога назад і зараз наші частини переслідують уступаючих Поляків. На північ від Львова: Ми були заняли переходово висоту на північний захід від Збоїск та ворожі окопи перед Збоїсками, однак перед переважаючими силами ворога мусіли уступити на давні становища. На півн.-захід від Городка ми заняли Гартфельд і Рочичани та захопили при тім 6 скорострілів, 4 мун. вози і великі запаси харчів. У Судової Вишні: Ми протягом вчерашнього дня знищили ще оден панцирний поїзд. Нашій стежі удалось продертись крізь польські лінії до Боневич на північ від Хирова, звідкіля набравши із сотенних складів цукру і одностроїв, вернули назад: Начальник штабу Галицької армії.   Република   