 ◦ ◦ ◦ ◦ ◦ ◦ ◦ ◦ ◦ ◦ 

Парляментарні справи. ВІДЕНЬ (Ткб.) Дневники доносять: Український клюб радив під проводом д-pa К. Левицького над полїтичною ситуациєю і становищем супроти передсьвяточних праць сесиї парляменту. Голова здає звіт зі своєї розмови з ґр. Штірком про нужду в Галичинї і про розвій найблизших парляментарних подїй. Президент мінїстрів запевнив, що зробить все що можливе, щоби злагіднити нужду населеня Галичини. Щодо полїтичної ситуациї, то висловив надїю, що трудности, котрі хвилево станули на перешкодї парляментарній роботї, дадуть ся побороти; представники народа певно не поминуть державних конечностий.
Нинї вибираєть ся президия українського клюбу (пп. Олесницький, Окуневський і Евг. Левицький) до президента мінїстрів ґр. Штірка, щоби інтервеніювати в справі більшої акциї запомогової, в справі надужить при спинюваню еміґрациї зарібкової і в инших біжучих справах.
Голова укр. клюбу д-р Кость Левицький приїхав нинї рано до Львова.
В дни 100-лїтних роковин уродженя Тараса Шевченка дня 9. марта с. р. в кождій українській хатї повинні бути вікна окрашені налїпками Тараса Шевченка з доходом призначеним на "Рідну Школу". Налїпки продає ся в Краєвім Шкільнім Союзї (вул. Домінїканська ч. 4), в книгарни Наукового Тов. ім. Шевченка, в Союзнім Базари і "Народній Торговлї" в цінї по 10 сот. за штуку. Краєвий Шкільний Союз продає також стїнні медалїони (жовті і білі) по цінї 1 кор. 50 сот. 