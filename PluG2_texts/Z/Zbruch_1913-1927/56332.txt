◦ ◦ ◦ ◦ ◦ ◦ ◦ ◦ ◦ ◦

Відзначенє. Панї Лїна Гриневецька відзначена з товариства Червоного Хреста срібною медалю з воєнною прикрасою за півторарічні невсипущі труди при т. зв. Labestation на полудневім зелїзничім двірци у Відни.
Обиджений мінїстер. Аґенція Стефані доносить: "Австро-угорське правительство передало через невтральне посольство в якому поручено охорону австро-угорських інтересів в Італії протест проти декрету 25. серпня проти конфіскати Palazzo di Venezia. Супроти того, що документ стилїзований обидливими і негідними словами, які не заслугують на відповідь, італїйський мінїстер заграничних справ звернув його назад." Лїпше було би, якби звернув палату!
Відкритє палати біблійного Фараона. Свого часу виправила ся наукова експедиція унїверситету в Пенсильванії під проводом д-ра Фішера в цїли розслїдженя руїн старинного міста Мемфіс. Американські часописи доносять, що експедиція, розкопавши одні звалища, відкрила палату Фараона Маремфтаг ІІ, про якого згадує біблійна книга Ексодос. З руїн слїдно, що палата мала 54 метри довжини і 30 метрів ширини та містила 29 комнат. Найбільша з них на 18 метрів довга і 12 м. широка, се престольна саля, яка була богато прикрашена. Тут богато гарних різьб, викладених золотом. В тій салї знайдено престол із степенями. По руїнах пізнати, що палату знищив колись пожар не скорше як в VII віцї перед Христом. Побудовано її в XIII віцї перед Христом. В инших комнатах палати відкрито цїнну збірку передісторичних памяток, предметів з каменя, ножів, серпів, начиня. Вони, здаєть ся, були приміщені в музею давного Фараона. 