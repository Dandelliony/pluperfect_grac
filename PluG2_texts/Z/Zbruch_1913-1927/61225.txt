Загарбанє корони короля Данила.

Відень 15. сїчня 1917.
Російська Академія Наук повідомила мінїстерство просвіти, що експедиція, виладжена Академією на воєнний терен для охорони памятників старини, осягнула поважні вислїди. Оттимто й постановила Академія вибрати окрему комісію для розгляду одержаних матеріялів та робіт над охороною памятників старини. В склад сеї комісії увійшли академіки М. Покришкін і В. Леонтович, та артисти А. Хотулов і А. Худоленков.
В тім самім повідомленю Академії находимо вістку, що дорогі памятки нашої старовини пропадають нам на очах розгарбувані чужими та нешановані своїми. Ось висланий Академією для охорони памятників на західний фронт проф. Шмурло доставив до Петрограду цїнну релїквію, яку він знайшов (sic!) в Перемишли, а саме мітру папи Іннокентія IV., прислану князеви Данилови Романовичеви Галицькому.
Ось так проф. Шмурло "найшов" владичу мітру, перероблену з старинної Данилової корони, та вивіз її до Петрограду, відки Українцям її тяжко добути!
Нагадаємо тут до історії сеї корони, що Данило Галицький, опинившись у скрутнім положеню, для ратованя свойого престола мусїв поїхати поклонити ся татарському ханови. Підчас сеї гіркої подорожі зустрів ся він був з послами папи Іннокентія IV., які впевнювали його, що папська столиця гуртує до боротьби з Татарами всї христіянські народи, оттимто й йому удати ся під папську опіку. Данило, що бажав конче скинути з себе характер татарського підручника, увійшов дїйсно разом з братом Васильком волинським в переговори з папою. Вислїдом переговорів було наклонюванє до католицької віри і обіцянка коронованя на короля. На се Данило й пристав, головно за намовою родини, хоч дуже бояв ся роздразнювати Татар, і ось окремий папський лєґат вложив на голову Данила 1253 р. в Дорогочинї корону короля. Одначе зносини з папою та переговори про унїю згодом перервались, бо Данило обіцяної помочи нї від Риму, нї від католицьких сусїдів не дістав і замість довершеня своїх самостійницьких змагань замкнув в 1264 р. очи, зломаний до краю погромом Бурундая. Так само, як Данило, титулував ся на печати і його внук Юрій королем Руси.
Я. Весоловський. 