◦ ◦ ◦ ◦ ◦ ◦ ◦ ◦

Що чувати в світі?   З Унґвару доносять, що на приказ ґен. Еннока відновлено воєнну диктатуру на Угорській Україні.   Риґа далі в руках латишських військ. Коаліційні кораблі стоять готові до бою. З Фінляндії донесено, що між Лотвою а Америкою заключений договір, який має велике значіння, для прибалтійських держав.   Італійський уряд згодився на утворення буфорової держави з Рєки й деяких місцевостей побережа, під умовиною, що італійські інтереси будуть бережені італійською адміністрацією. Переговори між Д'Анунцієм а італійським урядом ще непокінчені.   Стан облоги на території чехословацької републики буде знесений 28. жовтня ц. м. Полишається тільки на тешинськім Шлеску та Словаччині.   Мирові переговори між Естонією і большевицькою Росією ведуться. Естонські делєґати виявили бажання, щоби совітська влада звернулася в справі замирення до урядів Фінляндії, Лотви й Литви.   В Єгипті наново вибухло повстання. Положення критичне. По вулицях Каіра йдуть бої.   В Китаю большевицький рух здобуває широкі круги приклонників. В Пекіні відбулася демонстрація студентів, в часі якої арештовано більше тисячі осіб.   Польське міністерство заграничних справ комунікує, що годиться на плєбісцит на Шлеску на таких умовинах: право голосування тільки для приналежних, евакуація не тільки війська але й міліції.   Анґлійський король крім мирового трактату підписав також договір з Німцями, що дотикає також надренських провінцій.   На Горішнім Шлеску заведено з днем 13. ц. м. стан облоги, з приводу заповіди ґенерального страйку на 16. ц. м.   Московські большевики мали звернутися до Варшави з пропозицією завішення оружя на зиму.   Вперед! 