Лицар м. Львова.

Горожани!
Дня 2. квітня с. р. відбудеть ся торжественне відслоненє "Львівського зелїзного лицаря" в присутности Й. Е. Намісника, ґенерала кавалєрії Германа фон Колярда, котрому Його Цїс. Величність поручила заступство на тім торжестві.
Сей лицар завдячує свій почин благородним намірам Й. Величности нашого наймилостивійшого Цїсаря і Короля: злагодити нужду вдовам і сиротам по наших поляглих героях!
Поруч державної опіки утворив ся під проводом Його ц. і к. Апостольської Величности ц. к. австр. війсковий вдовичий і сиротинський фонд, який витичив собі задачу, дорогою прилюдної добродїйности збирати грошеві засоби, а щоби злагодити і зменшити сумне положенє вдів і сиріт героїв, поляглих на полї слави.
Задля пособлюваня тим намірам утворив ся підписаний, місцевий комітет і рішив поставити у Львові деревяну статую лицаря, з якої через вбиванє цвяхів має повстати "зелїзний лицар".
Кождий цьвях до вбиваня коштує 50 сотиків; дохід з вбиваня цвяхів в лицаря йде в користь вдів і сиріт поляглих жовнїрів та польських і українських леґіонїстів.
Кождий, що лише оден цвях вбє у лицаря, причиняє ся тим до поправи долї найбіднїйших між бідними.
Скільки то через війну втратило своїх кормильцїв і опікунів, свою одиноку підпору і поміч! Тим бажаємо прийти з помічю, щоби охоронити їх перед нуждою і розпукою.
Покладаючи надїю в сїм важкім і бурливім часї на часто випробований патріотизм населеня, його жертволюбивість і добродїйність, просить підписаний комітет усїх горожан, взяти участь у великім дїлї добродїйности вбиванєм цвяхів у лицаря, зглядно окремим складанєм жертв для нього.
Місцевий комітет: Павлїна Колярд, почетна президентка; Рімль ґенерал-майор і командант міста Львова; ґраф Віснєвський; радник двора Барвінський; Адам Ґрабовський староста повітовий; д-р Йосиф Райнлєндер директор полїції; д-р Казимір Твардовський ректор унїверситету; д-р Вільгельм Пісек медицинальний радник; Василь Нагірний директор; Марцель Шафф цїс. радник; Герман Зіґельбаум директор; підполковник Франц Ваґнер; підполковник Александер Майстер; підполковник Йоган Мільбавер; майор Йоган Рупп; ротмістр Людвик Шмідль; капітан Отто Ґотлїб; капітан лєґіон. Кшачинський; капітан лєґіон. д-р М. Волошин; поручник рах. д-р Йосиф Файнґольд; підпоручник рах. Моріц Шенґут. Львів, 25. марта 1916.
Як оголошує відозва, від завтра за тиждень Львів обходити-ме свято відкритя "лицаря м. Львова". Цїль, якій має служити "лицар м. Львова", говорить сама за себе і не треба аж реклями, щоб посипали ся як найбільше датки для тих, що стали жертвою війни. Сподїваємо ся, що Львів сповнить свій обовязок в як найбільших розмірах.
Як у бій за цїлість і скріпленє могучости нашої держави пішли сини всїх народів держави, як гуманітарна акція, яка має за цїль облекшити долю жертвам війни, обнимає всї народи держави, так інтерес нашої держави, держави вільних і рівноправних народів вимагає, щоб сей характер держави зазначував ся все і всюди, в усїм публичнім житю держави.
Ще така є думка міродатних кругів держави, про се свідчить недавна промова міністра внутрішних справ кн. Гогенльоге, виголошена до прибічної ради м. Львова. На промову речника ради, який перед лицем міністра уважав за свій обовязок дати свідоцтво правдї, що Львів є центром національного житя обох народів краю, кн. Гогенльоге з натиском зазначив, що австрійська держава є державою народів та що в ній усі народи є рівні і всїм належить ся свобода національного розвитку, якої один нарід не сміє відмовляти другому.
Маємо основу вносити, що ті слова керманича внутрішної політики держави знайдуть праміненє і в святї відкритя "лицаря м. Львова". Початок зроблений, в комітетї — хоч всего в числї трьох — знаходять ся й Українцї; відозва й карти вступу виповнено також в українській мові.
Як засвідчив перед кн. Гогенльоге речник прибічної рани м. Львова, Львів є огнищем розвитку обох народів краю, і се повинно мати вислів в усіх обходах, які уряджує столиця краю. Се — маймо надїю — знайде вислів і в обході відкритя "лицаря м. Львова". 