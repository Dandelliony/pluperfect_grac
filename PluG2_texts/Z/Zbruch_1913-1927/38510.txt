По здобутю Львова. — Загальна Українська Рада.

По здобутю Львова. 
З Вольфсберґу пишуть нам:
Радісна подїя визволеня нашого столичного міста Львова зворушила нашу оселю в Вольфсберзї до глубини серця. Звістка про се наспіла до нашої оселї дня 22. червня вже пізно, бо коло 10. год. вечером. Ті, що перші довідали ся, не могли здержати ся, щоби з тим, що наповняє радостию серце, не подїлити ся таки зараз. Затрублено. Хто ще не спав і багато з тих, що вже спали, зірвали ся і побігли за голосом труби на майдан коло почтового будинку.
Тут оповіщено їм ту радісну звістку, що центр нашої галицької України, наш Львів, вже увільнений. Як по якій тяжкій зморі люде відітхнули, лиця прояснили ся і голосні голоси "слава" пронесли ся по долинї Ляванту між верхами Альп. Багатьом полили ся сльози радости, бо всім заблисла надїя на цїлковите визволенє рідної землї. Без нічийого проводу з уст тисяч зібраного народу пронесли ся слова имну цїсарського і нашого національного имну.
Ще до пізна люде по бараках обговорювали ту радісну подїю, висновуючи надїї на кращу будуччину по поворотї до дому, якого хвиля зближає ся. А від часу до часу чути було з ріжних бараків голоси українських пісень.
На другий день в церкві оселї відправлено торжественне, соборне благодарственне богослуженє. Церква наповнила ся по береги, а хто не міг помістити ся, той стояв коло церкви. На богослуженє явили ся представники місцевих властий, полїтичної війскової управи оселї.
По богослуженю вирушив народ на майдан коло церкви. На приготовану трибуну виступив стар. радн. санїтарний д-р Евген Озаркевич, український полїтичний орґанїзатор Львова і муж довіря нашої оселї, і словами до глубики серця потрясаючими промовив до зібраного народа про значінє сеї радісної подїї для держави, для нашого народа і цїлої України. Грімкі оклики "славно" і оплески часто переривали слова бесїдника, по відспіваню "Многая літа" для Монарха і союзних побідоносних армій, як також по відспіваню цісарського і національного имну народ почав розходити ся.
На конець депутация наших поселенцїв в Каринтиї, зложена з преставників світської і духовної інтелїґенциї і селянства в Вольфсберзї і двох представників нашої кольонїї в Санкт Андре, пішла до ц. к. староства в Вольфсберзї. Провідник депутациї радн. д-р Озаркевич зложив перед ц. к. радником краєвого правительства бароном Оттом, яко місцевим представником правительства, в імени українських поселенцїв передовсїм бажанє з приводу світлої побіди над ворогом і заразом заяву почувань вдячности і привязаня до австрийської держави і династиї. Представник правительника обіцяв сю заяву нашої депутациї предложити висшим властям і до престола. Загальна Українська Рада.
Осьме засїданє Загальної Української Ради відбуло ся дня 26 червня. По принятю протоколу з попередного засїданя президент д-р. Кость Левицький дав вислів радости, яка сповняє серця всїх Українців на вість про увільненє Львова, старої столицї наших князів, теперішного центра нашого полїтичного, культурного й економічного житя. Через увільненє Львова відзискуємо назад той клаптик нашої землї, на котрім можемо жити як вільні горожани конституційної держави та працювати для розвою нашого національного житя. Увільненє Львова дає нам змогу робити дальші заходи, щоб український нарід в границях Австриї дійшов до самоуправи; дає нам надїю, що побідні війська підуть дальше на схід на українські землї та увільнять український нарід з московської неволї.
Промову Президента привитали зібрані оплесками.
Опісля подав Президент до відома, що дня 19 червня відбула повна президия Ради, а се: пп. Кость Левицький, Лев Вачинський, М. Ганкевич і М. Василько конференцию з президентом міністрів гр. Штірком, предкладаючи йому домаґаня Українцїв що-до полїтичної відбудови східної Галичини і Буковини та вручаючи відповідні меморияли, випрацьовані правно-полїтичною секциєю З. У. Р. Над звітом розвинула ся широка, місцями бурлива дискусия, в якій забрали голос пп. Макух, Василько, Кость Левицький, Трильовський, Лев Вачинський, Весоловський, Ганкевич, Цегельський і Голубович. Усї висказували думку, що відповідь на домаганя українського народу цїлком невдоволяюча і що треба доложити всїх сил, аби український нарід в Австриї осягнув ту повноту прав, за яку так довго вже боре ся. Ухвалено резолюцию з зазивом до президиї, щоби на дальше робила невсипущі заходи для зреалїзованя домагань українського народу.
Дальше принято до відома звіт президиї про заходи в справі обсади авдиторияту Українцями та про внесенє мемориялу в сїм напрямі; в справі ратункової акциї в формі дешевого кредиту для наших фінансових інституций; в справі повороту до краю українського цивільного населеня і українського духовенства. Що-до сього повороту управильнено в порозуміню з мінїстерством внутрішних справ видаванє лєґітимаций і поручних листів в сей спосіб, що народна канцелярия при Josefstädterstrasse 48/46 видавати-ме леґітимациї, а поручні листи парляментарна репрезентация, такі-ж листи для духовенства парляментарна репрезентация в порозуміню з ґенеральним вікариєм о. Філясом.
На внесок п. Ганкевича уповажнено правно-полїтичну секцию оголосити відозву Загальної Української Ради до українського населеня Галичини і Буковини в текстї, секциєю усталенім.
П. Лев Бачинський подав до відома Ради що український табор воєнних емігрантів в Ґміндї уладжує дня 27 червня Шевченківське свято і просить членів З. У. Р. взяти участь в сім святї.
На сїм засїданє замкнено з тим, що найблизше скличе президия письменно.
За секретарият В. Темницький. 