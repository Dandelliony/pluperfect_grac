◦ ◦ ◦ ◦ ◦ ◦ ◦ ◦ ◦ ◦

Митрополит Шептицький в Петроградї. "Vossische Zeitung" доносить: Митрополит ґр. Шептицький прибув з Курска до Петрограду, відки відїде до Австрії. На зелїзничім двірци повитали Митрополита представники Українцїв, БілорусинІв, Литовцїв, Поляків і Жидів.
З Наукового Товариства ім. Шевченка історично фільософічна секція вибрала отсих дїйсних членїв: д-ра Стефана Балея, проф. Василя Герасимчука, Д-ра Йосифа Пеленського і проф. Федора Срібного. — Засїданє історичної секції відбудеть ся в середу 11. цвітня о год. 6 вечером в канцелярії Товариства з порядком: Проґрама праць секцій. Просить ся о участь всїх дїйсних членів.
Промоція. Олекса Гарасимів одержав у львііськім унїверситеті степень доктора прав.
Відзначенє. Іван Думін, учитель з Дрогобича, тепер надпоручник, одержав на днях "Signum laudis".
Польський проєкт відокремленя Галичини готовий. Секретаріят польського кола оголошує: Парляментарна комісія по закінченю нарад над означенєм будучого становища Галичини зібрала ся ще раз 5. цвітня в цїли обговореня подробиць тактичного характеру, які є в звязи із скликанєм на день 24. с. м. засїданя польського кола. Порішено, щоби члени парляментарної комісії, почавши від 13. с. м., постійно перебували у Відни.
Найбільшому Громадянинови Галицької України. Гурт львівських Українцїв з найблизшим другом і куратором бл. п. д-ра Івана Франка, порадником Карлом Бандрівським, на чолї звертаєть ся до українського загалу з зазивом до складок на уфундованє манументального портрету найбільшого Письменника і Громадянина галицької України.
До зазиву сього мусить прилучити ся кождий Українець, кому дорога память Івана Франка. Кілько дали б ми за те, щоб для себе і для наших дїтий мати автентичні, рукою справдїшного артиста зроблені відбитя облич великих будівничих української народности в середних віках і в нових часах! Які дорогі для нас і будучих поколїнь були б автентичні портрети Мазепи, Котляревського і Шашкевича — портретів таких на маємо! Не можуть їх заступити фантазійні, на непевних жерелах оперті "портрети" — так само, як механїчні фотоґрафічні знимки не можуть заступити справдїшного, духом артиста одухотвореного і оживленого портрету.
Найзначнїйший український артист маляр Іван Труш робив пильні студії до портрету Франка ще в часї, коли наш Письменник стояв на висотї свойого письменського розвитку. Студїї сї над обличєм Франка є нинї єдиними жерелами для відтвореня для ужитку поколїнь образу того, що було в особі Франка вмируще. Зберігти для українського народу сю артистичну працю і оставити будучим поколїням монументальний портрет Івана Франка — значить сплатити одну частину довгу вдячности для Того, котрий стільки нам давав духової поживи.
Українське Громадянство поспішить із складками на портрет Івана Франка! Гроші посилати на адрес Краєвого Союза Кредитового у Львові, число книжочки щадничої 4.000. 