◦ ◦ ◦ ◦ ◦ ◦ ◦ ◦ ◦ ◦

Про посла д-ра Теофіля Окуневського, котрого в лютім 1915 р. російські власти вивезли як цивільного полоненого до Росії, одержуємо з найновішого часу отсї відомости: Живе він у Київі під полїційним наглядом. Всякі заходи, щоб йому позволено вернути до Австрії, остали без успіху. Фінансове положенє його скрусне, бо російське правительство на удержанє цивільних полонених нїчого не дає. Одиноким жерелом його доходів є невеличка посада в однім банків, яку він дістав завдяки знаню мов. Недавно імя д-ра Окуневського було оголошене на лїстї тих адвокатів, яких правительство вичеркнуло з адвокатської лїсти на тій основі, що вони на урядовий зазив не вернули з заграницї. Є між тими адвокатами такі, що не хотїли, й такі, що не могли вернути. Очевидно, таке вичеркненє має провізоричне значінє; по війнї кождий зможе підняти ся перевести доказ, що він перебував поза границями держави і не міг вернути на згаданий зазив не з своєї волї. Зокрема що до д-ра Окуневського звертає ґрацька "Tagespost" увагу, щоб поміщенє його на згаданій лїстї разом з адвокатами, про яких відомо, що вони з власної волї вибрали ся до Росії, не викликало непорозуміня, і пригадує обставини вивезеня його. Читаємо там: "Д-ра Окуневського 17. лютого 1915 р., отже в часї, коли Росіяни почували ся в Галичинї зовсїм безпечними і вважали край своєю провінцією, як підозрілого о махінації в користь ворожої сили, себто Австрії, вивезено в ночи з його дому до Росії, де заряджено проти нього воєнно-судове слїдство. Всї заходи родини як також президії палати послів, щоб уможливити йому поворот, остали без успіху".Ї
В лїцею Українського Інститута для дївчат в Перемишли будуть вступні іспити до І. кляси дня 21. червня о год. 3 по полудни. Кандидатки мають в сїм роцї скінчити 10 рік житя, принести свідоцтво хресту, щіпленя віспи, евент. свідоцтво і шкільне. Приватні іспити відбудуть ся від 13 —17. червня с. р. Від вересня отворить ся попри V. лїцеальну клясу також курс V. кляси реальної ґімназії. На сей курс приняті будуть ученицї з укінченою IV. клясою лїцея, ґімназії або реальної школи, V. видїлової без знаня латини. Натомість мають виказати ся знанєм француської мови в обємі матеріялу трьох лїцеальних кляс.
В справі нічних лєґітимацій ц. к. Дирекція полїції у Львові оголошує: В часї від 16. до 30. с. м. включно продовжувати-ме ц. к. Дирекція полїції важність нічних лєґітимацій на слїдуючий квартал. Хто з сього удогідненя хоче користати, має зголосити ся в ранних годинах урядових в ІІІ. департаментї ц. к. Дирекції полїції (головний будинок, партер, на право). Прольонґата переведена буде анальоґічно до видаваня лєґітимацій, значить, хто одержав лєґітимацію за посередництвом свого начального уряду, інституції, підприємства і т. д., то і прольонґату одержить виключно за тим самим посередництвом. Уряди і інституції зволять зібрати і надіслати лєґітимації разом з належною оплатою. Оплата за прольонґату нічної перепустки виносить на один квартал, як се вже було оголошене, 50 сот.
Дозвіл на збиранє грибів. Мінїстерство рільництва доручило поодиноким намісництвам впливати, щоби властителї приватних лїсів і заряди державних лїсів дозволили населеню збирати в лїсах гриби, за попередним виданєм посвідки на дозвіл без нїякої відплати. При тім треба уважати на те, щоби дозволу не видавано тим кругам населеня, яких праця в рільництві є необхідна. Збираючих треба поучити, щоби не робили нїякої лїсової шкоди та не полошили дичини. 