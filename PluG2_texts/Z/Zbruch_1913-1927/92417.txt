◦ ◦ ◦ ◦ ◦ ◦ ◦ ◦

Що чувати в світі?   На днях наступила ратифікація торговельного договору, заключеного 6. вересня ц. р. між Польщею і Чехословаччиною. Трактат обнимає виміну промислових продуктів на суму 90 міліонів марок. За компензаційні товари польське правительство признало технічні артикули, елєктричні та рільничі машини, хемікалія, конфекцію, насіння, скляні вироби, спірт, папір, сірники, дахівки і пр.   В Яворжні почався грізний страйк копальняних робітників. Яка причина цього, досі невідомо. Підозрівають лиху апровізацію.   Апровізаційна кріза в Польщі зростає. Причинюється до цего здержання американських харчових транспортів. Положення цего роду, що ніхто не годиться на приняття теки міністра апровізації.   Комуністична аґітація в Італії знову почалася. На соціялістичнім конґресі, який відбудеться в Больонії, комуністи мають намір захопити власть в свої руки. На деяких заводах розпочався страйк.   Трактат Австрії з Чехами ратифікований чеською радою міністрів.   Спільна конференція німецьких і російських большевиків — як доносять Münchner Neueste Nachrichten — відбулася недавно. Предметом нарад було приготовленняся до надходячої зимової кампанії.   І Анґлія буде ратифікувати мировий трактат зі змінами в справі союза народів.   Франція дістане теж поправлену виборчу реформу, так принайменше обіцює п. Клємансо.   Курс німецьких марок піднісся в Швайцарії на 22—25 цент., коли минувшого тижня виносив тільки 15—17 цент.   Варшавські банки, які спекулюють на ріжниці курсів марок і корон, унеможливлюють Біліньскому управильнення валюти.   Плєбісцит на тешинськім Шлеску має відбутися за три місяці.   Польський міністер апровізації Мінкевич та міністер рільництва Яніцкі подалися до димісії.   Вперед! 