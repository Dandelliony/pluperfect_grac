Що дїєть ся на провінції.

Лист з Мостищини.
Мостиський повіт належить до тих повітїв східної Галичини, котрі найбільше потерпіли через російську інвазію. Туди маширували цїлі армії на здобутє Перемишля. Туди переїхали і тут довгі місяцї кватирували російські трени. В місяци маю і червни 1915 р. відбулися в сторонах Ґусакова, Крукенич і Острожця завзяті бої. Горби між тими місцевостями вкриті численними могилами і хрестами. Росїяни обороняли кожну пядь землї при відвороті і длятого війна принесла великі знищеня. Церкви понищені майже цїлковито в громадах: Пальникові, Старяві, Ґусакові, Радохонцях, Золотковичах, Гориславичах і Пакости. Не мають своїх парохів слїдуючі громади: Старява, Радозонцї, Мислятичі і Пакість. Парохи з Кальмиком насильно вивезли Росіяни до Росії.
Велику скількість шкільних будинків Росіяни порозбирали на декунки, инші понищили воєнними операціями. Знищена зовсїм величава 4-клясова школа ім. Т. Шевченка в Черняві і Старяві. Розбиті шкільні будинки в Мислятичах, Золотковичах, Вишенцї, Підлїсках і Радиничах.
Зауважило ся в часі інвазії, що Росіяни крім нищеня гр. кат. обряду (численні заборони нашим священикам сповняти душпастирські обовязки) ширеня православія між громадянством, звертали велику увагу на знищенє української окремішности і національности. Забрали всї українські прапори і понищили читальняні біблїотеки. Між простим російським салдатством з України був великий попит за книжками, писаними фонетикою в українській мові. Національне житя українське було зовсїм завмерло. Одиноким майже священиком, що не полишив свого стада во время люте був О. Володимир Ясеницький, гр. кат. парох з Радинич і декан мостиського деканату. Він сповняв душпастирські обовязки чи не в цїлім деканатї, нїс слова розради і потїхи сповідаючи вірних цїлими днями, бо в инший спосіб не вільно було.
З товариств Кредитових лише "Народний Дім" в Мостиськах дїяльний тепер. З цїлої управи полишено лише одного п. дир. Стефана Байдалу, прочі у війску. В сїй інституції одержують жінки і батьки покликаних горожанську підпору. Селянські каси в Старяві, Кальникові, Малнівській Волї, Болеховичах, Пакости і Підлїсках не чиннї, бо члени їх управ покликані до війскової служби.
Склад Народної Торговлї в Мостисках знищений зовсїм. Найсвідомійших українських організаторів селян Лутчина з Соколї, Жука з Мал. Волї і п. Помірка, касієра Нар. Дому в Мостисках, несильно вивезли до Росії.
В громадї Підлїсках при відворотї несподївано в ночи понарештували Росіяни українських учеників ґімназії: Антона Споляка, Івана Романа, Дмитра Возняка і Анну Михалюнівну тай під сильною ескортою пігнали пішки до Росії.
Евакуованих мешканцїв зі східних повітів Галичини, переважно Українцїв, приміщено в польських громадах. Ратункового комітету для евакуованих в мостиськім повітї нема. Український комітет опіки над сиротами по жертвах війни для перемиськоі епархії не виказує жадного житя. На публичних державних будинках в цїлій Мостищинї нема зовсїм українських написів.
Належить сподївати ся, що наше духовенство і позістала ще світська інтелїґенція понехають свою дотеперішну байдужність і нерішучість в справах національних та щиро займуть ся працею над відродженєм повіту, а орґанїчна праця без згляду на вислїд війни для нас принесе нам національний хосен. Уважаймо, щоби хто инший не обняв проводу над нашим нещасним народом, як його самому собі полишимо. 