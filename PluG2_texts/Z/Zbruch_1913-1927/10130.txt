Повиборчі замітки і соймові вигляди. – Телєґрами

Повиборчі замітки і соймові вигляди.
Вибори перед кількома днями з усїх уже курій покінчені, втихомирили ся потроха партийні пристрасти і тепер вже можна менше більше витворити собі образ нового сойму і можливої єго дїяльности, а се тим лекше і певнїйше, що вже декотрі провідники скликували своїх сторонників на наради, бо також висловили прилюдно свої погляди. Сегорічні вибори відбували ся з окликом виборчої реформи, недовершеної в попереднім соймі і само про себе розуміє ся, що ся справа вирине передовсїм на виднї нового сойму яко найважнїйша задача і з сего становища треба також приглянути ся складови нового сойму.
Треба отже застановити ся над тим, які вигляди може мати компромісова реформа виборча, котра довела до розбитя сойму. Вправдї відзивають ся вже голоси з одного і з другого табору, що перевалена компромісова реформа виборча не може тепер нїкого обовязувати, бо для одних она видає ся занадто далекосяглою, а для других уже не вдоволяючою, вправдї рознесли ся вже вісти, що правительство має виступити з власним начерком виборчої реформи. З окликом "за" або "проти" компромісу вела ся виборча боротьба, а тепер годить ся застановити над тим, які можливі були би вигляди виборчої реформи взагалї а компромісової з окрема в новім соймі.
Противники реформи (бо такими є всеполяки і подоляки, хоч про людске око заявляють ся за реформою) здобули в останних виборах абсолютну більшість, бо клюб автономістів і центра має 40 мандатів, а всеполяки з так зв. християньскими людовцями мають 18, крім того двох послів зі Львова, разом отже 60 голосів, вибраних з окликом проти компромісової реформи. Крім того ще й деякі посли з инших таборів не виявили своєї краски, можливо, що злучать ся з тамтими противниками. Таким способом не достає для виборчої реформи, хоч би такої, як була компромісова, потрібних двох. третин голосів.
Однак хоч противники виборчої реформи не осягнули так великої числової переваги, то треба звернути на се особливу бачність, що до сойму війшли многі крайнїйші і острійші живла, а се неперечно відобє ся на цїлім настрою нового сойму і буде впливати некористно на можливість позитивної законодатної роботи. Архієрейске посланиє польского епископату викликало якраз противний намірам наслїдок і причинило ся до зрадикалїзованя польскої суспільности, а руске народнодемократичне сторонництво, хоч виставило на своїм прапорі посланиє руского епископату, однак з пропусками основних єго інтенций, пішло також в лїво, заключивши виборчу злуку з радикалами, а тепер утворило з радикальними послами одноцїлий клюб. На сю тему висловимо при иншій нагодї наші погляди, а тепер лише зазначимо, що й в рускім таборі проявило ся сильнїйше зрадикалїзованє, як в попереднім соймі. Коли в давнім соймі суперечности між прихильниками а противниками виборчої реформи були значні, то після виборів у новім соймі они будуть ще значнійші, бо супротивности між обома таборами заострили ся, а пропасть між ними поглибила ся. Давна більшість соймова, т. зв. бльок намісниківский, котру повело ся зложити бувшому наміснико ви д-рови Бобжиньскому, перестала єствувати, а замісць неї висуває ся з польскими епископами проти реформи компромісової понад 60 голосів обнимаючий антибльок.
Краківскі консерватисти, котрі належали до бльоку, проголошують тепер неначеб полїтику вільної руки, лишаючи в соймі, як видно з виводів "Czas-у", антибльоковий почин до переведеня виборчої реформи і порозуміня з представниками руского народа. Польскі людовцї, котрі в давнім соймі також входили в склад соймової більшости, прихильної компромісови, вийшли ослаблені з виборів і наслїдком того огірчені на краєве правительство, а їх провідник Стапіньский не затаїв свого ворогованя проти намісника д-ра Коритовского і таке становище буде неперечно займати в соймі.
Не меншим ворогованєм наслїдком виборів накипіли сторонництва антибльоку. Подоляки, противні і давнїйше виборчій реформі будуть тепер ще завзятїйше виступати проти неї, бо тепер пізнали на собі, що лише фірточкою більших посїлостий деякі найвизначнїйші їх представники могли дістати ся до сойму, проваливши ся в сїльских громадах, як се їм заповідав др. Бобжиньский. Всепополяки вийшли не тілько скріплені, але придбали собі таких самих союзників, хоч инакше названих, іменно християньских людовцїв, наслїдком аґітациї польского духовеньства. Як небудь отже чисельно не дуже значно сей табор збільшив ся, однак нема сумнїву, що буде острійше і крайнїйше виступати. А можна впевнити ся о тім з відзивів подоляцкого і всепольского дневникарства.
Gazeta Narodowa рішучо зазначує, що "wraz z projektem upadła і ta większosc sejmowa, która się za nim opowiedziała i zastą­piona została przez wię kszoś ć dzisiejsza, która na te własnie zasadnicze ustę powanie pójdzie". З дивною однак льоґікою Gaz. Narod. звертає ся до правительства отсими словами: "Od rządu mamy prawo і obowiązek oczekiwać, iż oprze się na wyniku wyborów і spożytkuje go w ten sposób, aby Rusinom z całą stanowczoscią powiedzieć, iż mogą otrzymać tylko mniej (!?), aniżeli im ofiarował projekt blokowy, gdyż ten projekt upadł własnie wskutek tego, iż przyznawał Rusinom w niektórych zasadniczych punktach więcej, iż im dać można". Gaz. Narod. закриває ся також мінїстром Залєским, котрий заявив, що єму не залежить на малім плянї фінансовім, отже не лякає ся рускої обструкциї в держ. радї. А крім того додає Gaz. Narod. під адресою правительства — "od rządu mamy także prawo żądać, żeby nie występowałi z zadnym takim projektem reformy wyborczej, który by poprzednio nie uzyskał zgody wszystkich stronnictw polskich", а до польских сторонництв відкликує ся: "Naprzód muśi być przeprowadzona zgoda і porozumienie w całym obozie narodowym polskim, a potem dopiero można zwró­сіć się do strony ruskiej".
Ще бундючнїйше відзиває ся всепольске "Słowo" і кінчить свої виводи "Ро wyborach:
„Jesli rząd chce istotnie szybkiego załatwienia sprawy reformy, muś i radykalnie z metodą poprzedniego n a miestnika, metodą lekceważenia polskiej opinii narodowej zerwać.
„Ріerwszem zaś і naczelnem polskiej opinii zadaniem jest, aby sprawa reformy nie był a pod presyą ukrainskiej obstrukcyi zał atwiana. W atmosferze terroru і wymuszeń reformy wyborczej nie da sic zalatwić. Dzieło tak wielkie, jak reforma wyborcza, może tylko normalnie funkcyonujący Sejm doprowadzić do skutku."
Отсї голоси подоляків і всеполяків доволї яскраво заповідають їх становище в новім соймі, можна собі отже уявити, які вигляди усьміхають ся соймовій сесиї. Супроти того очивидно не будуть мовчати представники руского народа, а яке становище імовірно они займуть, про се иншим разом. 