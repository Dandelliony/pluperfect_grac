◦ ◦ ◦ ◦ ◦ ◦ ◦ ◦ ◦ ◦

Повстанє в Альбанїї.
Коли инші телєґрами доносять, що в Альбанїї повертає спокій, що повстанці-мужики, які дійшли вже яких 10 км. до Дураца, розійшли ся заявляючи, що готові переговорювати — то аґенция Стефані доносить з Дурацо, що повстанці заняли Тірану, місто віддалене кілька годин від Дураца.
По завзятій боротьбі повстанці обсадили місто. Рівночасно Аріф Гікмет проголосив самостійне правительство і вивісив турецький прапор.
Заявою мужиків кн. Від успокоїв ся, число австрийсько-італїйських жовнїрів, висаджених на сушу, італїйський адмірал в порозуміню з князем, зменшив. Також міжнародним війскам, які кн. Від завізвав телєґрафічно при вибуху заворушень, заявили, що їх поміч уже непотрібна.
Та тепер показало ся, що в краю ще зовсїм не настав спокій, а навпаки невдоволенє зростає. Повстанці стали ся панами Тірани, головного осїдка роду Есада паші, Топтані. Кріза викликана Есадом пашою заострила ся, невдоволенє в краю перемінило ся в явну революцию. Тепер спокій в Дурацо удержуєть ся завдяки австрийській й італїйській маринарці. Вона окружила кордоном княжу палату. Князь Від зовсїм не виходить з палати. Також чужі посольства пильнує війско.
ВІДЕНЬ. (Пр. т.) Wiener Allgemeine Zeitung доносить, що кн. Від мав одержати прибічну міжнародну сторожу, зложену з моряків усїх великих держав, крім Росиї.
ЛЬОНДОН. (Пр. т.) Daily Telegraph доносить зі Скутарі, що повстанці в середущій Альбанїї знищили всї дороги. Побоюють ся, що небавом прийде до боротьби між тамошними християнами і магометанами. Християни є по сторонї князя Віда, Музулмани прихильні Есадови паші.
Князь Від мав звернути ся до команданта міжнародних війскових віддїлів, прислати поміч до Скутарі. Командант зволїкає з присланєм війска, а звернув ся в сїй справі по приказ великих держав.
Wiener Allgemeine Zeitung каже, що ся поміч для Віда непотрібна, бо вже забезпечено охорону князя.
МЕДІОЛЯН. (Пр. т.) З Таренту доносять, що кружляки "Тріполїс" і "Іріс" відїхали до Альбанїї.
ЦАРГОРОД. (Пр. т.) Півурядовий орґан Танін пише, що утворенє альбанської держави було нерозумним вчинком. До усїх похибок додано найбільшу: країні з магометанським населенєм накинено християнського князя.
РИМ. (Аґ. Стефані.) Доносять з Дураца: На жаданє князя, листи, котрі Єсад паша доручив перед своїм відїздом Армстронґови, будуть предметом слїдства. Членів слїдчої комісиї ще не визначено.
ВІДЕНЬ. (Пр. т.) Die Zeit доносить з Дураца, що увільненє Есада паші треба приписати італїйським впливам. При приступі на дім Есада артилерия, котра примусила Есада пашу до здачі, стояла під командою австрийських офіцирів, які були на урльопі. Есад паша, на думку Die Zeit впав жертвою заграничної інтриґи.
ЛЬОНДОН. (Пр. т.) Daily Telegraph доносить з Дураца, що цілий рух проти Есада паші заінїциювали голяндські офіцири, неприхильні для Альбанців. Вони здаєть ся поступали спочатку на власну руку, щойно пізнїйше дістали дозвіл князя.
ПЕТЕРБУРГ. (Пр. т.) Росийський кабінет заявив у Відни й Римі, що не годить ся на обсадженє Альбанїї австрийськими й італїйськими війсками, хочби се обсадженє було лише переходове, характеру полїцийного для успокоєня краю. 