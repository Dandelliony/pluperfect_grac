◦ ◦ ◦ ◦

Зірвання переговорів Польщі з Україною.   З Варшави доносять: Правлячі дипльоматичні круги заявляють, що розмов і конференцій з українською місією, яка перебуває в Варшаві, не будеться продовжати, бо переслідування (?) Поляків на Україні не устають. (Поляки сподіють ся мабуть, що злука їх військ з Денікінівцями вже не далека).   Австрія підписала мировий договір.   Президент Зайц підписав з д. 25. ц. м. мировий договір в Ст. Ґермен.   Бажання Домініка.   Денікін сподіється бути протягом шістьох тижнів в Москві. Анґлійські офіцири уважають отсе сподівання Денікіна надто рожевим, бо опір большевиків значно змагається.   Нарід не попирає Юденіча.   В дипльоматичних кругах коаліції панує сумнів що до остаточного успіху Юденіча. Останні відомости в Фінляндії скріпили цей сумнів. Кампанія Юденіча має цей блуд, що за ним не стоїть російський нарід.   Зміна правління в Фінляндії.   В Фінляндії заноситься на зміну в правлінні, а саме має утворитися коаліційний кабінет з Манерсгаймом на чолі. Ця зміна булаб важна для операцій Юденіча проти большевиків, бо тоді Фінляндія взялаб участь у воєнних діланнях проти Петрограду, а Юденіч дуже потрібує підкріплень.   Льорд Корзон намість Бальфура.   Льорд Корвон (Сourson) іменований міністром заграничних справ на місце льорда Бальфура, що уступив.   Децентралізація в анґлійській політиці.   В анґлійській політиці замітне змагання до щораз більшої децентрації. Як доносять із Лондону адмірал Джелікое зазначив, що конче слід унезалежнити Австралію під оглядом виробу гармат, амуніції й воздухоплавів. Труднощі в обороні побережя збільшує недостача стратеґічних залізниць та довга лінія побережа й значна віддаль від Великої Британії. Крім цего жадає адмірал окромішньої маринарки для Австралії.   Анґлійці супроти союзників.   В палаті громад анґлійське правительство предложило внесення після якого заграничні кораблі, крім француських, мусять брати на поклад корабельного провідника, коли вїздять до анґлійського порту. Виняток для Франції мотивував обостороннім договором. Палата не згодилася на це й приняла поправку яка й для француських кораблів домагається такого керманича. Після цего епізоду засідання відложено, щоб правительство мало час зайняти становище в цій справі.   Лотва та Польща.   На днях явилася в през. Падеревського делєґація Лотви, якій польський премієр подав до відома рішення правительства признати Лотву независимою й висказав заразом надію, що Лотва житиме в найтіснішій приязні з Польщею.   Нова Рада 