Російська офензива в Карпатах

Львів, 15. грудня 1916
Вчерашний комунїкат австро-угорського ґенерального штабу повідомляє, що по обох сторонах Днїстра збільшила ся дїяльність російської артилєрії. Чи мав би се бути початок нової російської офензиви, щоби прийти в поміч Ромунїї, а властиво розширенє також на сю часть фронту офензиви, яку Росіяни від довшого часу ведуть в Карпатах, на фронтї архикн. Йосифа?
Така проба очевидно не виключена, бо-ж Росіяни хотїли би помогти Ромунїї — або бодай задокументувати, що хочуть їй помогти, коли-б на дїйсну поміч їх не стати було.
Про сю російську поміч говорить також нїмецький комунїкат з 13. с. м., з якого довідуємо ся, що над Яломітою, де Ромуни знов пробували ставити опір девятій і дунайській армії, були вони скріплені російською кіннотою. Присутність російської кінноти свідчила би, що Росіяни мають намір оперувати в сїм місци більшою скількістю своїх війск. Чи в тій цїли, щоби улекшити Ромунам відворот, чи може з'єдинені російські і ромунські сили мали би знов ставити опір на найблизшій лїнїї, яка на схід від Яломіти надаєть ся до того, себто на ріцї Бузей, — доси сього не видно. Можна допускати і одно і друге. Та в кождім разї з комунїкатів нашої сторони знаємо, що наш побідний похід за уступаючими Ромунами посуваєть ся з успіхом в швидкім темпі наперед.
Російська офензива в Карпатах, як уже зазначено, ведеть ся далї. Цїнні відомости про неї дав у розмові з кореспондентом одного мадярського дневника ґенерал-полковник Кевеш, вожд одної з армій, які на сїм відтинку фронту ставлять побідно опір російській офензиві. Кевеш сказав, що задачею його армії й армії Арца є охороняти побідний похід армії Макензена на крилї і на задї. На його думку російська війскова управа зовсїм не доцїнювала небезпеки, яка нависла була над Ромунїєю.
Російська офензива для принесеня полекші Ромунам розпочала ся в сїй части фронту в час і з повною силою. Цїлу осьму російську армію ґен. Калєдіна взято з-над Стоходу й перенесено в Лїсні Карпати. Армію Лєшицького, яка доси тут стояла, перенесено в Молдавію проти армії ґен. Арца. Обі армії мали зовсїм виповнені віддїли. Між полоненими знаходить ся і старших мущин і молодих хлопцїв, що свідчить, як швидко стягано скріпленя для сих армій.
В сїй офензиві російська війскова управа стараєть ся оперувати як найбільшою скількістю мунїцїї. Сїй цїли посвячуєть ся все инше; навіть заосмотренє в поживу терпить на тім, що довіз занятий передовсїм мунїцією. Армія Калєдїна уживає мунїції майже розтратним способом. Вже два рази довели були Росіяни на фронтї армії Кевеша барабанний огонь до найвисшого напруженя, після чого наступали масові атаки. Одначе своєї цїли: здобути лїнїю Дорна Ватра, провал Прислоп — армія Калєдіна не осягнула. Всї успіхи Росіян, не виходять поза місцеве зисканє терену, яке не має загального значіня.
На думку ґен. Кевеша треба ждати на сїй части фронту ще важких боїв, але Росіяни як доси не осягнули, так і не осягнуть своєї цїли, яка є: принести полекшу Ромунам. 