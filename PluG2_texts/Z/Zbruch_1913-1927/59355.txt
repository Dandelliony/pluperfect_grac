◦ ◦ ◦ ◦ ◦ ◦ ◦ ◦ ◦ ◦

Перші авдієнції у цїсаря Карла в Бурґу. Урядово доносять, що цїсар Карло явив ся передвчера вперве як Монарх у Бурґу. Цїсар приняв в Бурґу апостольського нунція а опісля амбасадорів Туреччини, Злучених Держав і Еспанїї.
Перемиський гр. кат. Ординаріят оголошує: Кандидатів духовного стану, котрі покінчили науки богословські і хотять приняти св. рукоположенє, взиваєть ся, щоби свої поданя до 5. грудня с. р. внесли до еп. консисторії, самі явили ся в канцелярії консисторській 11. грудня 1916 о год. 10 рано по вислухаею св. лїтурґії, яка о год. 8 починаєть ся. Поданя належить заосмотрити: 1) свідоцтвами шкільними, 2) моральности, 3) здоровя, 4) убожества, потвердженого ц. к. староством, 5) вінчаня, єсли є женаті, 6) удокументованя повинности війсковій. Кандидати мають привезти свою постїль.
За приверненє автономії Українї. В анґлїйськім "Atheneum" появила ся замітна статя про українську справу в Росії. В статї оповідаєть ся про переяславський акт з 1654 р., а дальше про російську полїтику супроти України за цїлий час приналежности її до Росії. В результатї сеї полїтики Україна позбавлена нинї своєї давнїйшої самоуправи. Статя кінчить ся ствердженєм, що "українське питанє являється одною з полїтичних проблєм, яка повинна викликати як найбільш серіозну увагу зї сторони членів будучої мирової конференції". Займаєть ся статею сею "Нов. Время" в числї з 14. с. м. Другий голос про правно-державне питанє України прийшов — із Туреччини. "Швайцарська телєґрафічна інформація" в Ціріху донесла недавно з Царгорода: "Обговорюючи сотворенє польської держави, пригадують турецькі часописи історичні взаємини між Польщею і Туреччиною, які мали свого часу великий вплив на житє османської держави. Один з дневників завважає при тім: Якщо Росія впираєть ся далї вести війну, то може незабаром проголосить ся також українське королївство."
Управа анґлїйської фльоти оголосила виказ страт, які анґлїйська торговельна фльота потерпіла за час війни передовсїм через затопленя нїмецькими підводними суднами, через морські міни й инші воєнні небезпеки. З викупу виходить, що на дно моря пішло два мілїони й чверть тон, себто така спільність кораблїв, якої потреба, щоб заладувати товари ваги двох з чвертю міліонів тон. Для порівнаня треба навести, що сї втрати перевисшають з півчетверта разів цїлу торговельну фльоту Австро-Угорщини перед війною, вивчать тільки, що половина торговельної фльоти Нїмеччини, а є о пів мілїона тон більші ніж французька торговельна фльота. Через се порівнянє можна собі уявити, які величезні втрати спричинилася війна анґлїйській торговельній мореплавбі. 