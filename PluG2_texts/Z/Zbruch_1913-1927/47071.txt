День уродин цїсаря Вільгельма II.

Львів, 27. сїчня 1916.
Нинїшний день, день уродин цїсаря Вільгельма II, святкуєть ся празнично не тільки в Нїмеччинї, а й у тїсно з нею заприязненій Австро-Угорщинї. В особі цїсаря Вільгельма святкує наша монархія того володаря, котрий в днях проби і міри разом з цїлим своїм народом доказав, що приязнь і союз не є для нього тільки порожним звуком, а що є вони йому такими живими фактами, за які треба навіть кров пролити.
З'окрема український нарід Габсбурської монархії, котрий в сїй війнї народів зложив стільки жертв майна і крови в оборонї сеї монархії і свого в ній становища, щирим серцем став нинї в рядах тих, котрі віддають поклін союзникови й приятелеви цїсаря Франца Йосифа, великому володареви могучої Німеччини.
Вислів сих почувань зложила в столицї галицької України українська полїтична делєґація на руки уповновласненого представника Нїмеччини у Львові — тої Нїмеччини, з побідою котрої в сїй війнї звязана доля також українського народу, Нїмеччини, в якій українська справа в сумних у її історії десятилїтях знаходила більше, ніж денебудь инде, розуміня і прихильности. Також українське духовенство в особах своїх визначних представників поспішило зложити свої бажаня тому історичному монархови, війска котрого рамя об рамя з нашими війсками увільнили більшу частину української Галичини Східної з ярма гнобителя української народности й церкви.
Складаючи у Львові поклін цїсареви Вільгельмови в 56-і роковини його уродин, представники української полїтики й церкви станули в однім рядї з представниками цїсарської і королївської армії, котрі складали нинї свою чолобитню найвисшому вождови союзних війск і другови найвисшого вожда своєї армії.
Мусїли нинї зложити такий-же поклін цїсареви Нїмеччини й королеви Прусії також чільні представники австрійської бюрократії й польського духовенства міста Львова. Дивні думки про змінчивість людських справ викликував акт чолобитні королеви "Прусаків", коли складали його верхи польського духовенства й львівської бюрократії, австрійської з імени, національно наскрізь польської.
Всїм відомо — щоб тільки на найсвіжійших подїях коротко зупинити увагу — що тільки нагле заведенє виїмкового стану з вибухом війни зупинило ласкаво толєрованє друковане знаменитих "ревеляцій" п. Крисяка, в котрих так часто згадувались назви "прусацтва", тай друкованє не менше про настрій польської політики й бюрократії поучаючих мірковань про українських соколів і сїчовиків і подібні річи з нагоди сїчово-сокільського здвигу з 28. червня 1914 р. і смерти бл. п. архикнязя Франца Фердинанда...
В свіжій памяти галицького загалу є ще всї ті виливи польської публичної думки, доконувані в часї, коли публична власть у Галичинї була в цїлости в руках польської бюрократії.
А нинї — яка зміна! Надїймо ся, що війна, прочищуючи полїтичну атмосферу в цїлій монархії, остаточно прочистить і галицьку атмосферу, та що особливо в українській Східній Галичинї вже не вернуть ся часи, коли дїялись — такі річи, які стоять нам свіжо в памяти з останніх десятиліть перед війною. 