До Й.Е. д-ра В.Коритовського.

Ваша Ексцелєнциє!
У вчерашній передовици хотїли ми виступити в оборонї народних учителїв української народности, переслїдуваних за те, що вони, виконуючи при соймових виборах своє горожанське право, виконали його згідно з своїм національним обовязком, і звернути на ті переслїдуваня Вашу як президента ц. к. Краєвої Ради Шкільної увагу.
Одначе сповнити сей наш обовязок перешкодила нам ц. к. державна прокуратория у Львові, конфіскуючи нашу передовицю від першого до останного слова.
З огляду на те, що з одної сторони конфіскацийна практика служить передовсім полїтичним цїлям, а з другої Ви, Ваша Ексцелєнциє, як шеф політичної адмінїстрациї краю, маєте вплив на конфіскацийну практику, — позволимо собі отсе на вчерашну конфіскату і взагалї на становище ц. к. державної прокураториї у Львові супроти української преси і з окрема супроти нашого орґану звернути Вашу особливу увагу.
Вчерашню нашу передовицю — мимо конфіскати — Ви, Ваша Ексцелєнциє, маєте змогу прочитати, і прочитавши, згодите ся з нами, шо там не було ані одного слова, яке зі становища приписів державних законів і їх духа треба би в державнім інтересі справді сконфіскувати.
А як шєф політичної адмінїстрациї краю держави, яка належать до круга модерних правових держав європейської культури, Ви, Ваша |Ексцелєнциє, добре знаєте, що з становища інтересів модерної правової держави репресийні міри супроти орґанів преси є ultium remedium, якого уживаєть ся тільки в крайнє виїмковій потребі, та що при тім найкультурнїйші европейські держави понехали як неведучу до цїли і шкідливу ту форму тих репресий, якою є конфіската в нашій державі.
І тому звертаємо Вашу увагу на ті анормальні відносини, які панують в нас в конфіскацийній области супроти української преси і зокрема супроти нашого орґану.
Се є аксіома модерного публичного житя, що те невдоволенє, яке викликають ріжні хиби публичного житя, мусить знайти вислів в свобідній критицї тих хиб; та аксіома була провідною ідеєю всїх тих, що бороли ся з абсолютизмом за свободу слова і вибороли її в конституцийних державних устроях.
Одиницї чи верстви суспільности, які вважають себе покривдженими сею чи иншою стороною державного устрою, сим чи иншим зарядженєм власти, мусять мати те вдоволенє, що ті хиби державного устрою, ті зарядженя властий є предметом прилюдної критики, що на них звертаєть ся увагу як загалу так і міродатних чинників держави, та що сим шляхом є можливе усуненє хиб, направленє заподіяної кривди.
Коли-ж кождий голос прилюдної критики здавлюєть ся при помочи конфіскат, коли одиницям чи верствам суспільности не даєть ся змоги звертати на них увагу загалу, відбираєть ся надїю осягненя полїпшеня відносин, — тодї такий стан викликав що раз більше невдоволенє, що раз більше огірченє, що раз більшу сьвідомість неможливости такого положеня, аж в кінци все те виладовуєть ся насильно, чи в формі одиничного терору чи масової революциї.
Очевидно, можна собі з легковаженєм сказати: «Від перенесеня якогось там народного учителя до терору чи революциї так далеко, навіть про що говорити!" І так власне звичайно говорять, аж там, внутрі, не назбираєть ся тільки ляви, шо вулькан вибухне.
Тим часом конфіскацийні практики ц. к. державної прокураториї у Львові доказують, що її функціонарі не мають розуміня для сеї справи. Там або легковажить ся роль прилюдної критики в пресї як чинника, який улекшує мирний суспільний розвиток, або переводиться конфїскати з тим дешевим вдоволенєм, що ось „покажеть ся ґазетї її місце".
І що ми бачимо? Що хоч державні закони, на яких основі переводить ся конфіскати, однакові, конфіскацийні практики ц. к. державної прокураториї у Львові зовсїм відмінні супроти української преси нїж супроти польської. Польська преса, особливо в національній области, мав необмежену свободу слова. Може підбурювати проти нашого народу, може представляти наші національні змаганя в як найгіршім сьвітлї, може найгіршими словами плюгавити те, що для нашого народу сьвяте, — все їй вільно. Натомість не то найобєктивнїйша критика заряджень власти, але навіть саме сконстатованє фактів, які кидають на зарядженя власти критичне осьвітленє, підлягає в нашім орґанї конфіскатї, — видно тому, бо се власти по свому національному характеру польські. Що більше, конфісковано наш дневник навіть за критику становища вшехпольсько-подоляцько-клєрикальної коалїциї тодї, коли вона була в найрізкійшій опозицєї до центрального правительства.
При обнятю свого становища ц. к. намісника заявили Ви, Ваша Ексцелєнциє, що Вашим змаганєм є довести до національного мира в краю. Для здійсненя сього змаганя треба, щоб також в области конфіскацийних практик настало рівне трактованє преси обох народів краю. І тому сю справу поручаємо Вашій особливій увазї. 