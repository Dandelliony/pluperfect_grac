◦ ◦ ◦ ◦ ◦

Огляд воєнних подїй.
Воєнні подїї минулого тижня не ріжнили ся багато від подїй попереднього тижня. Головну увагу звертали на себе, як і тодї, подїї на західнім теренї війни.
На східнім теренї війни панував мабуть з причини внутрішніх перемін в Росії повний застій. Згадати тут можна тільки про випад австрійських і нїмецьких віддїлів під Заберезиною, що увінчав ся успіхом. В области армії архикнязя Йосифа заслугує на увагу здобуттє союзними військами височини Солїонтар між долинами Чобань і Султа. Зрештою на цїлім фронтї живу дїяльність вели тільки розвідні віддїли, а місцями й артилєрія. В Румунїї було зовсїм тихо.
Справа з переложеннєм нїмецьких лїнїй в области Ара—Нойон на заходї вже покінчена. Полишений ними фронт має понад 100 кільометрів довжини. Сю полосу краю, що тепер дістала ся в руки Французів і Анґлїйцїв, можна-б подїлити на три части. Перша часть, що має до 10 кільометрів глибини, се колишня система ровів. По висадженню їх в повітрє вона майже зовсїм неприступна й до нїчого непригожа. Друга часть знищена так, що на нїй не зостало навіть слїду з сїл, хуторів, лїсів, доріг, кирниць і т. д. Нїмцї забрали з собою або знищили весь придатний до чого небудь матеріял. Вона має 10 — 15 кільометрів глибини. Третя часть се вже та полоса, що лежить безпосередньо перед нїмецькими лїнїями. Анґлїйсько-французький ґенеральний штаб стоїть тут перед новими задачами.
На італїйськім фронтї не скоїло ся нїчого нового. При сприяючій погодї панувала тут жива дїяльність лїтаків. Як виходить з голосів італїйської преси, побоюють ся в Італїї загального наступу австрійських і нїмецьких сил.
Живійше було на македонськім фронтї. Війська ґен. Сарая пробували після сильного приготовлення нападати на становища союзників, особливо в просторі між озерами Проста й Охріда, одначе нїде не мали успіху. Навпаки, всюди мусїли завертати з великими стратами.
З турецьких фронтів не наспіли нїякі вісти про більші воєнні стрічі.
І. Н. 