◦ ◦ ◦ ◦

    Федерація Жидів з України в Америці. "Слово Польске" доносить, що в Америці утворилася федерація Жидів з України, що числить пів міліона членів. Ця федерація увійшла в контакт з федерацією американських Українців. Для розслідження положення Жидів на Україні виїхав з Америки жидівський діяч Кац.   Червоні війська зайняли Вильно. "Дзєннік Людови" доносить з Варшави: По поголоскам, що кружляють в соймі, які мають походити з міродайних жерел, російські війська зайняли Вильно.   Дві політичні офензиви. В статті "Курєра Львовск-ого" п. з. "Випростування фронту" читаємо: "Наш фронт біжить на півдні головно мокрою лінією рік: Збруча, Ікви, Стиру, Припеті і Случі, відтак іде лінією сухою через Кайданів, Іванищі, Вишнів, Вільшани, Ошмяна, Кемялішки, Святани, Динабурґ. Майже всюди досяг наш фронт давних австро-німецьких позицій. Большевики ведуть дві політичні офензиви: одну на Вильно, другу на Львів о Східну Галичину. Ця остання акція ведена довго і раньше, головно кавалєрією і партизанськими методами, первісно розвивалася нагально і скоро, від довшого часу не осягає замітніщих здобутків в терені, або набирає характеру поворотних рухів. Безпосередного небезпеченства для Львова покищо нема".   Проти достави муніції для Польщі. Орґан незалежних соціялістів "Das freie Volk" доносить, що до пристані Ґданську приплило кілька кораблів з муніцією для Польщі. Денник взиває робітників, аби вони не виладовували муніції, призначеної до війни з совітською Росією.   Вільно місто Ґданськ. П.А.Т. доносить, з Ґданська: В розмові з представником "Danz. N. Nachr." заявив комісар Cip Товер, що конституція Ґданська має бути затверджена Ліґою Народів, супроти чого Ліґа Народів мусить знати проєкт конституції та докладно його розслідити. По затвердженню конституції наступить уконституовання вільного міста Ґданська і щойно тоді буде можна підписати польсько-ґданську конвенцію. Проєкт конвенції як польський, так ґданський будуть віддані раді амбасадорів, або Найвищій Раді до основного розслідження. Коли не буде можна осягнути згоди між обома сторонами, тоді справу рішать аліянти. Дальше заявив Cip Товер, що рішення що до особи будучого комісаря Ґданська залежить виключно від Ліґи Народів, Cip Товер залишиться в Ґданську тільки до хвилі уконституовання вільного міста. Cip Товер зазначив, що від 8 літ не був в Анґлії, а від 6 літ не мав відпустки.   Німецькі підводні судна для Франції. З Парижа доносять, що Франція одержала 10 німецьких підводних суден.   Реченець плєбісциту на Горішнім Шлеську. Німецькі часописи доносять, що пруський уряд одержав неофіціяльне повідомлення, що плєбісцит на Горішнім Шлеську відбудеться з кінцем вересня, найпізнійще з початком жовтня.   Переворот в Бельґії. По донесенням з Польдгу революціонери повалили бельґійський уряд. Провідник республиканської партії обняв уряд тимчасового президента.   Недуга Вільсона.  Як доносить "Matin" стан здоровля президента Зєдинених Держав Вільсона знову погіршився. Хорому не вільно опускати кімнати, ані нікого приймати.   Справа перемиря. Польдгу. Радіо. Бонар Лов закомунікував у палаті громад текст ноти, висланої до совітського правительства в справі навязання торговельних зносин і перемиря з Польщею. Першим услівям є мир або перемирє, другим запевнення свободи повороту до краю анґлійським горожанам, третім запевнення заплати приватним особам за незаплачені ще товари. Відень. КБ. з Льондону. В дипльоматичних кругах в Спа кружляла чутка, що совітська република приняла услівя коаліції в справі перемиря з Польщею. Варшава. "Курєр Варшавскі" покликуючися на міністерство загр. справ доносить, що міністерство це не одержало ніяких вістей, будьто би сов. правительство приняло анґлійське предложення в справі перемиря з Польщею.   Услівя совітського правительства. Париж. Авас. "Тамп" подає за "Манчестер Ґвардієн" услівя, які совітське правительство предложить підчас переговорів з анґлійським правительством. На основі цих услівій заграничні капіталісти одержать в Росії широкі концесії в области експльоатації копалень.   Союз Анґлії зі Зєд. Державами. Відень. "Ахт Ур Блят" доносить за "Шікаґо Трібюн", що Анґлія задумує заключити зі Зєдиненими Державами зачіпно-відпорний союз, в ціли охорони інтересів обох союзників на Спокійному Океані перед Японією.   Дешанель уступить. Польдгу. Радіо. З Парижа наспіла вістка з достовірного жерела, що президент Дешанель уступить, коли стан його здоровля не поправиться протягом найблищих тижнів.   Революція в Болівії. Польдгу. Радіо. Зі Ст. Яґо доносять, що болівійські революціонери побіджують, і що члени дотеперішнього правительства схоронилися в посольстві Зєд. Держав.   Громадська думка 