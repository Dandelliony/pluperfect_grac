◦ ◦ ◦ ◦ ◦ ◦

  Большевики домагаються східної Галичини? З Варшави доносять до львівських часописів, що в політичних кругах шириться поголоска, що совітський уряд під впливом домагань українських комуністів має домагатися від Польщі відступлення східної Галичини большевицькій Україні.   Збори кельнерів. В суботу, дня 28. лютого відбулися збори орґанізації львівських кельнерів. Після обговорення внутрішних орґанізаційних справ приступлено до дневного порядку. Ходило о справу реорґанізації каварняної і реставраційної служби. На внесок тов. Міллєра ухвалено перенести уряд платничих на ново установлених, т. зв. ревірових кельнерів, щоби в цей спосіб усунути несправедливий розділ належного їм проценту замість "трінкґельдів". Виконання внеску завішено одначе ще до 14 днів після промови тов. І. Кушніра, секретаря українських професіональних орґанізацій.   Стрийська прибічна рада за миром — а львівська рада? На засіданню прибічної ради міста Стрия дня 25. лютого ухвалено одноголосно внесення соціялістів, висказуюче домагання як найскоршого покінчення війни. Таке було в Стрию. А у Львові? Львівська рада міста, в якій засідає 30 польських соціялістів, не здобулася ще до нині на таке діло. Чиж тим 30 польським соц. радним байдужа справа миру?   "Червона Книга". У Відні друкується і на днях вийде під наведеним наголовком перша частина матеріялів до історії східної Галичини в рр. 1919—1920. Є це почачок систематичної обробітки відомих матеріалів, за яким підуть в скорому часі дальші. Матеріяли ці мають бути переложені на всі европейські мови.   Просте залізниче получення Львів-Камянець. На днях мають розпочатися роботи над звуженням тору з Золочева через Тернопіль-Підволочиска-Проскурів аж до Камянця, щоби зискати просте залізниче получення Львів-Камянець. Сподіються, що до 1. цвітня буде ця стрека вже віддана до диспозиції дирекції залізниць.   Крадіжі в поїздах. Дня 1. марта о год. 9. рано задержався в Городку тягаровий поїзд, що їхав з Перемишля до Львова. Поїзд віз вуголь і познанський ячмінь на засів для Галичини. Провадило його 4-ох львівських панів зі "Straz-у obywytelsk-ої". Партія залізнича, що переглядала поїзд в Городку, впала на слід кражі ячменю в одному з ваґонів. На "бремзі" у одного зі стражників найдено чвертку краденого ячменю. Супроти того, що всі стражники обивательські були уоружені і могли ставити оружний опір залізничникам, покликано місцеву жандармерію з Городка до помочі. По докладній ревізії, найдено чотири мішки ячменю, які сховали собі стражники до другого ваґону між вугля. Всіх чотирох "stroz-ів bezpіеczenstw-а" арештовано і відставлено до Городка.   Нафтовий монополь в Польщі. Польський уряд думає завести монополь торговлі нафтою. Відповідний проєкт має небавом бути предложений господарським орґанізаціям до заопініювання. В кругах нафтових промисловців вістка про цей монополь викликала занепокоєння.   Вперед!   