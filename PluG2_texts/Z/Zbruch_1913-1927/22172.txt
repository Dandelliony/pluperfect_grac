◦ ◦ ◦ ◦ ◦ ◦ ◦ ◦ ◦ ◦

З Наукового Товариства ім. Шевченка. Засїданє фільольоґічної секциї відбудеть ся дня 10. с. м. (в недїлю) о год. 10. рано в сали Музея (при ул. Чарнецького ч. 24) з таким порядком справ: 1) П. Крипякевич: De hymnographia Mariana in ecclesia Graeca; 2) Нові спомини про Шевченка; 3) Біжучі справи.
Коли будуть оголошені конкурси? Давнїйше бувало, що найдальше в другій половинї марта присилала рада шкільна краєва дирекциям всїх середних шкіл конкурси на обсади вільних місць дїйсних учителїв в тих школах. Від коли обняв правлїнє Г.Р.Ш.К. Дембовський, від тої хвилї всякі полагоджуваня справ зачали йти тим самим ходом, що справи в староствах на повітах.
Переміни в нашій адвокатурі. Д-р Андрій Чайковський, один з сенїорів нашої адвокатури, відомий письменник, перенїс свою адвокатську канцелярию з Бережан до Самбора. На його місце перенїс ся до Бережан д-р Дмитро Левицький, який доси мав канцелярию в Раві руській.
Пожежа. Вчера передполуднем вибухла в Стрілисках нових пожежа, насамперед на захід від Бібрки, потім перенесла ся дальше, обняла ринок, в котрім згоріло около 40 домів. Між иншими згорів склад нафти, склад соли, головна трафіка, склад зелїза. Згоріли головно жидівські доми. Шкода виносить десятки тисяч, а обезпечена була лише в малій части.
Запомогова акция у польськім виданю... З Камінеччини пишуть нам: Славетна польська "справедливість" не могла не виявитись навіть в запомоговій акциї. Поки що подаємо лиш два приміри. Село Язениця польська, богато менша від Язениці руської, дістало 50 сотнарів і 75 кґ. бульби до садженя. Язениці руській (значно більшій) признано натомість лиш 32 сотнари і 62 кґ. З села Горпина подано 126 бідних і заслугуючих на поміч господарів. З сего числа одначе відкинено 65 і то біднїйших людий, а дано "підмогу" в бульбі (але не даром!) 61 ґаздам — переважно богатшим і Полякам...  