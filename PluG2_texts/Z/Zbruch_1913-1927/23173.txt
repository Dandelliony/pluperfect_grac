◦ ◦ ◦ ◦ ◦ ◦ ◦ ◦ ◦ ◦

Повінь у Львові. Вчера з полудня навістив Львів зливний дощ. Мешканя і пивниці в низше положених околицях залила вода. З усїх сторін алярмували огневу сторожу і водопроводне заведенє, з просьбою помочі. Найбільше потерпіли улиці Зибликевича, Глибока, Браєрівська, Казимирівська, Колонтая і Рейтана. На ул. Зиблїкевича майже на три години устала трамваєва комунїкация; цілі сутерени будинку прокураториї скарбу при сїй улици, який саме будуєть ся, залила вода, так що кільканайцять годин випомповувала її вогнева сторожа. Инші рахункові стациї працювали при випомповуваню води при реальностях: ул. Зиблїкевича ч. 8, Глибока 27, в "Касинї де Парі", в реставрації Баляса при ул. Казимирівській, в аптиці Гая на розї ул. Казимирівської і Колонтая. В богато инших залитих реальностях ратункова стация щойно нинї пічне випомповувати воду. Друкарня Гольдмана при ул. Сикстуській ч. 19, наслїдком лихої будови каналів в сїм домі, в одній хвилї станула під водою. Вода залила машини й елєктричні мотори і знищила засоби паперу. Огнева сторожа кілька годин помпувала воду.
Як п. Найман розуміє польський характер м. Львова. Нам пишуть: Звісні є т. зв. "польські дороги," на котрих люди заїжджують свою худобу і ломять вози. Отже сї польські дороги взяв собі наш п. Найман за взір і характер польскости доріг і після них заводить також дороги у Львові. Як є посуха, то хмари порохів не дають чоловікови відітхнути, як же Бог дасть троха дощу, то на наших дорогах-улицях калабанї такі, що треба їх з далека обходити. А вже найгірше се, що у Львові заведено на взір великих міст автомобілї, тож як такий автомобіль і переїздить нашими столичними улицями, то треба ховати ся в брами, бо инакше будеш від голови до ніг столичним болотом обхляпаний і мусиш вертати ся до дому і переодївати ся в иншу одїж. На хідниках треба дуже уважати, аби не впасти, бо не тілько що плити виходжені, але в богато місцях такой брак їх, або є так уложені, що йде ся по них як по фортепянових клявішах. Все те бачимо не тілько в підрядних улицях, але навіть в самім осередку міста прм. в Ринку, в ул. Вірменській, Трибунальській і т. п. У Вірменській ул. вже цілий рік лежать купи каміня понад ямами і помимо того, що у Львові тисячі народа бідного примирає з голоду задля браку роботи, то п. Найман з його маґістратом не бачить неладу на улицях міста і не зарядить його усуненя, де бідні люде могли би заробити. Придивляючи ся нашим львівським улицям приходимо до пересьвідченя, що автор найновійшої реформи виборчої мав рацию, коли прилучив до Львова також Куликів, бо в обох сих містах одинакові порядки. А заслуга в тім нашого любого президента п. Наймана.
Арештованє двох директорів банку в Станиславові. Над директорами Залїчкового Банку Антоном Зайончеком і Іваном Твардовським завісив судия Бухальт слїдчий арешт. Стало ся се так, що обох директорів візвав слїдчий судия до себе і по переслуханю казав їх відпровадити до арешту. Зайончек, Твардовський та перебуваючий тепер в Варшаві Людвик Пренґовський стояли довший час на чолї Залїчкового Банку в Станиславові, який наслїдком легкодушної і недбалої господарки попав в конкурс. Наслїдком краху є цілковита руїна, яка грозить тепер більше як 1000 членам, що рекрутують ся з найубожших міщанських верств. Оба директори брали живу участь в польськім полїтичнім житю, а Зайончек засїдає навіть в міській радї. 