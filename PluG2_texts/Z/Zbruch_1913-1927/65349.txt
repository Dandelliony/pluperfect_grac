◦ ◦ ◦ ◦ ◦ ◦ ◦ ◦ ◦ ◦

21 міліонів позички для Львова. Дня 26. цвітня відбуло ся засїданє прибічної Ради міста Львова, на якім обговорювано справу затягненя Львовом позички в квотї 21 мілїонів корон.
В справі вивозу поживи зі Львова оголошує команда міста: Мимо виданого оповіщеня ч. 10.375 з р. 1916. заборони вивозу поживи всякого рода і напоїв з міста Львова, все ще вивозить ся всякі споживчі артикули без дозволеня. В разї береженя істнуючих розпоряджень і приписів нїхто не може й нїкому не вільно мати більше збіжа, овочів, бараболь і т. д., нїж йому потреба, евентуально нїж йому придїлено на конечне заосмотренє. Хто може пакетами посилати поживу, той без сумнїву набув її недозволеним способом, ізза чого стає винуватий і повинен бути укараний. Звертаєть ся увагу публики, що від тепер на підставі розпорядженя мінїстерства торговлї і внутрішніх справ з д. 25 липня 1914. Д. з. д. ч. 162 всякі посилки якогонебудь рода — також пересилки почтові — надавані без дозволу на вивіз, будуть розслїджувані в місцях наданя (почтових урядах) визначеними на се полїційними орґанами, а такі, що містили би у собі поживу, на вивіз котрої нема дозволу, будуть конфісковані. Надзираючим орґанам поручено розслїджувати також такі пакети, які надаєть ся за дозволом на вивіз. Всякий недозволений вивіз буде як найострійше караний. — Рімль ґен. м.
Не буде патенту для Галичини. "Oesterr. Morgenzg." доносить під датою 26. с. м. з Відня про відоме принятє президії Української Парляментарної Репрезентації у ґр. Клям Мартінїца і ґр. Черніка: Президію У. П. Р. приняв учера в полудне президент мінїстрів, а вечером мінїстер заграничних справ. Мінїстри заявили, що для Галичини не буде виданий патент.
Обмеженє консумції мяса. Дня 27. с. м. видано мінїстерський розпорядок, який велить краєвим властям полїтичним видати зарядженє, щоби запобігти надмірній консумції мяса засібними верствами суспільности. Поки-що не видасть ся ще карт на мясо, однак не вільно буде денно на голову продати більше мяса над 15 декаґрамів, а всї не буде вчисляти ся костий. Краєві власти полїтичні означать самі спосіб контролї такої обмеженої консумції. Контролю будеть ся в першій мірі переводити у продавцїв.
Усуванє нашої мови і азбуки з урядів. Пишуть нам з Добромильщини: На днях розіслало ц. к. поовітове строство в Добромили до ґр.-кат. парохіяльних урядів в повітї обіжник про зладженє виказів річника. У тім обіжнику пише ц. к. староство в Добромили по польськи дослівно отсе: "Для обминеня трудностий при зладженю війського операту просить ся про докладне виповненє доручених друків читким письмом латинськими буквами". Адреса зладжена в українській мові латинськими буквами. До тепер писалося такі викази по українськи і війскові викази на тім нїчого не терпіли та сю мову і українські букви розуміли всї; тільки ц. к. повітовий суд якийсь час не хотїв їх розуміти, а тепер розуміє. Та добромильське ц. к. староство постійно висилає до нашого духовенства обіжники в польській мові або в українській мові латинкою. Чи наші власти бажали би усунути з урядів нашу мову і азбуку? — Священик. 