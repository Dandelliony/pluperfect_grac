◦ ◦ ◦ ◦ ◦ ◦ ◦ ◦ ◦ ◦

Російське мирове предложенє.
ВІДЕНЬ, 29. падолиста 1917. До головної команди армії наспіла неповна іскрова телєґрама, яку по змозї доповнено. Звучить вона так:
ЦАРСЬКЕ СЕЛО, 28 падолиста 1917. До правительств країв, ведучих війну. Побідна робітнича й селянська революція в Росії поставила на першім пляні справу мира. Скінчив ся період вагань, відкладань й бюрократизму. Взиваєть ся всї народи, всї верстви, всї партії усїх країв, ведучих війну, щоби відповіли катеґорично на питанє, чи бажають разом з нами приступити до переговорів за негайне завішенє оружя й загальний мир, чи нї. Від відповіди на те питанє залежить, чи оминемо нову зимову кампанїю з усїми її жорстокостями й нещастями, чи Европа буде дальше купати ся в крови.
Ми, рада народних комісарів звертаємо ся з тим запитом до правительств наших союзників: Франції, Анґлїї, Італїї, Сполучених Держав, Америки, Бельґії, Сербії, Румунїї, Японїї й Китаю. Питаємо перед обличем народів, перед обличем цїлого світа, чи хотять приступити до мирових переговорів. Ми, рада народних комісарів звертаємо ся до народів, злучених з нами союзом, головно до працюючих мас, з запитом, чи бажають вести дальше безглуздну різню та на слїпо йти дальше дорогою яка веде до упадку европейської культури. Жадаємо, щоби робітничі партії союзних країв негайно відповіли на цигане, чи хотять розпочати мирові переговори. Те питанє ставимо на перший плян. Мир, який ми предложили, має бути миром народів, має бути почетним миром порозуміня, який запевнить кождому народови свободу господарського й культурного (а полїтичного ? ! — ред. "Дїла") розвитку.
Робітнича й селянська революція оголосила свою мирову проґраму, ми оголосили тайні трактати царя й буржуазії зі союзниками й признали, що вони не вяжугь російського народу. Предкладаємо всїм народам явний, новий трактат, опертий на основах порозуміня й співдїланє.
На наші предложеня відповіли урядово й неурядово представники правлячих кругів союзних країв, що вони не признають правительства Рад й не годять ся на нерозумінє з нами в справі мирових переговорів. Правительство побідної революції не має признаня фахової дипльоматії. Але питаємо ся народів, чи реакційна дипльоматія зможе здїйснити свої думки й змаганя, чи народи позволять дипльоматії на те, щоби не зреалїзовано великої мирової можливости, яку утворила російська революція.
Відповідь на те питанє... (тут бракує тексту телєґрами).
Проч з зимовою кампанїєю! Нехай живе мир й збратанє народів!
Народний комісар для заграничних справ Троцький.
Предсїдник ради народнїх комісарів Улянов-Лєнїн.
На те відповіло ц. і к. правительство російському правительству 29 падолиста ось що:
Австро-угорське правительство одержало окружну телєґраму ради народніх комісарів з 28. с. м., в якій російське правительство заявляє готовість розпочати переговори в справі заключеня завішеня оружя й загального мирового трактату. Оповіщені російським правительством витичні завішеня оружя й мирового трактату, які мають ся заключити, на що правительство російської републики вижидає взаїмного предложеня, є по думцї австро-угорського правительства відповідною підставою до того, щоби розпочати ті переговори. Тему австро-угорське правительство заявляє готовість ввійти в предложені російським правительством переговори над заключенєм негайного завішеня оружя й загального мира. — Ц. і к. мінїстер заграничних справ — Чернїн.
Частинна демобілїзація в Росії.
СТОКГОЛЬМ. (Ткб.) На основі звісток з Гапаранди зарядив Лєнїн частинну демобілїзацію. Річник 1899 відішлеть ся сейчас домів, за тим підуть прочі річники. Жовнїри, які вертають домів, мусять зложити оружє в полкових комітетах. 