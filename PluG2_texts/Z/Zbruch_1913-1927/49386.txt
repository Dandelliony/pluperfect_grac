Похвала українського полку.

(Лист з поля.)
По многих кровавих боях — під Перемишлем, в Карпатах, в Польськім Королївстві, вкінци на Волини над Стиром, наш 95 п. п., що рекрутуєть ся з українських повітів Чорткова й Бучача, дістав перший раз від початку війни довший відпочинок, щоб люди відіткнули і набрали свіжих сил до дальшої боротьби.
Дня 13. с. м. відбула ся у нас велика нарада: сам комендант армії екс. ґен. Бем Ермолї відбув перегляд нашого полку, а слова похвали, які при тій нагодї сказав ґенерал про наш український полк, мусять наповнити нас гордістю.
Ґенерал відбув перегляд полку, потім дав розказ розвинутись до бою. Кілька слів коменди, — і кількатисячна маса перемінюєть ся справно в боєву лїнію, сунеть ся вперед, никне з очий. А все те зробило ся тихо, без гамору, без замішаня. Лице ґенерала засияло з вдоволеня. Боєва справність полку показалась в повнім блеску. Полк показав ся справним не тілько в парадї, але і в бою.
Сурмачі затрубіли збірку. По збірцї полку ґен. Бем Ермолї нарочно прийшов до компанїї машинових крісів і тут коротко розмовляв з кождим відзначеним жовнїром. А є їх в компанїї машинових крісів аж 72. Ґенерал витав кождого з окрема, якої є народности, з якого повіту, як довго кожний воює, за що відзначений. На прощанє кождому відзначеному подав руку. А коли чув стереотипну відповідь: Українець, від початку війни в швармлїнїї, — тодї звернув ся до стоячих біля него двох ґенералів і штабових офіїцирів і з натиском промовив: "Meine Herren, bitte das zur Kenntnis zu nehmen, die Ruthenen sind Mordskerle, man muss nur können mit ihnen sprechen".
Се не є перша похвала, якою високі ґенерали похвалили наш хоробрий полк і наших людий. В битві під Люблином наш полк пішов до приступу, коло чотири инші полки були відкинені, і смілим приступом рішив бій в нашу користь. Люблин узято. За се дістав наш полк велику похвалу. Про се свого часу була згадка в воєннім комунїкатї. Дістали ми похвалу і пару инших разів, та про те ширший загал не знає, бо нїкому було подати до прилюдної відомости. 