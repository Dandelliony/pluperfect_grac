Поляки не хотять законного плєбісциту.

Їм вистане обман з "польською" вірою одної части Холмщаків. — З сього наука для буковинських Румунів.
Львів, 20. лютого 1918.
Ледви в справі Холмщини впало слово: плєбісцит, а вже польська сторона поспішила ся висловити своє невдоволенє такою розвязкою спірного питаня. Маємо вуха повні польських лементів за те, що берестейською угодою в справі Холмщини буцїм-то потоптано волю й почування холмської людности, — коли одначе у відповідь на сї лементи предложили учасники угоди найідеальнїйшу, яку тільки подумати можна, розвязку спору про приналежність, вселюдний плєбісцит, то в ту саму мить Поляки стали клином проти такої розвязки. Правда, річ можлива, що волїли-би конець кінцїв згодити ся на се предложенє, якби так решта контрагентів позволила їм уладити "по свойому" — себто при відсутности всякої сторонної контролї, з помічю цїлої армії місцевих і захожих із Галичини польських аґітаторів і урядників, з використанєм усїх досвідів у фальшованю дїйсної волї людности, призбираних Поляками довгим досвідом галицьких виборів тай з виключенєм від голосованя великої, многотисячної маси воєнних виселенцїв і збігцїв. О, серед таких обставин Поляки безсумнївно зуміли би "доказати" світови, що нетільки цїла Холмщина, а й цїла Галичина, може й Буковина тай пів світа, про нїщо инше й не мріє, як тільки, щоб дістати ся на віки вічні під благодать польського панованя! Але коли плєбісцит має бути справдїшний, себто має бути ведений під обєктивним наглядом, а заключенєм террору польських наганячів і урядників тай коли в сїм плєбісцитї має брати участь також про гнані з рідної країни маси воєнних виселенцїв, — то на таке "гумористичне" предложенє (гумористичним називає його польстка преса) нїхто зі шляхотних Поляків "не дасть ся взяти".
Коли треба ще кому доказу, по чиїй сторонї правда, а по чиїй сторонї обман, по чиїй сторонї постанова довести до справдїшного вислову волї загалу людности, а по чиїй охота насильством і обманом викрити сю волю на свою користь, — то становище української полїтики і полїтики польської до холмського питаня дало сей доказ в найповнїйшім розмірі.
Полякам у справі холмській, як і взагалї в усїх справах, де входить в гру їх націоналїстичний імперіялїзм, треба не вислову волї загалу чи більшости населеня, а треба їм або безумовного, слїпого признаня їх "історичних прав", або згоди на їх традиційні "швіндлї" у викривлюваню волї людської. З окрема що-до Холмщини треба їм передовсїм безоглядного признаня, що віра "польська", себто римо-католицька, є абсолютною і виключною признакою польської народности без огляду на походженє, мову і звичаї даної людини чи родини. Таке в XX столїтю!
Радимо буковинським Волохам, аби хопивши ся анальоґічної "методи" рішаня про національну приналежність, домагали ся, щоби до волоської народности причислити й українське населенє Буковини — з тої розумної рації, що воно визнає віру "волостку" тай входило колись в склад волоського господарства. Чомуб нї? Коли Полякам з тими засадами добре, то чому заперечувати їх Румунам? 