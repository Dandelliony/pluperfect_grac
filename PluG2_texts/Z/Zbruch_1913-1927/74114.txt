◦ ◦ ◦ ◦ ◦ ◦ ◦ ◦ ◦ ◦

Засїданє У. П. Р.
ВІДЕНЬ, 4 грудня 1917. У. П. Р. постановила на нинїшнім засїданю оголосити ось яку заяву:
У. П. Р. мусить передовсїм застергти ся перед тим, щоб їй зовсїм безосновно підсувано намір — виданим спільно з Чехами і півд. Славянами комунїкатом з нагоди неточної передачі тексту російського предложеня на перемирє перешкодити мировим переговорам з Росією. Інсинуацію сю У. П. Р. як найрішучійше відкидає. У. П. Р. підписала той комунїкат тому, що вона не може допустити, щоби принцип самоозначеня народів принижено до рівня фрази без практичного значіня під претекстом, що національне питанє в Австрії буцїм то вже розвязане. До сього не може У. П. Р. тим більше допустити, що саме право українського народу на самоозначенє загрожено і нарушено актом 5. падолиста 1916, а потім намірами, виявленими в берлинських переговорах, на прилученє Східної Галичини й инших українських областий до будучої польської держави.
Далї висловлює У. П. Р. свій найглибший жаль, що при доконанім 3. с. м. виборі членів заграничної комісії австрійської делєґації наслїдком становища нїмецьких міщанських партій не допущено заступника 3½ мілїонів галицьких Українцїв і голову У. П. Репрезентації. В сїм неможливім до виправданя поведеню бачить У.П.Р. акт національного насильства і очевидно намір виключити незалежне українське заступництво в сїм великім історичнім моментї від участи в полїтично найважнїйшій комісії делєґації. Поведенє більшости делєґації тим більше кидаєть ся в очі, що українські заступники Галичини, в котрій мешкає звиш 9/10 всїх австрійських Українцїв, завсїди мали представника в згаданій комісії. Супроти сього мусимо відмовити вибраному делєґатови Буковини п. М. Василькови права промовляти іменем українського народу і тої части українського народу Буковини, котрої посол рівнож належить до складу У.П.Р.
Десять днів перемиря.
ВІДЕНЬ, 6. грудня 1917. Урядово оголошують в звідомленю про східний фронт:
Повновласні заступники найвисших управ армій Нїмеччини, Австро-Угорщини, Болгарії і Туреччини заключили з повновласниками Росії для фронтів від Балтику до Чорного Моря, як також для турецько-російських фронтів перемирє на час від 7. грудня 12. год. в полудне до 17. грудня 12. год. в полудне. Переговори в цїли переведеня завішеня оружя ведуть ся далї.
Важні наради в Берлїнї.
БЕРЛЇН (Ткб). Гінденбурґ і Людендорф прибули до Берлїна на конференцію з державним канцлєром Гертлїнґом.
Естонська република.
КОПЕНГАґЕН (Ткб) "Berlinske Тidende" доносить з Гапаранди: Естонський сойм рішив скликати конституанту, якій предложить ухвалу утвореня самостійної естонської держави. Сойм ухвалив також, що найвища власть остає тепер в його руках.
Офензива у Фляндії і в Італії.
Урядово повідомляють з дати 6. грудня:
З західного фронту: На південь і на південний захід від Моeuvres здобули наші війска анґлїйські рови і посунули ся аж поза дорогу що веде в Варайте до Камбре. Ворог подав ся на височинї на північ і на схід від Flesauras. Ми посунули свої 10 кільометрів широкі лїнїї на 4 км вперед. Підчас відвороту ворог, о скільки дозволяв час, нищив оселї паленєм і висаджуванєм. — Страти, які ворог потерпів у послїдних днях, головно в лїсї Вourlon, є незвичайно високі. Число приведених з битви під Камбре полонених зросло на більше 9000, добича в гарматах 148, скорострілах 716.
З італїйського фронту: Переведений дня 4. с. м. наступ групи війск пол. маршалка Конрада на Сїмох Громадах принїс великі успіхи. Австро-угорські війска здобули сильні італ. становища в горах Мелетта й удержали ся проти кількох протинаступів. Нїмецька артилєрія співдїлала в боротьбах. Дотепер полонено 11.000 Італїйцїв і здобуто 60 гармат. 