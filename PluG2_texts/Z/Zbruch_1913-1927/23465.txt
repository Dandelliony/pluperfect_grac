◦ ◦ ◦ ◦ ◦ ◦ ◦ ◦ ◦ ◦

Наради українських послів у Відни. В понедїлок збираєть ся під проводом д-ра К. Левицького на нараду президия українського парляментарного клюбу. Провідники нашої репрезентациї візьмуть під розвагу передовсїм ситуацию, витворену тактикою правительства, яке на глум конституцийному ладови зважило ся передати буджет на р. 1914/15 президиї посольської палати в часї, як парляменту нема та яке полагоджує всякі незвичайно важні предложеня на основі §14. Крім сього предметом нарад буде справа приспішеня санкціонованя виборчої реформи, розвязаня сойму та розписаня нових виборів на час догідний для широких мас селянського населеня. У вівторок конферувати ме президия клюбу з президентом мінїстрів ґр. Штірком, якому закомунїкує вислїд своїх нарад.
Ревізиї серед Українців. Полїция перевела ревізию у двох Українців у Дубні на Волинї, Волошинова і Пухальського, при чім в одного забрала кілька брошур і переписку, в другого катальоґ українських книжок і посьвідку за жертву на памятник Шевченка. — В Миргородї жандармський ротмістр полтавського віддїлу перевів ревізию в Українця Бикала, при чім забрано одну українську книжку "Відгуки наболїлого серця". — В селї Стрільчинцях на Поділю селяни мали значну українську біблїотеку,— коло 500 томів. Прийшов жандармський офіцир зі стражниками на ревізию, забрав кілька десятків книжок, а побачивши портрет Шевченка, розкричав ся за мазепинство, згадуючи Австрию та цісаря Франца Йосифа. Замкнули читальню та перетрусили ще в декого зі селян, при чім забрали Раду.
XVI міжнародний конґрес преси отворено торжественно вчера в салї унїверситету в Копенгазї під почетним проводом мінїстра внутрішних справ Роде, а при участи инших мінїстрів, заграничних послів і богатьох лєґатів. По привітах промовив президент конґресу редактор Neues Wiener Tagblatt-y Вільгельм Зінґер, почім віцепрезидент ред. Швайцер з Берлїна подав інформациї про міжнародний пресовий союз. Обнимає він тепер 21 країв, 100 товариств з 18 тисячами членів. Мериторичні наради зачинають ся нинї. 