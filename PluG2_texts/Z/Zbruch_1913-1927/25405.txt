◦ ◦ ◦ ◦ ◦ ◦ ◦ ◦ ◦ ◦

Відїзд росийського конзуля зі Львова. Росийський конзуль Нїколаєв дістав від намісника пашпорт і о 5 годинї в четвер від'їхав зі Львова в напрямі як Белзець до росийської границі. Конзуль дістав від свого правительства ще день передше повідомленє про вибух австро-росийської війни та візванє, щоби виїхав зі Львова, та йому якось конче спішилось покидати Львів, бо пішов до намісника й просив, щоби йому дозволено остати у Львові як приватній особі. Намісник не пристав на те і заявив, що конзуль мусить виїхати зі Львова до 6-ох годин. — Пополудни після довгого торгу за незаплачений чинш з властителем дому, в якім мешкав, виїхав д. Ніколаєв до границі. Намісництво віддало йому до диспозициї чотири військові автомобілї. Поїхали ними й два емеритовані росийські ґенерали, що з купелевих місцевостий вертали через Львів до Росиї. З камяниці при ул. Ясній, де містив ся конзулят, зняли конзулярну вивіску; рівночасно стягнено звідти віддїл (около 30 людий) полїциянтів, яких буде можна тепер ужити до служби в місті.
Найважнїйший вислїд санїтарної практики останних воєн вказує на те, що коли жовнїри безпосередно перед битвою добре викупають ся, тодї ранені далеко скорше вигоюють опісля свої рани і не гинуть на закаженє крови, що часто лучаєть ся, коли рани потворять ся на бруднім тїлї. Українські інтеліґєнти, покликані тепер до війска, повинні отже звернути увагу нашим жовнїрам на потребу якнайбільшої чистоти.
Надвірна погоріла. На днях згоріло в Надвірній 300 будівель — в сїм числї римо-кат. церква і почта.
Апровізацийні поїзди. В ціли апровізациї більших міст положених в тутешнім окрузї дирекциї львівської, а іменно Львова, Перемишля, Ярослава, Самбора, Дрогобича, Стрия, Золочева і Тернополя будуть курсувати щоденно на поодиноких просторах апровізацийні поїзди. Поїздами тими (котрих час відїзду з поодиноких стаций надавчих як і час прибутя до згаданих міст оголосить ся у всїх стациях) буде перевозити ся лише слїдуючі артикули: а) опал, себто: бензина, опалове дерево, нафта, спіритус і вуголь для елєктричних, ґазових заведень та для домашнього ужитку; б) споживчі артикули себто: хлїб, цукор, прасовані дріжджі, яйці, ярина, кава, бараболї та для виробу ковбас, мука, масло, мясо, молоко, пиво, риж, сіль, сир, тютюн, товщі, збіже і живий товар: в) порожні посудини з поворотом, далї лїчничі та санїтарні материяли для публичних шпиталїв, часописї й материяли для державних друкарень.
Також прояв симпатиї для вояків. В шинку при ул. Личаківській ч. 14 шинкар зневажив вояка. За нього заступили ся присутні, господаря побили, вивели на улицю і віддали в руки полїциянта. Сейчас збігла ся товпа, а довідавши ся про зневаженє жовнїра повибивала в шинку всї вікна.
Львівські студенти кондукторами. З огляду на покликанє великої части львівської трамваєвої служби зголосило ся богато студентів добровільно до служби при міських трамваях. Богато студентів виконує вже службу трамваєвих кондукторів. 