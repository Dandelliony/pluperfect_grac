◦ ◦ ◦ ◦

Димісія українського кабінету мінїстрів.    Кабінет в цїлім складї зголосив свою димісію. Гетьман поручив Ф. Лизогубови скласти новий кабінет. Безпосереднїм приводом мінїстеріяльної крізи було письмо 9-тьох членів кабінету в справі міждержавної полїтики України.   Україна й антанта.    "Одесскія Новости" довідують ся з Київа, що незабаром вишле українське правительство своїх відпоручників до Льондону, Парижа і Вашинґтону, щоб навязати зносини з антантськими державами.   Ся сама часопись подає вістку, що на радї мінїстрів прийшло до непорозуміння, бо одна частина членів кабінету є за самостійним виступом України на майбутній мировій конференції, між тим, коли друга частина стоїть за "загальноміською" делєґацією, причім українські делєґати мали-би виступати спільно з небольшевицьким, отже неістнуючим навіть російським правительством.   Надзвичайні представники за кордоном.    Рада мінїстрів ухвалила кандидатури ґенерала Дашкевича-Горбацького і ґенерала Баженова надзвичайними представниками української держави, першого в Румунїї, а другого в Швеції.   Зєдинені Держави проти самостійної України?    "Одесскія Новости" доносять: Український посол в Софії Шульгин звернув ся до Америки в справі представництва України на мировім конґресї і одержав на се відповідь від Лянсінґа, що Зєдинені Держави очікують представництва цїлої Росії, а самостійности поодиноких частей Росії не признають. — Чи також Польща, як частина бувшої Росії, не буде мати представництва на майбутній мировій конференції?   Війна України з Польщею?    Польські часописи повідомляють з Варшави: Компетентні круги одержали вістку, що гетьман України Скоропадський висилає на Холмщину і Полїссє три дивізії війська для окуповання сих областей. Скоропадський зневолений до сього сим, що Австрія, здіймаючи тепер окупацію в Польщі, опорожнить також Холмщину і Полїссє. "Імпрезу" Скоропадського тайно підпомагають Нїмцї. В українській армії мають бути також Нїмцї (?!). Компетентні круги у Варшаві мають вже в своїх руках вісти про пляни Скоропадського.   Не знаємо, оскільки ся відомість має під собою реальний ґрунт; противно, нам відомо фактично, що віддїли польських лєґіонїстів концентрують ся вздовж Буга і не виключене, що Поляки видумують алярмуючі вістки, щоби оправдати свою завойовницьку акцію.   Для релїґійних потреб.    Пан Гетьман затвердив законопроєкт про асиґнуваннє 200.000 карбованцїв мінїстерству ісповідань на закупно евангелій та книг святого письма і 57.000 карб. на виданнє українською мовою катехизма.   Новий атентат на Лєнїна.    Спеціяльний кореспондент "Leipziger Zeitung" доносить з Київа, що в Курську виконано новий атентат на Лєнїна. Злочинець належить до лїґи местників в Витебську, є реґістратором інформаційного бюра совітської преси і називаєть ся Дванїцький. Лєнїн поранений револьверовими стрілами в плече. Дванїцького арештовано.   Чорноморсько-балтійський союз.    "Н. Рада" доносить: В місцевих ріжнонаціональних кругах жваво обговорюєть ся справа орґанїзації Чорноморсько-балтійського союза. На думку деяких полїтичних дїячів необхідно для виступу на мировім конґресї підготувати тимчасовий союз народів, що живуть в Надбалтійщинї, потім притягти Литву, Білорусь, Україну, Дін, Кубань, Кавказ. Не виключаєть ся можливість крайньою територією союза вважати Фінляндію. Ся ідея, як ми довідались, має великий успіх в Литві, Латвії й Білоруси.   Протест Білоруси проти претенсій Польщі.    Згідно з постановою Ради, Народнїй Секретаріят Білоруси сьогодня телєґрафічно звернув ся з повним протестом до нїмецького канцлєра з приводу претенсій Польщі на білоруські частини виленської і городненської ґубернії.   Відновленнє козацтва.    Рада мінїстрів прийняла закон про відновленнє козацтва як державної орґанїзації і рішила виплату 100 тисяч карбованців на ріжні потреби, які випикнуть в звязи з справою відновлення козацтва.   Затвердженнє автономности української церкви.    Святїйший Синод на чолї з Германом Пятим Всесвітнїм патріярхом по відомостям місцевих грецьких газет признав і затвердив відновленнє патріярхату в Росії в особі патріярха Тихона і також автономність української церкви, проголошеної на всеукраїнськім церковнім соборі.   Львів у Польщі?    Львівські дневники донесли, що на урядових актах, а саме на перепустках для подорожуючих на Україну, які виставляє начальна команда війська (АОК) означено, що Львів лежить в королївстві польськім. (Wohnort: Lemberg. Staatsangehörigkeit: Königreich Polen). Польські дневники впевняють, що таких перепусток видано багато з датами від 11—15, отже годї припускати, щоби се була помилка.   Вістник полїтики, лїтератури й життя   