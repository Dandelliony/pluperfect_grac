◦ ◦ ◦ ◦ ◦ ◦ ◦ ◦ ◦ ◦

Розвязанє галицького сойму.
ВІДЕНЬ. (Пр. т.) Намісник д-р Коритовський перебував тут від суботи. Вчера мав конференцию з ґр. Штірком в справі галицького сойму. Віденські часописи доносять, що галицький сойм небавом буде розвязаний і розпишеть ся нові вибори.
Кредит на зелїзничі інвестициї.
ВІДЕНЬ. (Ткб.) В прелїмінари державного буджету на 1914/15 рік вставлено на інвестициї на державних зелїзницях квоту 120 мілїонів корон. Сума ся є менша о 10 мілїонів корон від квоти, вставленої на сю ціль в 1913 р. Ріжницю сю пояснюєть ся сим, що з кредиту р. 1913 не вичерпано цілої суми, а позісталу квоту зужиткуєть ся в 1914 р.
Заворушеня в Анконї.
РИМ. (Ткб.) До часописий доносять з Анкони: З нагоди національного сьвята републиканці й анархісти хотїли вчера передполуднем підчас війскової паради відбути збори на знак протесту проти карних компанїй в війску. Полїция заборонила збори. Пополудни в Віля Роса в клюбовім льокали републиканського сторонництва відбули ся збори при участи около 300 анархістів і републиканців. Зібрані запротестували проти полїцийної заборони. Около 6.30 веч. учасники зборів вийшли з льокалю і хотїли йти на Піяца ді Рома, де грала музика. Полїция заступила їм дорогу, прийшло до бійки.
АНКОНА (Ткб.). Підчас учерашної перепалки демонстранти обкидали полїцию камінєм і легко ранили 17 карабінерів. Сї дали кілька револьверових стрілів. Одного тапіцера, назвищем Камбріньоні, убито, двох инших демонстрантів легко ранено. Один з ранених, Казака, помер наслїдком ран. Крім сего ранено ще легко 3 чи 4 демонстрантів. Запоряджено слїдство, котре має виказати, хто перший дав револьверовий стріл, який впав на ґрупу карабінерів з якогось дому.
АНКОНА (Ткб.) По передполудневих зборах на знак протесту демонстранти пійшли під ратуш, де зажадали спустити прапор до половини машту на знак жалоби. По дорозї товпа зневажила чинно поручника піхоти і відібрала йому шаблю, офіцир віднїс легкі контузиї. Товпа напала також на майора берсалїєрів. Молодий чоловік назвищем Падіні, ранений підчас демонстраций, помер в шпитали. Королївський комісар висловив усїм горяче співчутє з приводу подїй і заповів строге слїдство, вкінци візвав людий спокійно розійти ся.
АНКОНА (Ткб.) З приводу позавчерашних подїй робітнича палата ухвалила демонстрацийний страйк. Склепи були вчера замкнені, робітники не прийшли до праці. На пополудневих зборах протестовано проти подїй і взивано до спокою.
РИМ (Ткб.). Також тутешна робітнича палата на знак протесту проти подїй в Анконї ухвалила 24-годинний страйк.
РИМ (Ткб.). На засїданю палати депутованих републиканець з Анкони Боцоні зажадав замкненя засїданя на знак жалоби з причини подїй в Анконї. Державний віцесекретар мінїстерства внутрішних справ заявив ся проти сего. В голосованю над сим внесенєм бракувало комплету. Слїдуюче засїданє нинї
АНКОНА (Ткб.). Вчера повторили ся напади на скарбових сторожів і на поліцаїв, присланих до помочі тутешній полїциї. Кільканайцять осіб ранено. Полїция ужила оружя. Товпа напала також на два склади оружя і зрабувала в однім з них кілька револьверів.
Кабінетова кріза у Франциї.
ПАРИЖ (Аґ. Гаваса). Вівіяні повідомив президента републики Пуанкаре, що зрікаєть ся місиї утвореня кабінету.
ПАРИЖ (Ткб.). Дешанель відказав ся приняти місию утвореня кабінету. Пуанкаре покликав до себе Делькасе.
ПАРИЖ (Ткб.). Умірковані і консервативні републиканські часописи приняли прихильно відданє місиї утвореня кабінету сенаторови Рібо.
ПАРИЖ. (Ткб.) Рібо повідомив вечером президента републики, що офіцияльно приймає місию утвореня кабінету. Догадують ся, що кабінет нинї буде утворений, а саме Буржоа обійме теку мінїстерства заграничних справ, Клєментель скарбу, Нулєнс війни, Делькасе маринарки. Зачувати, що ґрупа зєдинених социялїстичних радикалів збере ся нинї на нараду над внесенєм, щоби поборювати кождий кабінет, котрого шефом є Рібо.
Росия зоружуєть ся.
МИКОЛАЄВСК. (Ткб.) В суботу спущено на воду третий росийський дреднот "Імператриця Катерина II".
ПЕТЕРБУРГ. (Пет. аґ.) Цар вислав до мінїстра маринарки телєґраму, в якій висловлює радість з проводу ухваленя комісиєю думи проєкту закона про збільшенє чорноморської фльоти.
Злочини суфражеток.
ЛЬОНДОН (Ткб.) Пожежа знищила історичну церкву в Бредсел коло Дербі. В сїй церкві були дорогоцінні мощі і памятник Еразма Дарвіна. Догадують ся, що огонь підложили суфражетки.
ЛЬОНДОН. (Ткб.) Чоловік, котрий вдер ся до палати Бекінґем, станув учера перед полїцийним судом; се 30-лїтний робітник. Каже, що чув, що суфражетки не можуть дістати ся до палати, отже хотїв спробувати, чи йому се вдасть ся. Робив се під впливом алькоголю. Віддано його до слїдчого суду.
ЛЬОНДОН. (Ткб.) Коли на вчерашних пе-регонах королївська пара заняла місце в льожі, якась елєґантно зодїта жінка піднесла ся і висказала кілька слів лід адресою королевої, в яких нарікала на відживлюванє суфражеток у вязницях. Полїция відпровадила демонстрантку, яка намагала ся ставити опір.
ЛЬОНДОН. (Ткб.) В ґрафстві Бекінґем в місцевости Тілереґрін згорів незамешканий дім наслідком підложеня огню суфражетками.
ЛЬОНДОН. (Ткб.) В Райн знищили суфражетки марморні памятники на кладовищи і часть муру кладовища.
Ульстер зоружуєть ся.
ЛЬОНДОН (Ткб.) В заливі Белфест причалив до пристани пароплав, з котрого виладовано 3000 мавзерів. Власти не були приготовлені на се.
Болгарсько-грецька ворожнеча.
СОФІЯ (Бол. Аг.). Доносять з Дедеаґача: Вчера прибув сюди грецький пароплав "Фльоріда", який плив під американським прапором. На вістку про се, що на покладі є кількох болгарських бранців з Демір Гісар, котрих маєть ся депортувати на Мітілєне, позамикано склепи, а населенє заворушило ся. Домагали ся випущеня бранців або прогнаня всїх Греків з Дедеаґача. Шістьох Болгар, які були на корабли, дїйсно випущено, що товпа приняла з одушевленєм, почім демонстрацій устали.
СОФІЯ. (Бол. Аґ.) Болгарське населенє з мести за переслїдуваня, яких зазнає в териториях занятих Грециєю, заняло тутешну грецьку церкву, яка одержала назву кн. Бориса.
Кріза в Сербії.
БІЛГОРОД. (Ткб.) Король вечером дальше переговорював з провідниками опозициї в справі розвязаня крізи. Коли було би неможливо утворити кабінет з бльоку опозициї, король покличе до керми новий старорадикальний кабінет.
БІЛГОРОД. (Ткб.) Переговори з королем і опозициєю не довели до ціли. В правительственних кругах говорять про реконструкцию кабінету Пашіча.
Переслїдуване Греків в Туреччинї.
ЦАРГОРОД. (Ткб.) Обі ради екуменїчного патриярхату радили над справою переслїдувань Греків і постановили замкнути всї грецькі церкви і школи і повідомити про се всї православні церкви, які мають власних настоятелів, дорогою енциклїки. Подібна подїя була вже в році 1891 наслїдком конфлїкту патриярхату з Портою. 