◦ ◦ ◦ ◦

Розпорядок Державного секретаріяту з дня 12. грудня 1918. про продовженнє мораторії для правно-приватних грошевих домагань супроти довжників на теріторії Західно-Української Народної Републики. 1) Утримуєть ся в силі постанови розпорядку загалу австр. міністерств з 24. червня 1918. ч. 225. австр. в. з. д. виданого на основі австр. закона з 24. липня 1917. ч. 307. австр. в. з. д. з слідуючими змінами дотично кінцевого речинця мораторії і відложення дня заплати (§.1. уступ 2. і 3. того розпорядку). 2) Приватно-правні грошеві домагання повставші перед 1-шим серпня, а також домагання з векслів або чеків хіснують ся мораторією покищо аж до 30. червня 1919. включно, скоро они стали, чи стають платними перед 1-шим липня 1919. р. 3) Для векслів або чеків названих в 3. уступі §.1. того розпорядку, відкладає ся день заплати покищо, на 1. липня 1919., коли вексель або чек став або стає платним межи 1-шим серпня 1914., а 30-тим червня 1919 року. Відповідно до сего відложення дня заплати відкладає ся також реченець підношення протесту. Др. Голубович в. р., Бурачинський в. р., Вітовський в. р., Мирон в. р., Пісецький в. р., Др. Цегельський в. р.   Офіціяльне повідомленнє за 12. XII. 1918. На північ від Львова. Наші стежі з районі Ощів і Довгобатів (на захід від Сокаля) мали бійку з Поляками і примусили їх до залишення Довгобатова. В Жовкві і під Равою Руською спокій. На схід від Львова. Наша стежа доводила до Чортівської скелі (414) і великого ліса до Пренелівки. Наші стежі частинно перебили, частинно розігнали Поляків. Малехів і Ляшки Муровані обстрілюють ся артілєрією Поляків. На південь від Львова. Рідка перестрілка в Сокільниках. Польська артілєрія обстрілює Солонку. Ми здобули Нижанковичі. Мишковський, полковник   До подій у Львові і Перемишлі. "Кіевская Мысль" з 4. XII. пише: З авторітетного жерела подають, що міністерство для заграниці порішило в найблищих днях заложити протест перед польським правительством з приводу подій, які мали місце у Львові і в Перемишлі. Серед української інтеліґенції, як доносять, підготовляєть ся публичний виступ проти жидівських погромів у Львові і в других містах Галичини.   Український голос 