Текст договору між ґен. Тарнавським і Денікіном.

  Польські часописи за "Українським Козаком" доносять: Умови договору, підписаного представниками ґен. Тарнавського й Денікіна, заключені в низше поданім тексті:   Договір заключений в Зятківцях 24 жовтня 1919 (7 падолиста н. ст.) між ґен. Тарнавським і ґен. Денікіном. Предсідник комісії російського ґен. штабу полк. Дубляга, члени з боку добровольчої армії полк. ґен. штабу Самборський і Коновалов, з боку галицької армії майор ґен. штабу Альфонс і сотник Левицький.   Рішено:   1. Галицька армія в повнім строю з всіми уладженнями задів армії, маґазинами і рухомим залізничим майном переходить на сторону рос. армії добровольців і підчиняєся в повне розпорядження начального команданта військових сил полудневої Росії через команданта новоросійських військ з сьогоднішною хвилею.   2. Галицька армія не буде за протяг часу сього підчинення ужитою до борби з петлюрівською армією і відходить до пори одержання спеціяльного завдання за зади військ.   3. Галицьке правительство спинить з приводу недостач теріторії свою діяльність і переходить під опіку російської охотничої команди. Аж до визначення місця постою, згадане правительство перебуватиме в Одесі, куди безпроволочно виїде.   4. При висшім штабі гал. військ приділюєся представників рос. охотничої команди за для вирішення на місці виринаючих квестій оперативного, адміністративного і господарського характеру. Висший гал. штаб комендерує злучкових офіцирів в числі, яке вкаже командант військ Новоросії до штабу військ новоросійських.   5. Сьогоднішний протокол входить в життя з днем його підписання. Від цього дня почавши галицька армія виконує всі розпорядження охотничої команди.   6. Галицька армія приступає від 25 жовтня (ст. ст.) почавши, до концентрації в районі — Погребище-Липовець.   7. Квестію внутрішнього життя галицької армії і справа зносин галицького правительства з закордонними державами остають отверті аж до часу одержання інструкцій від ґен. Денікіна. В тій ціли виїде галицька делєґація після виделєґовання одного представника, який безпроволочно доручить цей протокол нач. гал. команді до Одеси, до штабу військ областий Новоросії.   8. В ціли вигіднійшої комунікації переводять обі сторони сейчас телєґрафічне получення апаратом Морсого (до Липівця включно засновують його добровольці, далі до Винниці Галичани).   Підписи: предсідник обєднаної комісії полк. ґен. штабу Дубляга, члени полк. ґен. штабу Коновалов, полк. ґен. штабу Самборський, майор ґен. штабу Ерлє, майор ґен. штабу підпис нечиткий, сотник Левицький Осип і з допискою: на основі уповновласнення уділеного мені нач. вождом оружних сил полудн. Росії ґен. Денікіна підписую отсим договір, стація Зитківці 24 жовтня ст. ст. комендант військ новорос. областий ґен.-пор. Шіллінґ.   Нова Рада 