◦ ◦ ◦ ◦ ◦ ◦ ◦ ◦ ◦ ◦

Справа митрополита ґр. Шептицького. В російській пресї появила ся вістка, що московські "славянські" дїячі рішили поробити заходи перед російським урядом, щоб інтернованого в Курску митрополита ґр. А. Шептицького обміняти за засудженого у віденськім процесі кореспондента "Нового Времени" Дм. Янчевецького. Отсе рішенє відбігає в значній мірі від недавних постанов монархістичного конґресу, який під патронатом екс-мінїстрів Маклакова й Щеґловитова в окремій резолюції накинув ся на тих думських послів, що свойого часу почали були акцію в справі випущеня на волю митр. Шептицького. — яв.
Україністика в краківськім унїверситетї. В сїм роцї в краківськім унїверситеті розпочав проф. Ст. Кутшеба виклади з обсягу правного устрою України в княжій добі в звязку з семинарійними вправами. Перший виклад був посвячений "Правдї Руській", найдавнїйшій памятцї нашого права. Виклади проф. Кутшеби з обсягу українїстики являють ся виповненєм обовязку, вложеного на краківський унїверситет фондацією ім. Іванського ще з передвоєнного часу.
Арештованє за сплетнї. У Львові за воєнні сплетнї арештовано емерит. підурядника Людвіка Піхлєра і передано його війсковому судови.
Женщини на фіякерських козлах. Заряд міста Будапешту наслїком петиції стоваришеня дорожкарів згодив ся на допущенє женщин до посад — на фіякерських козлах.
Нема холєри. Округи Львів і Рава Руська признано урядово вільними від холєри.
Віспа. Санїтарний департамент мінїстерства внутрішних справ оголосив, що в часї від 26. до 31. грудня 1915 р. було в Галичинї 1131 случаїв віспи, на Буковинї 38, а в инших австрійських краях 90.
Забезпеченє заставів перед лїцитацією. Галицьке намісництво видало ще 8. вересня 1914 р. розпорядок, силою якого банкові застави з перед серпня 1914 р. не могуть бути виставлені на лїцитацію. Тому що тепер наслїдком частого скасованя мораторії справа заставів стала ся знову актуальною, видало намісництво другий розпорядок на основі цїсарського рішеня з 22. грудня І915 р., яким перший розпорядок з 8. вересня 1914 р. надїлюєть ся дальшою правосильностю.
Наші полонені на мандрівках. "Vossische Zeitung" доносить, що 16.000 австрійських полонених перевезено з Сербії на італійський острівець Асінару, на північ від Сардинії, де оглянули їх лїкарі. Відти більшу часть їх вислано на Сардинію. Инших австро-угорських полонених в числї 1500 привіз корабель "Синай" з Солуня до Марсилії.
Збиранє кропиви на пряжу. Мінїстерство війни в порозуміню з мінїстерством краєвої оборони і кор. угор. мінїстерством краєвої оборони розвело в серпни с. р. акцію в цїли збираня кропиви до виробу волокна на пряжу. Досвіди виробу волокон з кропиви і їх перерібки, переводжені на більшу скалю, випали дуже корисно; тому наміряє мінїстерство війни оперти збиранє кропиви і перерібку її волокон на ширшій основі. В тій цїли поручило воно командам війсковим, щоби зарядили ще сего року збиранє дико ростучої кропиви у відповідний спосіб і віднесло ся до мінїстерства рільництва, щоб воно видало відповідні вказівки. За відданє бил кропиви буде ц. і к. мінїстерство війни платити по 1 кор. за 100 клґр. 