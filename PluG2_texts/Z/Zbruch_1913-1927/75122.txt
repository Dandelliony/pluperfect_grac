Поступи унїї на Українї.

З кругів львівської митрополичої консисторії одержали ми отсей комунїкат:
З листу ґенерального вікарія на Українї о. дек. Михайла Цегельського з Камінки до Преосвященого Митрополита, датованого днем св. Михайла 21. ст. падолиста, вибираємо отсї інтересні вістки про поступи унії на Українї.
"Вже давно повинен я був в справах Ваше Преосвященство обходячих обширнїйше написати. Однак занятя, про які дальше розкажу, забрали богато часу, а з другої сторони бажав я подати конкретні дані, які кидалиб світло на нашу роботу в справі св. віри.
"Передовсїм дякуємо Господу Богу, що свобода, яка настала в цїлій великій "русскій" державі, і для нас греко-католиків принесла свободу ісповіданя своєї віри. Ми сейчас скористали з неї, та з початку відправляли ми богослуженя в каплицї костела св. Александра. Колиж небаром показалось, що каплиця ся замала і ми нашим богослуженєм перешкаджаємо латинському богослуженю, ми для наших вірних побудували церковцю. Городська дума Київа відступила нам площу під будову церкви. З конечної потреби побудували ми тимчасово барак і вже 2. липня я його поблагословив і від тепер почали ся там постійно відправляти богослуженя. Тепер почались дїйсні жнива у виноградї Христовім. Народ наш цїлою масою горнути ся почав і жадібно слухав Божого слова, якого так давно не чув, і зі слезами в очах каяв ся та приступав до св. Тайн, навертаючи ся з блудної дороги. Перед Успениєм Матери Божої відправили ми тридневу місію, а плоди з неї були дуже богаті. Сотки приступили до сповіди і від того часу кождої днини приступають наші вірні до св. Тайн. Головний запрестольний образ є Серце Ісусове. Ми оснували також братство Серця Христового, яке дуже гарно розвиваєть ся. Також і в ґімназіях викладаємо науку (наші) реліґії для наших учеників. В І укр. ґімназії викладаю я, в другій о. Щепанюк. Наших священиків є тут 14, які служать то в нашій каплици то в обох костелах. Головним провідником є о. Щепанюк, але й другі священики як о. дек. Діякон, В. Плашовський і я голосимо науки. На инші місцевости, куди инші Галичани нас взивають зїздять наші священики. До Одесси виїхав о. Ілїя Клизак, де з дуже великою користю працює і зискав загальне поважанє. До Катеринослава виделєґував я о. Т. Чубатого. Я їздив до Полтави і Житоміра. О. Щепанюк їздив до Острополя і Полонного. О. Постригач їздив в духових потребах до Мотиволівки, Сміли і Уманя. У Винници є о. В. Левицький і другі. На нїмецьких кольонїях працює о. Стисло. О. Тр. Сїпяцький все зістає в тверській ґуб. хоч я його взивав, щоби тут приїхав. Найновійша наша работа, то повишукувати наші дїти по приютах і удїляти їм науки релїґії.
"А тепер вертаю до нашої постанови побудувати для наших вірних церков. Від тої постанови ми не відступали. Огородили ми церковну площу. Проф. Левинський виготовив плян, а інж. Стефан Гринюк обняв доставу матеріялу. За Божою помочю дня 8. жовтня с. р. в день відданя празника Покрова Матери Божої торжественно при великім здвизї народа поблагословив я основи церкви. Церков на цементовім фундаментї. Дня 4. падолиста зруб, а до двох недїль стане під дахом. Вид цїлої церкви то галицька деревляна церква. Дасть Бог, до місяця надїємо ся у своїй церкві відправляти богослуженє на славу Божу і душ спасенє. Тепер лише заходить питанє, якими фондами розпоряджаємо, бож в теперішніх часї і матеріял і робітники дуже, дуже дорогі.
"Над наше сподїванє жертви впливають обильно також від наших людий — виселенцїв і від воєннополонених а також від тутешних людий. Но все те то оказало ся за мало і ми примушені є затягати позички і то на конто тих складок, які в Галичинї на ту цїль узбирають ся. О ласкаве зарядженє таких складок усердно просимо. Гроший будемо потребувати 15—20 тисяч рублїв. Гроші узбирані прошу льокувати в нашім Земельнім Банку у Львові, бо всї позички затягаємо тут у Галичан з тим, що маємо в три до шість місяцїв по поворотї до дому звернути без відсотків.
Найбільше помочи в грошах і позичках удїляє інж. Стефан Гринюк. Він з женою своєю жертвували більше як 2000 рублїв, а крім того створив нам у себе кредит на 10.000 рублїв, які в шість місяцїв по поворотї, маємо по курсї звернути. На разї просимо ще раз усильно, зарядити на нашу церков складку. Рівнож і проф. Лозинський дуже ревно пильнує будови церкви і управляє її будовою. Та видно, що ласка Божа спочиває на цїлім тім дїлї, бо господь милостивий благословить нам погодою а люди жертвами.
"Сидимо і вижидаємо, що з нами Провидїнє Боже зарядить. Я постарів ся, бо зачав 70 рік житя. Наші священики вибирають ся, а щож буде з нагими вірними і хто дальше буде для них сповняти душпастирство? Та гадка мене непохоїть. Но все в руках Божих, а я маю кріпку надїю, що Господь Бог і Матїнка Божа не опустить нашого дїла. Миж під Її Покров, під Її невсипучу поміч і піддали нашу церков.
"Щось більше на тепер маю писати. Знаю, що не верну скоро, коби лише Господь Бог здоровя удїлив. Тож прошу о молитву і ще раз о молитву."
Митрополичий Ординаріят узглядняючи наших київських унїятів просьбу, урядив в найблизшу недїлю складку в церквах підчас богослуженя, а призбирані гроші ульокуєть ся після бажаня просителїв в "Земельнім Банку". 