◦ ◦ ◦ ◦ ◦ ◦ ◦ ◦ ◦ ◦

Пропамятна книга з житя українських виселенців. Головний видїл Товариства Просвіта в таборі українських виселенцїв у Ґміндї постановив видати пропамятну книгу про житє і бути українських виселенцїв і покликав до зібраня відповідних матеріялїв і уложеня тої книги осібний редакційний комітет, зложений з 16 членів з поміж української ґміндської інтеліґенції. Редакційний комітет поділив між себе працю, утворив 8 віддїлїв, в яких обняте вже житє виселенцїв, і просить сею дорогою всїх Українцїв, які мали коли небудь стичність з виселенським житєм або виселенцями близше інтересували ся, прислати на руки комітету матеріяли з виселенського житя, записки, денники або белєтристичні твори з виселенського житя. Матеріяли просимо присилати як найскорійше, щоби книга могла до кінця cего року вийти. Всї письма просить ся слати на адресу секретарія редакційного комітету п. Імануїла Сандула, Ґмінд, Baracenlager, Ambulanz, дня 2. липня 1917. — Д-р Василь Маковський (голова), Ім. Сандул, секретар.
Подорож митр. Шептицького. Римський "Secolo" доносить, що в найблизших днях вижидають в Рим приїзду митр. Шептицького, котрий має намір переговорювати з Ватиканом в справі славянського католицького обряду в Росії і "імовірно сподіваєть ся настроїти курію прихильно українським плянам самостійности".
Комітет вакаційних осель просить, щоб Вп. пані і панночки зголосились ласкаво в пятницю 3. с. м о годинї 5-тій до салї Ставропігійського Інститута ч. 9 по пушки і відзнаки на недїльну збірку.
Промоція. Нинї відбула ся промоція п. Миколи Чубатого, голови Акад. Громади, родом з Тернополя, на доктора філософії при численній участи знайомих докторанда.
Відзначенє. Гриць Бараник, хорунжий полку піхоти, одержав срібну медалю хоробрости II кляси, за хоробре поведенє перед ворогом в XI. італїйській офензиві. 