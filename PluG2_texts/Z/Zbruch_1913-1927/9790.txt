Нові звичаї по селах України. – Перепони до заключеня супружа.

Нові звичаї по селах України. З села Кирилівки, звенигородского повіту (на Київщинї) пишуть до "Ради": Виводять ся на селї потроху звичаї та убори давні: не ходять вже в плахтах та запасках, не носять білих штанів широких, брилів соломяних, плетених і шитих власноручно теж нема — все фабричні та "панами"; та й свитки почали вже замінювати ся пальтами та бобриками. Надїне инший парубок, як іде куди по холодї, такий бобрик та й натягає поли на колїна, мерзне, а свитки не надїне. Чоботи теж не иначе, як до кальошів. І дївчата уживають кальошів до черевиків, а замість свиток бурноси. Якось ще кожухів не цурають ся. Залишили ся від стародавних уборів у дївчать і стрічки та намиста. Мова теж псує ся, скрізь чує ся: "када, как, что, хіба-разві, опять знову, скрозь" і т. ин. Про піснї нема що й казати: як не "Чудной мєсяць пливйоть над рєкоюа, то "Єхал із ярмарки ухарь-купець", або "Послєдній нинєшній деньочок". Зберегли ся у всїй своїй чистотї україньскі национальні піснї хиба тільки в весїльних звичаях. До всякої подїї, навіть до найдрібнїйшого повороту молодого або молодої, а в суботу, то і коровайниць, є тут свої, властиві тільки сїй подїї піснї. І піснї се все щиро-україньскі, не почуєш нї одного слова перекрученого, як у вуличних. Та, на жаль, одні тільки сї піснї і лишили ся із старих звичаїв. Однако сей вплив паньщеня села та обрусительства школи не міняє людей — они як були Українцями, так ними і залишили ся. І колиб частїйше на село заходила рідна книжка та часопись то — разом з сьвітлом знаня — у людей прокидала би ся сьвідомість национальної єдности з Українцями по всїй великій Українї, хоч зодягнутими і в европейску одїж.
Перепони до заключеня супружа. На Угорщинї вийшла книжка п. заг.: "Усуненє заграничних перепон до заключеня супружа на Угорщинї". Автор подає в нїй усякого рода перепони, які є важні і в чужих краях. Є між ними і поважні і цїкаві. В краях, в котрих панують східні віроісповіданя можна заключити супруже лише три рази. В Бельґії розведеним не вільно побирати ся в друге без огляду на причини розводу. Однак єсли розвід наступив на обосторонне бажанє, могли розведені по трех роках заключити супруже з новими особами. Бельґійский, француский і румуньский закон приказує особам навіть повнолїтним, щоби перед заключенєм супружества просили родичів о раду, але ся рада не є обовязуючою. В Болгариї і в Швециї муж по смерти жінки мусїв єї оплакувати бодай через 6 місяцїв і до сего часу не міг в друге оженити ся. В Данїї і Норвеґії не вільно вступати в супружий стан особам, котрі не є щіплепі від віспи, хиба що доведуть, що перебули природну віспу. В Грециї батько не може оженити ся з судженою сина, анї син з судженою батька, анї брат з судженою брата. В Сербії можна четвертий раз заключити супру-жество за дозволом найвисших церковних властий. Також треба такого дозволу, коли жінка має 50 лїт а мужчина 60. По розводї невільно заключати нового супружа тій сторонї, котра завинила. Вдовицям по сьвящениках другий раз не вільно одружити ся. Малолїтні можуть лише за згодою родичів пібрати ся. В ріжних краях ріжний є речинець повнолїтности В Данїї мужчина і женщина стають повнолїтними в 25-ім роцї житя, в Австриї 24, в Іспанїї 23, в Бельґії, Болгариї, Портуґалїї, Нїмеччинї, Франциї, Грециї, Росиї, Румунїї, Швециї в 21, в Туреччинї мужчина може бути повнолїтним в 12 — 15. р. жінка 9—15, залежить від фізичного розвиненя. В Австриї заключити супруже може дївчина, що має 16 лїт, мужчина 18, лише за дозволом родичів. 