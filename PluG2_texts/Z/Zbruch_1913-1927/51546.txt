◦ ◦ ◦ ◦ ◦ ◦ ◦ ◦ ◦ ◦

З просвітно-орґанїзаційної Комісії Головного Видїлу Товариства "Просвіта". На засїданю дня 15. мая с. р. відчитано і передискутовано випрацюваний о. радн. Лежогубським обіжник до філїй в справі списуваня подїй з часу війни, а головно з часу ворожого наїзду, як також в справах орґанїзованя при філїях безплатних інформаційних бюр правної поради. Обіжник сей буде в коротцї розісланий філїям. Опісля дискутовано над відповідями, які впливають на попередний обіжник Товариства "Просвіта". А при тій нагодї з вдоволенєм сконстатовано, що філїя "Просвіти" з Снятинї мимо того, що є одною з філїй найдальше висунених на схід — правильно відбуває засїданя і розпочинає гідну наслїдуваня дїяльність, зорґанїзувавши між иншим бюро (секцію) безплатної правної поради і секцію люстраційну в цїли розслїдженя на місци делєґатами філій стану читалень "Просвіти".
Підписка четвертої воєнної позички продовжена до 23. с. м. Се продовженє зарядив мінїстер фінансів на представленя банків, які приймають підписку, з огляду на те, що зголошуваня підписки постійно напливають та що полагодженє підписок на основі гіпотечних позичок, як також зі сторони публичних фундацій і корпорацій вимагає більше часу. Взагалї доси підписана сума виносить стільки, скільки виносила при першім обчисленю третя позичка.
Слово о полку Ігоревім у віршованих перекладах Тараса Шевченка, Михайла Максимовича, Степана Руданського, Панаса Мирного, Василя Щурата й Богдана Лепкого. З вступним словом Богдана Лепкого. Виданє Загально-української культурної Ради. Відень 1915. Стор. 36. Що-до сути виданє не потребує реклями. Зверхня форма дуже старанна. Друк — кирилиця — своєю архаїчністю достроюєть ся до змісту.
Управляюча Рада Ставропігійського Інститута повідомляє отсим про смерть Максимілїяна Черника, радника будівництва краєвого Видїлу, члена Ставропіґійського Інститута і многих инших українських товариств, і просить всїх своїх членів і українську львівську громаду взяти участь в похороннім обрядї заслуженого Покійника, котрий відбуде ся в середу 17. мая 1916 о год. 4 по пол. з дому жалоби при ул. Якова Германа ч. 26 (бічна Замарстинівської) на Личаківське кладовище.
Ще з циклю галицьких розправ. Дня 18. цвітня розсуджував московський воєнний окружний суд ще одну з карних справ із колишного галицького ґенерал-ґубернаторства. На лаві обжалованих — як читаємо в московських дневниках — засїли австрійські піддані, мешканцї "ґміни" Сокіл каменсько-струмилівського "уїзду", львівської ґубернії, галицького ґенерал-ґубернаторства: Михайло Козак, Іван Притула і Захар Друсан. На селянина Степана Смагу напали були торік 20. жовтня ст. ст. коло села Бербеків три злочинцї, повалили до землї і ограбили його, забравши 904 корон і 50 рублїв, приналежних управителеви одного з місцевих дворів. Смага напасників не вмів був розпізнати, тільки замітив був, що в одного лице було замащене сажею та що два другі позавивали лиця шаликами. Стрінувши потім стражника Михайла Козака, Смага пізнав у нїм того саме напасника, що мав замащене лице. Проти него промовляло і те, що він знав про тс, що Смага дістав у дворі гроші. Крім того наслїдком підозрінь односельчан арештовано ще й Притулу та Друсана. Розправу вів ґен. А. М. Добровольський. Обжаловував заступник війскового прокуратора полковник Орестов, а боронили адв. Брострем, Бедросов і Кадиш. Обжаловані до вини не признали ся, а що свідків годї було візвати на розправу, то обмежено ся на відчитаню зізнань свідків, зложених у слїдстві. У тих зізнанях було однак стільки противорічий, що війсковий суд виправдав усїх обжалованих. яв. 