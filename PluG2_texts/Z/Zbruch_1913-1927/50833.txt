◦ ◦ ◦ ◦ ◦ ◦ ◦ ◦ ◦ ◦

Росіяни в Марсилії.
МАРСИЛЇЯ (Аґ. Ав.). Д. 20. с. м. рано прибули сюди російські війска.
ПАРИЖ (Аґ. Райт.). Жофр повитав в деннім приказї Росіян, які хочуть боротись при боцї Франції та російські прапори, на яких небавом буде зазначений славний знак спільних побід.
ВІДЕНЬ (Ткб). Російський комунїкат з 21. с. м. доносить: Братерство оружя француської і російської армії ще більше укріплюєть ся висадженєм в дни 20. с. м. російських війск на француській території в Марсилїї.
БЕРЛЇН (Ткб). В справі прибутя Росіян до Марсилії пишуть дневники, що — як здаєть ся — граєть ся марну комедію. Колиб ішло о поважну поміч, що з певністю держалиб справу в тайнї, але до поважної помочи Росіяни цїлком не є спосібні. Одушевленє, яке вибухло в Парижи, вказує тільки, як лихо стоїть справа.
МІЛЯНА (Ткб). Париський кореспондент дневника Secolo доносить: Висаджені в Марсилїї Росіяни є неузброєні. Оружє мають дістати що йно у Франції. Чисельно доходять ледви до бриґади. Тому, що їх війскова вартість не може в нїчім заважити, остане мабуть тільки часть у Франції, а друга часть відіграє демонстраційну ролю, мабуть в Солуни.
Протест Японії в Америцї.
ЛЬОНДОН. (Ткб.) До "Morning Post" доносять з Вашінґтону під датою 22. с. м.: Японський амбасадор вручив державному департаментови протест проти закона про іміґрацію, який виключає азійських приходцїв. Японське правительство вносить протест тому, що сей закон робить кривду гідности японського народу й квестіонує добру віру японського правительства. Протест викликав в правительственних кругах деяке замішанє.
Китайська кріза.
ПЕКІН. (Б. Райт.) Туанші обняв уряд президента мінїстрів, теку війни і місію утвореня нового кабінету. Юаншікай згодив ся на відступленє всякої цивільної власти мінїстерству. Сподїють ся, що обнятє президентури кабінету Туаншієм утихомирить південний Китай.
По крізі в Анґлїї.
МАНЧЕСТЕР. (Ткб.) Льондонський кореспондент дневника "Manchester Guardian" доносить: Полїтична хріза докінчила ся повною побідою прихильників війскового обовязку. Компроміс, принятий Аскітом і Гендерсоном значить, що наступить нова кампанія Дербая між жонатими, після чого буде заведена для них обовязкова служба, коли опір в парляментї і в краю не буде надто сильний. Про се одначе не чути. Загально панує вражінє, що сильний товчок до крізи походив із Франції, яка домагаєть ся від Анґлїї більших річий.
Відзначенє мінїстрів.
ВІДЕНЬ. (Ткб.) "Wiener Zeitung" оголошує письмо цїсаря до мінїстра заграничних справ бр. Буріяна і президента мінїстрів ґр. Штірка, в яких цїсар в признаню великих заслуг, які вони принесли цїсареви й вітчинї дїяльністю в напрямі підпертя успішного веденя накиненої боротьби, надає їм воєнний хрест за цивільні заслуги І. кляси. Угорський урядовий дневник оголошує анальоґічне письмо до президента мінїстрів ґр. Тіси, яке також надає йому се відзначенє.
Воєннї комунїкати австро-угорського ґенерального штабу з 25. цвітня 1916.
Війна з Італїєю. На південно-західнім краю височини Добердо по відпертю італїйський наступів настав менше більше супокій.
На північний захід від Сан Мартіно наші віддїли вдерли ся до ворожого становища, доконали розсаджень, знищили тяжкі метавки мін і сповнивши сю задачу по пляну, вернули до своїх ровів.
В відтинку Заґора счинили ся значні огневі бої. Вершок Коль ді Ляна острілювали якийсь час наші тяжкі моздїрі.
Воєнні комунїкати нїмецького ґенерального штабу з 25. цвітня.
Західний терен війни. По обох сторонах дїяльність артилєрії й летунів була дуже сильна.
На захід від Мози зведено в ночи бої на ручні ґранати на захід від Авокур. Наступ, уряджений в кількох филях на наші рови на схід від горба "Мертвий чоловік" зломили ми огнем піхоти.
Наші летуни обкинули богатьома бомбами численні ворожі місцевости приміщеня війск і етапів. Ворожий самолет скинено гарматним огнем коло Тагір, а другий знищено на схід від Мози. Сей останнїй перевернув ся в воздусї й упав.
Східний терен війни. На південний схід від Гарбунівки знов зломлено російський наступ, при чім Росіяни понесли значні втрати.
Нїмецька ескадра самолетів заатакувала залїзницю й маґазини в Молодечнї. Завважено добрий успіх атаку. 