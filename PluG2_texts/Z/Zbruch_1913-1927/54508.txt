◦ ◦ ◦ ◦ ◦ ◦ ◦ ◦ ◦ ◦

Товмач під боєвою лїнїєю.
Товмач находить ся тепер дві милї від боєвої лїнїї. Дуже завзяті битви вели ся до недавна коло Живачева і Озерян. Від Живачева іде боєва лїнїя на Хотимир, який в половині є в руках австро-угорських війск, в другій половинї в руках Росіян. Дальше іде лїнїя до Черемхова при зелїзничім шляху із Станиславова до Коломиї, а з другої сторони іде фронт від Живачева в напрямі Днїстра через Долину до устя Коропця. По другій сторонї Днїстра село Горигляди є в руках австро-угорських війск. В околици Озерян атакувала цїла бриґада Черкесів; кождий їздець з шаблею і списом в руках, з кинжалом в зубах. Коли тільки появили ся в долинцї перед боєвою лїнїєю черкеські їздцї, почали свій огонь машинові крїси. В перших рядах счинив ся заколот, їздцї падали і конї падали як на покосї. Часть Черкесів таки доїхала до дротяних перегород; тут їх падало теж богато. Та з дикою якоюсь погордою смерти почали їздцї розтинати дроти. Пригнали ся нові віддїли і прийшло опісля до рукопашного бою на баґнети і кинжали. Австро-угорські війска уступили на дальші укріпленя під Товмачем. Добуті Черкесами окопи заняла небавом російська піхота. Черкеська кіннота увійшла до Озерян. Та небавом відперла Росіян з нових становищ пруська піхота. Наслїдком битви згинуло в Озерянах 12 цивільних осіб, а більше як 20 було ранених. В сусїднім Ісакові мало згинути більше як 100 цивільних людий. Небавом почали ся в тій околици артилєрійські бої і Озеряни евакуовано вдруге.
Воєнні комунїкати австро-угорського ґенерального штабу з 31. липня.
Війна з Росією. На горах на схід від Кірлїбаби передостанної ночі війска армії Пфлянщера-Бальтіна відперли нічний наступ Росіян.
В південно-східній Галичинї день минув розмірно супокійно.
В західній і північно-західній сторонї Бучача ворог далї веде свої наступи з як найбільшою завзятістю. Також учора були там завзяті й вперті бої. Союзні війска удержали всї свої становища.
На захід під самими Бродами кілька нічних наступів ворога не вдало ся.
Також на Волинї ворог вчора знов безуспішно посвятив безчисленні тисячі войовників. Де тільки йшов приступом, під Звиначем, на захід і північний захід від Лунка і по обох сторонах зелїзницї Сарни Ковель, скрізь його наступаючі люмни зломано.
На південь від Стобихви, де хвилево був усадовив ся, на лївім березї Стохода, знов його виперто. Союзні війска на Волинї піймали вчора кількох російських офіцирів і 2000 жовнїрів і здобули 3 маш. кріси.
Війна з Італїєю. В Дольомітах вчора в области Тофано кріваво відперто наступ кількох батальонів Альпінів. Піймано 135 жовнїрів і 9 офіцерів, добуто 2 маш. кріси.
На фронтї над Сочею ворожа артилєрія держала під сильним огнем примістки Тольмайну і Ґориції тай наші становища на Сан-Мікелє.
Війна на Балканї. Нїчого важного.
Воєнні комунїкати нїмецького ґенерального штабу з 31. липня.
Західний терен війни. Підприємства Анґлїйцїв коло Позієр і Льонґваль тяглись до вчорашного дня. Були вони вступом до нового великого наступу анґлїйсько-француського, котрий одностайно виконало коло Льонґваль 6 дивізій; між Льонґваль і Позієр протягом дня наш запираючий огонь не дав йому розвинути ся і аж пізним вечером переведено його відокремленим приступом, доконаним також дуже значними силами. Скрізь відперто ворога, при чім потерпів він як найтяжші криваві втрати. Не здобув нї клаптика землї. Де вивязали ся боротьби з близька, випало рішенє в нашу користь завдяки завзятому розгонови наших резервових війск. Піймано 12 офіцирів і 769 жовнїрів і здобуто 13 машинових крісів.
На південь від Сомми в околицї Пріне (в Шампанїї) слабший наступ Французів зломано нашим огнем.
На схід від Мози зняв ся артилєр. огонь кількакратно до великої сили. На півд. захід від форту Тіомон зведено дрібнїйші бої ручн. ґранатами.
На ворожий напад лїтаками на Конфіян ми відповіли огнем на Понт-а-Муссон. Ворожий лїтничий віддїл, котрий простував на Мільгайм в Баденї, наші фоккари задержали і прогнали, гонячи його. Передний ворожий лїтак стручено на півн. захід від Мільгавзен. Пор. Гендорф розправив ся з 11-им, а пор. Віетґенс з 12-им противником. По одному лїтакови зістрілено коло Понта-Мусеон і Тіомон.
Східний терен війни. По обох сторонах від Фрідріхштату відперто російські звідні віддїли. Наступи на наші становища над каналом на захід від Логишина і коло Нобель (над потоком на півд. захід від Пинська) не вдали ся.
Проти війск Лїнсінґена ведено далї сильні наступи. Також вчора побідно відперто маси російських війск і завдано їм знов як найбільші втрати. Ворог поклав головний напір на відтинки по обох боках зелїзницї Ковель-Сарин. Між Витонтено (?) і Турією, на південь від Тури і по обох сторонах Лип (?) добре підготовлений доосередний протинаступ відпер ворога, котрий коло Заріча (на півд. від Стобихви) пішов був вперед. Доси стверджено полонених вчора 1889 Росіян, в сїм 9 офіцирів.
Наші летничі віддїли в останних днях завдали ворогови значні втрати нападами на його задні сполуки.
Армія Ботмера: В дальшім ходї наступів у відрізку на північн. захід і на захід від Бучача вдало ся Росіянам в поодиноких місцях вдерти ся в передні оборонні лїнїї. Їх відкинено. Всї наступи побідно відперто.
Балканський терен війни. Нїчого нового. 