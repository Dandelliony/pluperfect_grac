В друкарськім промислї заповідаєть ся на вибух. — Міські оплати від публичних видовищ.

В друкарськім промислї заповідаєть ся на вибух загальної боротьби між зорґанїзованими властителями друкарень і робітниками в формі льокавту і страйку. З приводу боротьби за новий цінник прийшло між обома сторонами до поважних ріжниць що-до тривку праці, орґанїзациї бюра посередництва праці, приписів про працю при машинах до складаня і друкарських та ріжних справ орґанїзацийних. У Відни і на провінциї виповіли властителї друкарень дня 6 с. м. на чотирнадцять днїв 10.000—12.000 робітникам. Промисловий інспектор першого віденського округа запросив дня 9. с. м. обох провідників цінникового уряду друкарів на нараду та обіцяв виступити з посередництвом.
Міські оплати від публичних видовищ. На вчерашнім засїданю львівської міської ради обговорювано справу підвисшеня оплат від публичних вистав. Громада міста Львова має право побирати на публичні добродійні ціли від представлень, концертів, балїв і забав 5 прц. від театральних представлень від ціни білєтів, але з сим, що білєти вступу на театральні представленя в міськім театрі уладжувані управою театру, о скільки їх ціна виносить менше як 2 К, а на представленя уладжувані не театральною управою, о скільки їх ціна виносить менше як 1 К, не підлягають оплатї; від усїх инших представлень, концертів, циркових представлень, панорам, кінематоґрафів, кінетофонів, парків і забавових місць, фестинів і т. д. 10 прц. від ціни білєтів або иншої оплати за вступ; представлень театрів ріжнородностий, шантанів і видовищ 15 прц. від ціни білєтів; від представлень, видовищ та музичних і вокальних продукций, хоч за безплатним вступом, громада м. Львова побирати ме ричалтову оплату від 20 сот. до 20 К від кождого видовища. Міська рада в голосованю ухвалила дві зміни в представленім проєктї, а то установляючи оплати 15 прц. від білєтів вступу до кінотеатрів, а 20 прц. від театрів ріжнородностий, тінґлїв і т. п. 