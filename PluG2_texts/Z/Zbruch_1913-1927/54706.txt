◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з 4. серпня
Війна з Росією. На захід від горішної Молдави і над Чорним Черемошем, на правім крилї фронту армії, утвореної під приказами полевого маршала поручника архикнязя Карла Франца Йосифа розвивають ся нові бої, успішні для союзних війск.
В серединї і на лївім крилї фронту архикнязя не стало ся нїчого особливого.
Під Залїзцями неприятель заатакував наші становища. Його відперто. Боротьби ще тревають.
В области армії ґен.-полковника Терешіянского наша кіннота в рукопашнім бою відперла приступ.
Один з наших наступів в сїй области онодї струтив неприятельський біплян Фармана.
На захід від Кашівки над Стоходом вчера перед полуднем зломано сильний російський наступ. По полудни повело ся неприятелеви новим наступом вдерти ся в наші лїнїї коло Рудки. Нїмецькі австро-угорські баталїони, що швидко наспіли, та части польського лєґіону вечером зовсїм відкинули Росіян.
На південь від зелїзницї Сарни Ковель війска ґенерала Фата відперли сильний російський наступ.
Війна з Італїєю. Положенє не змінило ся. В кількох відтинках фронту над Сочею неприятельська артилєрія вчера розвивала значну дїяльність.
Війна на Балканї. Нїчого важного.
Воєнні комунїкати нїмецького ґенерального штабу з 4. серпня
Західний терен війни. На північ потока Анкр дійшла артилєрійська боротьба знов до великої сили, а між Анкром і Соммою ведено її з незменшеною завзятістю. Сильні ворожі наступи відперто на північ від Овілєр, на півд. захід від Гіймон і на північ від двора Монакі. На південь від Сомми розбив ся в ночи ворожий наступ коло Барлє.
Французам вдало ся вчора вечером заняти наші становища коло села Флєрі і на південь від форту Тіомон; нинї рано наші протинаступи віддали нам знов село Флєрі і рови на захід і півд. захід від сього села. Ворожі наступи на півн. захід гори Тіомон і проти наших становищ в Шапітр відперто вчора вечером з великими втратами ворога. Положенє нинї таке, яке було перед наступами, веденими великими франц. силами.
Східний терен війни. Фронт Гінденбурґа. На півн. захід від Постав присилували ми огнем противника покинути висунені вперед рови і відперли в околицї Анґлї (між озерами Нароч і Вишнів) напади проти становищ наших полевих постів.
Коло Сервача, на схід від Горинця і над Щарою на півд. схід від Баранович живі бої ручн. ґранатами. Коло Любешова знов розбили ся сильні ворожі наступи. У відтинку Сидовичі-Вілтоцк (?) розвинули ся завзяті бої, серед яких ворог вдер ся до села Рузка Міринська і до сусїдних лїнїй. В протинаступі відбили нїмецькі і н. і к. баталїони тай части польських лєґіонів назад цїлий втрачений терен. Вони піймали 301 жовн., здобули кілька машин. крісів і відперли зновлені рос. наступи. Далї на південь, коло Острова і в околицї на схід від Свинюхів серед нашого огня не могли розвинутись ворожі зусиля наступів.
Фронт архикнязя Карла в армії Ботмера. Нїяких особливих подїй. В Карпатах посунулись нїмецькі війска вперед в околицї Копилїса.
Балканський терен війни. Перед становищами на південь від Бітолє були успішні для болгарських передних сторожий битви з сербськими віддїлами. 