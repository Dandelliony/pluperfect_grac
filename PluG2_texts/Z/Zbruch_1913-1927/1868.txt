УКРАЇНЦЇ!

Мовиш: де нам взять Богдана?
Тілько ти придатний будь
На сьвяте велике дїло!
Загартуй думки і грудь!
До високого лїтаня
Ненастанно пробуй крил,
А Богдан прийде як сума
Ваших змагань, ваших сил.
До великого моменту
Будь готовий кождий з вас —
Кождий може стать Богданом,
Як настане слушний час.
Іван Франко: Великі роковини.

Стоїмо все ще мов на вульканї, про який не знаємо сказати, чи він вже погас, чи леда день вибухне опять і огнем засипле наші оселї, знищить плоди довголїтних трудів. І готуємо ся на принятє катастрофи, і до відпору тих ворогів нашого національного істнованя. Та до сего відпору треба відповідних оборонних засобів, зорґанїзованє оборонців, заосмотренє їх усїм потрібним, устроєнє санітарних орудників, забезпеченє родин, опущених батьками й синами, що підуть в бій — усе те вимагає чимало гроша, вимагає соток і тисячів, якщо акция в самім розгарі не має спинити ся і не має замість здобутків принести гірке розчарованє, якщо найблизша филя часу, яка других винесе на повне житєве море, не має погребсти нас в глубинах непамяти.
Переняте вагою хвилї — українське жіноцтво дає почин до заснованя фонду для оборони прав України серед можливих воєнних конфлїктів, які мали-б ся розіграти на нашій земле, якщо ті конфлікти заскочать нас уже в найблизших місяцях, то тим пекучійшою стає потреба такого фонду; якщо і сим разом міжнародні конференциї полагодять їх мирно, тим краще для нас, бо мати мемо спромогу в часї мира скріпити наш національний скарб, щоб — як прийде час трівоги — ми стрінули його приготовані морально і материяльно.
Кидаємо клич: гріш на потреби оборони України в критичний час!
В кім столїтня неволя не зломила ще духа, „в кім кров живо кипить, в кім надія ще лїк, кого бій ще манить“ — нехай зложить і свою лепту на жертвеннику народнім. Нинї наші мрії, змаганя, бажаня повинні стопити ся в однім огнищи, яке ясним сяйвом має нам вказати шлях до визволення.
Жертви просимо посилати на книжочку „Краєвого Союза кредитового“ ч. 13.000 („потреби України“) з зазначенєм на відрізку переказу, кого дотична особа взиває системою пятки до дальших жертв. Виказ жертводавців будемо оголошувати в часописях. Для заощадженя коштів посилки порадним було би, посилати більше жертв і зголошень одним переказом.
Крім датків на візванє приймав ся більші і менші жертви одноразові.
За Комітет жіночої орґанїзациї:
Мария Білецька, Євгенія Вергановська, Олена Залїзнякова, Олїмпія Лучаківська, Константина Малицька, Олена Охримовичева, Олена Степанівна, Евгенїя Ясеницька.
 