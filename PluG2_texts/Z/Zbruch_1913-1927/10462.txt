Допись з Городеньщини. – Сьвятая Русе, плач! 

Допись з Городеньщини. (Традицийні вибори).
Декуди до виборів приготовляють ся мов до війни. Всякі партиї і народности старають ся з виборів скористати як найбільше.
В селї Н. в городеньскім повітї мали також вибирати трох виборцїв. Було в тім селї і віче, на котрім двох інтелїґентів агітувало-кождий за своїм : академик з сусїдного села за нац.-демократичним кандидатом, а учитель за радикальним. Місцевий сьвященик, боячи ся в своїм селї „радикалів“, обмежив ся відай лиш на проповідь в церкві, котру сказав при читаню пастирского листу в справі виборчої реформи і при тій нагодї оголосив також слїдуючі кандидатури на виборцїв : одного учителя, поступового Поляка, сьвідомого селянина Українця і себе.
В проповіди сьвященика дістало ся тодї немало „ковбасникам“, що то дають ся перекуплювати в Городенцї.
В днї правиборів ішов я до школи попри громадский уряд, де о 8-мій мали відбути ся вибори і видїв тодї двох мужиків.
Оден з них запрошував другого, щоби був на виборах, а той відповідав: „Або менї того треба?“
Точно у 8. годинї приїхав комісар зі староства, а в слїд за ним повітовий ветеринар, щоби аґітувати.
Людий зібрало ся на вибори з цїлого села може зо трох, а з малого присїлка З. прийшло з пів копи латинників і то приведених „ржовцом“.
Зачали ся вибори.
Комісар почитує, почитує, що аж до школи чути прізвища людий, а нїкого майже нема. Жандарі стоять тай дивують ся, що власти полїтичні так легке мають урядованє, а учитель, що єго мали вибирати виборцем, то аж не знає, що собі робити, такий „добрий“ на наших „радикалів“, що так солїдарно обструують вибори.
Коли сьвященик зрозумів положенє також не пішов голосувати, лиш сїв на візок і поїхав.
По пів годинї оголошено „во всеуслишаниє“, що „jednogłośnie“ вибрано „ржонцу“ і ще двох мужиків з єго лїсти виборцями. От-так вибрано виборцїв, що пішли знов по давному голосувати і стало ся „акуратно“ те, що сьвященик на проповіди говорив: „Най ковбасники йдуть в день виборів сапати, а чесні виборцї най по совісти вибирають певних виборцїв!“
„Ржонца“ привів горстку своїх робітників і переголосував цїле село. На двіста і ще щось голосуючих голосувало 21 правиборцїв і то таких, що мали за своє голосованє дістати в дворі почастунок.
В сусїднім селї того самого дня по полудни трохи лїпше правиборцї списали ся, бо на цїле село було 25 голосуючих.
Сам комісар був виборами вдоволений, бо дуже „добре“ випали.
Чув я, що і в инших ту близких селах повибирано війтів „оґльондачів“, лїсничих і т. п. традицийних виборцїв. Нїчого дивного, що так випали вибори в Городеньскім повітї!
Observator. Сьвятая Русе, плач! Радше до спорту, чим до сериозної полїтики належить причислити т. зв. русофільску полїтику в Галичинї. Се потверджують кождочасні вибори в останнім часї (з виїмкою хиба виборів неб. Потоцкого); те саме бачимо і при останних сеймових виборах. Цїкаві нехай заглянуть до „Прикарпатскої Руси“ і „Голосу Народа“: із кождої стрічки, із кождого слова проглядає там надменність жаби, безсильної, анемічної, але по виду надутої: „Мы русскій народъ— это цѣ­лая восточная Галичина, съ изятіемъ кучки (горстки) мазепинцевъ, поляковъ и евреевъ“, „съ нами все сознательное крестьянство“, „побѣда въ вашихъ рукахъ“, „русскій народъ скажетъ свое слово“ і т. д. і т. д. Для чоловіка, що добре знає східну Галичину такий гордовитий тон, певної себе жмінка русофілів видає ся що найменше сьмішним і пригадує жабу...
Русофіли поставили 45 кандидатів — а вибрали одного Маркова і то при помочи... україньских голосів. Русофільскі кандидати одержали у східній Галичинї 754 голосів, а україньскі кандидати 5.205; значить, русофільскі кандидати не одержали навіть шестої части тих голосів, які одержали україньскі кандидати. А треба звернути увагу ще на те, що деякі русофільскі кандидати мали по одному або по два голоси, коли тимчасом україньскі кандидати мали навіть по 211 голосів (Винничук). Із области гумористики належить припечатати, що Гецев, який кандидував аж в 4 округах, одержав немов на „гецу“ разом 30 голосів.
О, сьвятая Русе, плач і бий ся в груди! Ужасная доля твоя! — Свій. 