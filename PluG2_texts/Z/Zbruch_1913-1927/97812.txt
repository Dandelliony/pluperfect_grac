◦ ◦ ◦ ◦

Білєти на концерт на дохід Гуцулів котрий відбудеться у второк дня 25 мая н. с., (а не як мильно подано у вчорашньому числі "Г. Думки" в понеділок) можна дістати в "Доставі" (будинок "Дністра") в суботу, понеділок і второк від години 10–12 рано і 4–6 по полудни. Білєти тільки за добровільними датками. Проґрама концерту буде оголошена тільки по часописах в суботу, для оминення значних видатків на прилюдні афіші.   Вісти з Галицької Армії. В таборі в Фридрихівці к. Волочиск знаходилися б. штабові відділи І. корпуса, перемінені за часів большевицьких на ІІ.-гу бриґаду, себто булавна сотня, запасний кіш, телєфонічна сотня, жандармерія, похідна сотня кавалєрії, дальше б. IV. равська бриґада (VI. полк), часть б. Х-тої бриґади (тепер 5 полк) та артилєрійський легкий похідний дівізіон отамана Карася. Крім сього около 2000 стрільців та 50 до 60 старшин б. ІІ-го корпуса (тепер І. бриґада УСС.). Разом було в Фридрихівці около 6 тисяч стрільців та 380 старшин. Між иншими були слідуючі старшини: полк. Яськевич, сот.: Байрак, Балицький, Гамаль, Губер, Яворський, Секунда, Носковський, Мар, пор.: Яців, Шафран, Заліґач, Піджарко, Ришавий, Грищук, Баландюк, Маркевич, Дикий, Раставецький суддя, Гринкевич, Климчук, Товарницький, Волощак, Байґерт, курат Лучаківський, суд. Ластовецький, Караван Йосиф, Гинилевич, чт.: Майка, Вертипорох, Чучкевич, Піщаловський, Назаревичі (оба), хор.: Орґель, Баглей і ин. Перед переворотом проти большевиків виїхали у Київ слідуючі старшини: сот.: Петрик, пор. Кметик, чт. Андрейко, — їх дальша доля невідома. Отаман Лисняк в послідне кмдт. II. бриґади — виїхав був перед переворотом як кмдт. збірної станиці Галичан до Київа. Курат о. Чайківський з VI. бриґади дістався в большевицький полон в Дубова-селі дня 25.IV. с. р. Пор. Юрко Лежогубський поїхав з лазаретом до Київа. Доля його незвісна.   Вандалізм. Частина кладбища у Львові, де поховані українські жовнярі представляє дуже сумний вид. Якась злочинна рука повидирала більшу часть хрестів і повиривала таблички з іменами похоронених. Таблички з українськими іменами порозкидувані по дальших гробах, так, що тепер неможливо впрост довідатися де хто спочиває. Коли покликані до цього чинники не опікуються гробами, то повинно це зробити українське громадянство для памяти найкращих синів України.   Заборона перепусток на операційний терен. Д.О.Ґ. — Львів подає до відома: Видавання перепусток на операційний терен південно-східний від лінії фронту з 20. квітня 1920 аж до відкликання остро заборонене.   Велика залізнича катастрофа під Ярославом. В ночи з вторка на середу поспішний поїзд Львів-Краків-Варшава, що виїхав зі Львова о год. 11. в ночи розбився о год. 2. по півночі при вїзді на дворець Ярослав. Причиною катастрофи було зле уставлення зворотниці, наслідком чого поспішний поїзд наїхав на їдучий з другого боку товаровий. Чотири ваґони поспішного поїзду цілковито розбиті, що спричинило смерть багатьох осіб. В урядовім комунікаті згадано про смерть 6 військових осіб, та тяжке або лекше поранення 30 осіб. Подорожні, які вернули до Львова розказують, що розміри катастрофи є далеко більші. Деякі твердять, що згинуло до 70 осіб, ранених має бути дуже багато. Про розміри катастрофи може свідчити факт, що залізничий шлях на простороні кілька сот метрів є завалений ваґонами, що спричинило перерву в комунікації мабуть на 24 годин. Рух особовий відбувається з пересіданням подорожних на місци катастрофи. Завтра подамо дальші подробиці.   Знесення листової цензури. Д.О.Ґ. Львів знесло з днем 16. ц. м. цензурний примус для місцевої кореспонденції на цілій области ДОҐ. Львів, себто по східні границі політичних повітів Броди, Збараж, Скалат, Гусятин і Борщів, або до лінії Збруча.   Громадська думка   