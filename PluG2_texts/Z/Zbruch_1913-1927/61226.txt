◦ ◦ ◦ ◦ ◦ ◦ ◦ ◦ ◦ ◦

"Український". ВІДЕНЬ. (Вл. тел.) Рішенє чернигівського земства в справі заведеня української мови до шкіл та заведеня українських книжок виданя закордонного і галицького до біблїотек, подає без коментарів навіть "Нов. Время", придержуючись всюди терміну "український".
З театру. В "Циганці Азї", виставленій 14. с. м., п. Пилипенко дістала відповідну для себе ролю (Ази), тому збирала від публики оплески і дістала цвіти. П. Єльський вивів ролю Лепюка не по традиціям пок. Ольшанського, але самостійно і осягнув гарний, позитивний результат. Знаним і заслуженим артисткам: п. О. Левицькій (Яґа) і Рубчаковій (Мотруна), як і п. Пилипенкови (Янко) належить ся за гру повне признанє. Але до режисерії треба поновно поставити домаганє, щоб гуртові сцени були есе обдумані і опрацьовані, бо инакше виходить на сцену череда. Друге домаганє ізза опізнень вистави, навіть тодї, як каса до 6-ої год. вповнї випродана. Вкінцї мушу спростувати немилу похибку в попередній моїй дописи, а саме, що ролю Мірелє Ефрос грала не п. Н. Левицька, але О. Левицька. — Е. У.
Споживанє мяса в Йорданський день. Ц. к. намісництво оголошує: Уряд виживленя людности дозволив виїмково населеню гр. кат. віроісповіданя на споживанє мяса в дни 19. січня 1917 р.
Похорон ґенералової Ольги Рімль фон Альтровенбурґ відбув ся нинї, в середу пополудни. В похоронї взяли участь представники війскових і цивільних властий і маси війска та цивільної публики. Українських Сїчових Стрільцїв репрезентував командант львівської Збірної Станицї УСС, курінний отаман д-р Михайло Волошин. Участь широких кругів населеня м. Львова свідчить, які симпатії здобув собі муж покійної ґенерал-майор Рімль своєю дїяльністю на становищи команданта міста Львова. Похоронний обряд, в якім взяло участь католицьке духовенство всїх трьох обрядів, а саме гр.-католицьке під проводом о. офіціяла Білецького, римо-католицьке і вірмено-католицьке під проводом своїх архиепископів, розпочав ся в командї міста, де при тїлї Покійної відправлено найперше гр.-кат. панихиду, а потім похоронні відправи инших обрядів. З команди міста похоронний похід удав ся до костела Єзуїтів, де знов відправили приписані обряди найперше гр.-католицьке духовенство, а потім духовенство инших обрядів. З костела Єзуїтів тїло Покійної відвезено на зелїзничий дворець, звідки буде перевезене до родинної гробницї в Вольфсберзї в Каринтії.
Нова повість Гоголя. Член Пушкинського товариства при петроградськім унїверситетї, Ю. Оксам, працюючи в архиві цензурного комітета, найшов в нїм незнану цензурну відбитку повісти Гоголя п. з. "Крівавий бандурист". Сю повість заборонив друкувати в 1831-ім р. цензор Никитенко, але її часть таки вийшла у світ п. з. "Бранець". Тепер, очевидно, можна буде надрукувати повість в цїлости. Вона написана перед "Тарасом Бульбою".
Біла мука. Маґістрат міста Львова подає до загального відома, що в найблизших двох тижнях буде можна купувати білу муку в усїх склепах, в першім тижни на лївий відтинок мучної карти.
Львівські товариства добродїйні. Маґістрат міста Львова, хотячи перевести одностайну акцію товариств добродїйних і гуманних у Львові, просить управи тих товариств, щоби як найскорше подали Маґістратови на руки XI. Департаменту (добродїйности) площа Галицька ч. ор. 10. свої адреси з поданєм назви осіб до їх заступства управнених і з долученєм статутів товариства. 