◦ ◦ ◦ ◦

  З партійного життя на Україні.   Як доносить "Вільна Україна" ч. 14. орґанізується зараз нова партія з державних елєментів соціялдемократичної партії що у своїм часі розділилася була на кілька напрямків. Нова партія зватися буде: "Укр. селянська соціялістична партія". Орґанізують її впливові члени трудового Конґресу і вона матиме великий успіх.   Делєґація У.Н.Р. на Мировій Конференції.   РІВНЕ, 19. IV. Рада міністрів постановила іменувати Укр. Парижську місію офіціяльною делєґацією Укр. Нар. Респ. на Мирову Конференцію.   Троцький з причини неповодження на східнім фронті.   МОСКВА, Совітське радіо з 16. IV. З Москви подають слідуючу радіо-телєґраму для Ташкету: — Туркестанському краєвому комісарю Солькійну: Подаю до відома виконуючого комітету революційної комуністичної партії у звязку з положенням на східнім фронті, де побіди Кольчака готовлять грізну небезпеку совітській республіці. У звязку з цим необхідні слідуючі міри: 1) Всесторонна піддержка мобілізації оголошеної 11. цьвітя всіми силами партії і професіональних союзів які обовязані перевести негайно точну реґістрацію всіх своїх членів. 2) Загальне уоруження членів союзів при фронтових областях, в разі браку оружя загальна мобілізація для несення всякими можливими средствами позаочі армії. 3) Аґітація серед мобілізованих, особливо особиста пропаґанда членів союзів. 4) Орґанізація бюра помочі в справі постачання армії в дорозі притягнення до роботи всего населення. 5) Орґанізація тилових продовольственних відділів, передовсім із сільської молодіжи в ціли достави харчів для армії і для голодуючого населення. 6) Приймати меншовиків і есерів для робіт військово-технічної области переводячи строгу контролю їх роботи.   Запросини нім. делєґатів до Парижа.   НАУЕН, радіо з 16. цьвітня. В середу передав ґен. Нудант предсідник межисоюзничої комісії перемиря в Спаа, предсідник німецької комісії офіціальні запросини німецьких делегатів до Верзалю на 23 цьвітня, щоби взяли участь в мирових аероговорах. Німецькі делегати виїзджають 23. цьвітня — здається — через Малиц, Трієр. Члени мирового заступництва, які заразом з членами комісії перемиря, вибируться прямо зі Спаа в дорогу до Парижа.   Німеччина дає поміч проти комуністів.   HАУЕН, радіо 18. цвітня. Правительство Німеччини повідомило правительство Гофмана, що на бажання самарського правительства є до диспозиції готові війська. Крім цього постановлено утворити народне військо зі всіх верств суспільности. Теперішні посідачі влади в Монахії обсадили всі входи і улиці до міста полевою артилєрією, покопали собі стрілецькі рови і обсадили машиновими крісами. Правительственні війська підійшли вже майже під саме місто проти комуністів. Правительственні війська мають зі собою страшну артилєрію і підготовляють рішучий наступ.   Штрайк в Німеччині.   НАУЕН, радіо 18. цьвітня. Страйк в Саксонській угловій полосі меншає. За це в Брекен почався ґенеральний страйк. Виладовання поживи забезпечено.   Анґлійці в Баку.   МОСКВА, совітське радіо з 19. IV. З Ліону доносять: Анґлійці займають територію між Батумом і Баку. Нафту добувають в Баку в дуже малій скількости, яка вистарчає на потреби міст.   Поворот жовнірів зі сходу.   ПАРИЖ, радіо з. 15. цьвітня. З Тульону доносять: Союзничий корабель "Лє Дація" прибув з демобілізованими військами східної армії.   Зміст ноти рос. сов. правительств до Фінляндії.   МОСКВА, совітське радіо з 15. IV. Народний комісар закордонних справ був приневолений вже 14. лютого звернути увагу фінляндського правительства на поважний характер концентрації фінляндських військ на нашій границі, але мимо запевнень фінляндського правительства, даних 20. лютого за посередництвом економічного комітету, дальше ведеться воєнні приготовання і дальше повторюються напади фінлядських відділів на російські війська.   Положення в Словаччині.   З ПРАГИ доносять: Міністер Сробар на з'їзді словацьких начальників з Братіслава сконстатував, що внутрішне положення в Словаччині значно поправилося завдяки мудрій політиці правительства, а також завдяки вісткам про терористичний режім в Будапешті; для Словаків се є добра пересторога, бо під Мадярами не мали вони ані одної чисто словацької школи, а тепер мають на своїй території 20 ліцеїв і ґімназій. Мобілізація в Словаччині проходить в найкращім порядку і дає знамениті результати. БУДАПЕШТ, совітське радіо з 15. IV. Сербські війська для охорони демаркаційної лінії від Череора до Ужода покинули оружя і пішли домів. Французи обсадили знова фронт покинутий Сербами і заминули міст через Тису.   Румуни нарушають перемиря з Угорщиною.   БУДАПЕШТ до Москви. Радіо з 19. цьвітня. Угорське кореспонденційне бюро повідомляє: Мимо сего, що угорське правительство рад узнало в цілій повноті перемирє і веде переговори з Антантою — на поли румунські війська нарушаючи в маркантний спосіб перемиря напали на наші війська які стоять на румунській границі. Они почали наступ 4. с. м. і продовжують єго до нині.   Український голос 