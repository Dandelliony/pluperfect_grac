◦ ◦ ◦ ◦ ◦ ◦ ◦ ◦ ◦ ◦

Перед походом на Україну. В пятницю 7. с. м. відходить перший транспорт УСС. на Україну. З сеї нагоди видав от. Гр. Коссак приказ, де пригадує Стрільцям обовязки, які вони мають сповнити в границях української держави. Приказ кінчить ся отсим покликом: "Стрільцї! Нехай через весь час в українській державі руководить вами любов України і її населення, тверда воля служити Українї кождим словом, дїлом і помишленїєм, непохитна воля сповнити вповнї жовнїрський та горожанський обовязок Українського Сїчового Стрілецтва!"   Дїти на село! Українське Товариство Вакаційних осель наміряє вислати сего року більше число дїтий на село в цїли ратованя їх здоровля. Тому звертаєсь отсим до патріотичної суспільности нашої і просить о поміч в сїм дїлї. Саме йде о вказанє відповідних місцевостий, котрі мали би всї бажані умови для оселї, як: здорове положенє, близькість лїса, добру апровізацію, в місци священика аби учителя. Комітет звертаєсь саме з просьбою до оо. духовних, пп. учителїв, поміщиків і др. о принятє одного чи більше дїтий до себе на лїто чи то безплатно, чи за відповідною оплатою. Дотичні звідомленя просить ся присилати як найскорше на адресу п. Ольги Бачинської у Львові, ул. Театинська 31.   Як "відбудовують" в Станиславівськім повітї. Пишуть нам: Пан Брунарський, управитель експозитури відбудови в Станиславові, презес powiatowej organizacyi narodowej, відбудовує так повіт: В Пацикові згоріло 150 хат і 60 будників господарських. Відбудовано одну хату силами самого властителя. Для всїх прочих селян виплатив п. Брунарський на відбудову 12.000 К; матеріялу будівляного зовсїм не достарчив. В Загвіздю знищених 251 хат і 650 будинків господарських. Не відбудовано анї одної хати. Експозитура удїлила 350 дощок на 3 м. довгих і 21 рульонів дахової папи. В грошах удїлила експозитура 3700 К на відбудову. В Дрогомирчанах на 172 хат і 222 господарських будинків, знищених війною, відбудовано 5 хат старанєм самих властителїв. Експозитура дала на відбудову 14 м3 брусів і дошок і 20.000 К готівкою.   Дїло   