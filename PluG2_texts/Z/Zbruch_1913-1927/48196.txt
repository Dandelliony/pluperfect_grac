◦ ◦ ◦ ◦ ◦ ◦ ◦ ◦ ◦ ◦

Невтральність Греції.
БЕРНО (Ткб). Кн. Микола грецький вислав до редакції "Temps-a" лист, в якім боронить дотеперішної полїтики правительства й запевнює, що Греція остане невтральна. З щирою отвертістю жалуєть ся на пониженя й несправедливости, які понесла Греція. Князь відкидує піднесений в пресї антанту закид що-до нещирости заяв Греції, заявляючи, що сей закид нарушує народну честь Греції. Князь вказує, що змаганєм антанту є удержанє рівноваги на Балканї та питаєть ся, чи ся рівновага була би лїпше удержана, коли би Греція була побита й знищена.
БЕРЛЇН (Б. Вольфа). Тутешні урядові круги не дістали потвердженя вістки поданої дневником "Frankfurter Ztg" про близьке обсадженє почвірним порозумінєм грецьких зелїзниць в Тесалії і Мореї.
По упадку кріпости Ерзерум.
Телєґрама Миколи Миколаєвича. БЕРЛЇН (Пр. т.). Бюро Вольфа повтаряє слїдуюче урядове донесенє з Петербурга: Петербурська телєґрафічна аґенція оголошує телєґраму віцекороля Кавказу, вел. князя Миколи Миколаєвича, з дня 16. лютого, по полудни: Бог поміг нашим хоробрим війскам заняти по пятьдневних безпримірних наступах Ерзерум. Я є невимовно щасливий Вашій Цісарській Величности донести про сю побіду. Підписано: Миколай.
Фантастичні париські донесеня про добичу. ХРИСТІЯНЇЯ (Пр. т.). Одно париське донесенє впевнює, що при упадку Ерзерума попало ся в російські руки 100.000 Турків і 1047 гармат. Инша париська телєґрама доносить, що залога твердинї виносила 100.000 людий. Чи вони дістали ся в полон, сього телєґрама не каже. У зовнїшних фортах находило ся 467, в центральнім фортї 374 і 205 инших гармат. Президент Пуанкаре вислав до царя бажаня. Підчеркнув, що упадок кріпости є тим важнїйший, що пала вона по ледви пятьдневнім острілюваню.
Напад німецьких гідроплянів на Анґлію.
БЕРЛІН. (Бюро Вольфа.) Урядово: Д. 20. с. м. в полудне самолети маринарки заатакували анґлійське побереже. Фабричні урядженя в Deel, зелїзницю, портові будівлї і ґазометр в Lowesteft обкинено обильно бомбами з добрим успіхом. Головний дворець і портові будівлї в Lewesteft кілька разів поцїлено. Ґазометр від бомби завалив ся. В Dwons обкинено бомбами два нафтові пароходи. Не вважаючи на острілюваню й погоню ворожих самолетів усї наші самолети вернули в добрім плянї.
Президія грецького парляменту у короля.
АТЕНИ (Бюро Райтера). Король приняв президію палати і сказав, що веде полїтику, яка найлїпше відповідає національним інтересам Греції. В неприсутности президента палати віце-президент відповів, що король зберіг Грецію перед долею инших малих держав.
Інспекція кріпости Венеції.
ЛЮҐАНО (Ткб.) Мінїстер маринарки почав кількадневну інспекцію кріпости Венеції.
По наступі австроугорських літаків на Міляно.
МІЛЯНО. (Ткб.) "Avanti" пише, що мілянські власти ще не рішили, які завести обороні зарядженя проти неприятельських самолетів. Спеціяльні побоюваня викликує положенє ґазівні і трудність скорого остереженя населеня міста.
Платня Микити вичеркнена з російського буджету.
БЕРЛЇН. (Пр. тел.) "Magdeburger Ztg." доносить безпосередно з Петербурга: В російськім буджетї, що має бути предложений державній Радї, нема вже субсидій, плачених королеви Чорногори в річній сумі 500.000 рублїв. 