Львів і війна.

(с) Крім середмістя найсильнїйше переживає війну жовківська улиця. Від полудня до пізного вечера просто завалена народом. По обох боках улици несчислена товпа людий, що стоять на хіднику, сидять на сходах і порогах домів, або лежать на шкарпах. Всї дивлять ся то на небо, то на дорогу, вслухують ся в шум і туркіт возів, та міркують... Стоять поважні матрони з жовківської, замарстинівської та поперечниць, сидять молоді жінки з дітьми при грудях і на візках, сидять в свобідній позї вродливі доньки передмістя в домових строях, в жовтих мештах і без панчіх; стоїть рід мужеський дуже ріжноманїтний, ріжно убраний, ріжно настроєний.
— Tera, рaniе, nima zadny рolityкі — каже поважний пан, що розсїв ся вигідно на сходах василиянської церкви — je tylко wojna, wojsko i Мoskal! (Яка шкода, що не чув тих слів п. Найман та його однодушна рада!)
А серединою улиці пливе нездержана филя. Ідуть віддїли війска, їдуть довгим рядом великі, тяжкі вози, ведуть товар. В шаленім розгонї женуть автомобілї, доганють їх авто мотобі- і три-циклї. Дзвонять, свищуть, трублять. Ведуть козаків, ведуть офіцирів бай православних росийських попів. А потому знов "війско йде, хоруговки мають"... Люди обдїлюють їх поживою, частують папіросами, роздають овочі, подають воду — дають всьо, чим хата богата... А війско йде гордо, усьміхнене, бо воно розуміє і відчуває, що для нього є лише: або поворот у славі або — повороту нема... 