◦ ◦ ◦ ◦ ◦ ◦ ◦ ◦ ◦ ◦

Останні вісти зі Львова. Довідуємо ся, що на львівськім ратуши повіває також українська синьо-жовта хоругов. Нарештї!
Тов. "Днїстер" росийські власти обрабували, забираючи всї цїнні папери і кільканацять тисяч корон готівки.
Товариство взаїмних обезпечень і взаїмного кредиту "Днїстер" у Львові повідомляє, що з причини вивезеня Москалями членів Дирекциї, які остали у Львові, бюра Товариства мусїли остати через довший час замкнені. Тепер по освободженю Львова Товариство розпічне знов свою дїяльність, коли лише зелїзниче полученє зі Львовом зістане привернене, що мабудь вже в найкоротшім часї наступить.
Відбудова Галичини. "Sonn- und Montag Zeitung" з 28. червня обговорює широко відбудову Галичини та Буковини, промовляє за конечностию значних державних інвестиций, при чім завважує, що конечною є точна контроля грошевих средств. Додає також отсї замітні поміченя, котрі вказують, що у Відни починають близше придивляти ся галицьким відносинам: "Досьвіди пороблені що до ужитя державних гроший перед війною, досьвіди, що стали загально звісними в видї лихих доріг підчас війни, та цїлий ряд инших обставин оправдують жаданє, щоби держава сама провадила контролю міської і краєвої автономії".
Поворот до краю. З поінформованої сторони доносять нам, що начальна команда армії позволила на загальний поворот до Західної Галичини та до отсих повітів Східної Галичини: Березів, Лїско, Сянік, Старий Самбір, Добромиль. До Турки і Сколього поворот також дозволений, але намісництво замкнуло задля пошестий ті повіти для повертаючих. До инших повітів буде дозвіл на загальний повороти даний за яких два до три тижнї. Через те на жнива не могтимуть вернути до краю люди з бараків.
Відзначеня Українцїв на італїйськім терені. Пишуть нам: Відзначений великим срібним медалем з нагоди здобутя гори "Monte Costrano" в Тиролю Володимир Скибінський, якого "Heldentaten" описує в "N. Fr Presse" з 26. м. м. воєнний кореспондент сього дневника Рода-Рода, як також инші нїмецькі ґазети, є Українець, родом з Денисова (пов. Тернопіль), студент III. року прав. — З Українцїв гірської артилєриї, 10. полк, 1. батерия, відзначені ніж ин. оберфаєрверкер Олекса Бузор і формайстер Михайло Кудлач — медаль срібний II. кл. і бронзовий, формайстер Гриць Шпак і Іван Бронтерук срібний медаль II. кл.
Австрийська воєнна позичка. Як доносить ц. к. почтова каса ощадности, на другу воєнну позичку в Австриї субскрибовано величезну суму 2 мілїярди 630 мілїонів корон. Субскрипция з днем 6. липня замкнена. 