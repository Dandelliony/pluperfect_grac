◦ ◦ ◦ ◦ ◦ ◦ ◦ ◦ ◦ ◦

Авдиєнциї у цісаря.
ВІДЕНЬ. (Пр. тел.) Цісар приняв на вчерашних авдиєнциях мінїстрів Кробатіна, д-ра Білїнського, шефа штабу Конрада та букарештенського посла Чернїна.
Мандат по Швізї.
ПРАГА. (Ткб.) При доповняючих виборах посла до державної ради в виборчім окрузї Суботіце на місце б. посла Швіги вибрано 4411 голосами чеського національного социялїста Натолїцького. Контркандидат його социяльний демократ одержав 4075 голосів.
Кабінетова кріза в Франциї.
ПАРИЖ. (Ткб.) Дешанель вибраний дефінїтивним президентом палати 411 голосами на 435 голосуючих.
ПАРИЖ. (Ткб) Вівіянї відложив на нинї відповідь що до послїдного обнятя місиї утвореня кабінету, а то з причини, що Буржоа, котрого співробітництво бажає собі запевнити, ще не відповів. Вівіянї і президент Пуанкаре намовляють Буржоа вступити до кабінету, але він зволікає з відповідию з огляду на стан свого здоровля.
Терор суфражеток.
ЛЬОНДОН. (Пр. тел.) Полїция вислїдила, що провідниця суфражеток Панкгерст замешкала проти королївської палати, відки дуже добре видно цілий огород. Суфражетки приготовляють мабуть новий замах на двір.
ЛЬОНДОН. (Пр. тел ) Авантури суфражеток прибрали характер анархічний. З огляду на плянований замах на кн. Генриха, король Юрий понехав виїзди до Гайдпарку побоюючи ся замаху суфражеток.
Жертви летництва.
САВТЕМПТОН. (Ткб.) Двох офіцирів маринарки впало до води разом з своїм лїтаком і утонуло.
Протигрецькі заворушеня.
СОФІЯ. (Ткб.) Болгарське правительство поручило свому послови в Атенах, щоби грецькому правительству висловив жаль з приводу позавчерашних подїй в Софії.
СОФІЯ. (Бол. Аґ) Під вражінєм вістий про переслїдуване Болгар Греками в новоздобутих грецьких териториях, відбули ся в Варнї демонстрациї проти Греків. Демонстранти впали до двох грецьких церков. Полїция розігнала демонстрантів.
Злива й град.
РОСТОВ. (Пр. т.) Впав зливний дощ з градом і заподіяв величезні шкоди. Згинуло двох мущин і одна дитина.
"Примірний" митрополит.
ЦАРГОРОД. (Ткб.) Урядово доносять, що грецького митрополита в Правіште Ґерманоса воєнний суд засудив на 15 лїт примусових робіт за се, що підчас здобутя Кавалї знасилував музулманські жінки. 