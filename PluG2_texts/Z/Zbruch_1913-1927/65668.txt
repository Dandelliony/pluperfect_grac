Польща і українська справа.

Львів, 4. мая 1917.
Наші читачі на иншім місци знайдуть уваги "Czas-у" в українській справі, які не можна инакше назвати, як тільки польським радикалїзмом. Справдї, все на світї зміняєть ся, зокрема полїтичний і соціяльний лад підлягає постійним змінам в напрямі вирівнуваня полїтичних і соціяльних противенств, — на сїй змінї опирають також Поляки свої надїї, арґументуючи, то прецїнь мусить вибити година справедливости також для Польщі, — тільки в українській справі стоять Поляки все на тім самім становищи; що про долю українського народу, з того титулу, що він кілька віків був у польській державі під польським панованєм, мають на віки вічні рішати Поляки!
Поляки і тільки Поляки мають рішати, які з наших бажань є управнені; всї ті наші змаганя, які мають за цїль забезпечити нашому народови вільне національне житє, отже змаганя з цїлю par excellence позитивною, називають ся в польських устах неґацією, бо вони неґують право Поляків до вічного панованя над нами! Досвід війни має три найсильнїйші держави середної і східної Европи переконати, що вони мусять зректися своїх територій в цїли відбудованя Польщі. Але той сам досвід в війни має переконати — не Поляків, щоб вони злїквідували свої мрії про панованє над українським народом, — тільки нас, щоб ми погодили ся з тим польським панованєм як неминучою долею, на яку нас на віки вічні засудило якесь ласкаве для Поляків fatum. Чи се не якась безмежна меґальоманїя?! Невжеж історична конечність, історична справедливість, право народів рішати про себе і т. д. і т. д. — все те ласкаве тільки для Поляків, а невмолимо вороже для українського народу?!
Кажуть Поляки, що тільки в порозуміню з ними лежить наша національна будучність. Візьмім лєкцію з історії. Як би за часів польської держави української нарід не був опирав ся польщеню, як би в Австрії він в 1848-их роках був признав польську плятформу "gente Ruthenus, natione Polonus", як би в 1860-ик роках був вдоволився угодою Лаврівського, в 1890-их роках угодою Барвінського-Романчука, як би, словом, на кождім з тих етапів уважав себе вже зовсїм заспокоєним, — чи був би осягнув те, що тепер має, чи не був би вже давно потонув у польськім мори?! А хоч би з останних часів: адже ще підчас акції за соймовою виборчою реформою Поляки на наше домаганє національної автономії на екстериторіяльній основі відповідали: "non possumus", а тепер самі в своїм проєктї відокремленя Галичини додумали ся, що треба нам зробити деякі уступки на тій основі. Словом, дотеперішна історія вчить, що не в порозуміню з Поляками, — бо вони не хотять порозуміти ся, тільки диктувати й панувати, — а в боротьбі проти їх панованя і в унезалежнюваню нас від нього лежить наша будучність.
При тім — і се має засадниче значінє — нехай Поляки не забувають, що ми живемо не в польській, тільки в австрійській державі. Ми домагаємо ся наших прав від Австрії, а Поляки є в сїм спорі тільки стороною, яка хотїла би з сторони стати сувереном.
З сього погляду треба оцїнювати також польський погляд на російсько-українські відносини. Коли Поляки ставлять справу так, що тут Поляки-Українцї, а там Росіяни-Українцї, то підставляють тільки свої бажаня замість дїйсности.
Ми не бавимо ся в пророкованя, що нам принесе російська революція, але можемо також хиба з усмішкою приймати пророкованя "Czas-у", як то ми, мовляв, страшно розчаруємо ся. Хто стоїть в оцїнюваню російської революції на реальнім ґрунтї, той мусить признати, що вона все таки приближить Росію до типу сучасної конституційної держави і тим самим принесе й нам те minimum, яке мусить мати в такій державі кождий з її народів. А понад те minimum ми тут не богато більше маємо, при чім Поляки ставлять те як maximum для нас о відокремленій Галичинї. При тім при оцїнюваню наших шанс тут і там треба мати на увазї, що польська суспільність як одноцїльний національний табор ставить ся до наших змагань куди більше непримиримо нїж суспільність російська, де побіч таких непримиримих, якими є всї Поляки, маємо також елєменти, які менче чи більше йдуть на зустріч нашим змаганям. Отже вихвалювати себе як єдиних спасителїв наших Поляки не мають нїякої основи.
Словом, нехай Поляки понехають свій радикалїзм, нехай перестануть уважати себе нашими вічними володарями, які можуть карати і милувати, нехай зрозуміють, що ми рівний їм нарід, який має такі самі права до таких самих форм вільного житя, а шанси розвитку з будучности, як нарід численнїйший, заселяючий богатшу землю з доступом до моря, значно більші, — а тодї може зможемо й порозуміти ся. 