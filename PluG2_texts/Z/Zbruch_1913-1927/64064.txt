◦ ◦ ◦ ◦ ◦ ◦ ◦ ◦ ◦ ◦

Конференція українських інституцій з намісником. Вчора, 26. марта с. р., відбула депутація українських центральних товариств конференцію з намісником ґр. Гуйном в справах господарських і відбудови краю. Депутація, якій проводив д-р Кость Левицький, обговорила з намісником основно якраз під сю хвилю актуальні постуляти нашого населеня, репрезентованого Сїльським Господарем, а далї постуляти кооперативних інституцій: Краєвого Союза ревізійного, кредитового, господарсько-торговельного, молочарського, споживного (Народної Торговлї) і збуту худоби. Товариство "Просвіта" предложило домаганя, які мають на цїли віднову повної правильної дїяльности Товариства на поли просвітнім і економічнім. Вкінци провідник депутації предложив справу виселенцїв в Ґміндї як одну з найважнїйших під сю хвилю. Справу сю основно обговорено, як слїд освітлено та поставлено відповідні домаганя. В конференції, яка тривала повні дві години, вили участь відпоручники всїх інтересованих інституцій.
З Наукового Товариства ім. Шевченка у Львові, видїл Наук. Тов-а ім. Шевченка, на предложенє історично-фільософічної секції вибрав д-ра Йосифа Пеленського дїйсним членом Товариства.
Австрійський день продажі на річ Червоного Хреста. Мінїстерство внутрішних справ дозволило австрійському товариству Червоного Хреста на урядженє в цїлій Австрії в дни 2. червня 1917 р. дня продажі на річ Червоного Хреста, з якої прихід призначений для товариства Червоного Хреста і для його краєвих союзів. Товариство звернеть ся з прошенєм до купцїв в Австрії, щоби вони посвятили якусь часть приходу в тім дни на річ Червоного Хреста. Контролї не буде переводити ся. Властителям склепів перешлеть ся за особливу живу участь в збірцї, артистично виконаний дипльом з подякою. До купцїв буде видане прошенє, щоби в дни продажі в хосен Червоного Хреста не підвисшали цїн.
З приводу безустанного переповненя поспішних поїздів ч. 2 і ч. 8 (Львів-Краків-Відень) заведено з днем 24 с. м. обмеженє для цивільних подорожних того рода, що каси особові будуть видавати білєти тільки до стацій лежачих поза Ряшевом. До близших стацїй не буде видавати ся білєтів при тих поїздах. Се обмеженє буде оголошене афішами коло кас особових. 