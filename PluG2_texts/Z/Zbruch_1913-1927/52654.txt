Суть польсько-російської боротьби.

За панованє над Україною.
Від часу, як війска центральних держав заняли Польщу, стрічаємо один монотонний, на всї лади перемелюваний і до неможливого ступня ваги піднесений арґумент у полїтичних брошурах авторів Поляків, що промовляють за розвязкою польського питаня в повній згодї з інтересами Нїмеччини. Польська культура як західна має по думцї тих авторів зближати Польщу до Нїмеччини, а віддаляти її від Москви. Польська культура релїґійна, правна та звичаєва, читаємо в сих брошурах, плила з заходу латинським шляхом; культура Росії йшла від сходу, з Византії. Обі сї культури засадничо противні, й тут на думку згаданих численних авторів лежить кість незгоди, се відпихає Поляка від Москаля, а за те зближує його до Нїмця. Сей тон пробиваєть ся передовсїм з усїх брошур і видань Начального Польського Національного Комітету.
Проти сього тону виступає автор брошури п. н. "Istota walki polsko rosyjskiej" (Краків 1916) п. Антін Холонєвський, подаючи в сумнїв, чи добру прислугу робили такі автори свому народови, представляючи його масою без волї, керованою сліпим фаталізмом, позбавленою природної свободи вибирати дорогу".
Автор розглядає питанє, за що звела Польща від XVI по конець XVIII в. тринацять великих воєн з Москвою, і доходить до виводу, що в кождім разї не контрасти двох культур: латинсько-польської й византійсько-східно-европейської поставили Поляків і Москалїв на протилежних полюсах. Правда, обі культури богато чим ріжнять ся, але "вияснювати історичний антаґонізм Польщі й Росії головно противенством культур, значить, приписувати ріжницям того роду вплив на полїтичне житє, котрий уже з першого погляду надто пересадний, майже маґічний".
Автор вказує на злуку Литви й Польщі, хоч Литва мала перед унїєю високу культуру, яка стояла під рішучим впливом византійсько-української культури.
Зрештою — каже далї автор — думка про унїю Польщі з Москвою, яка так часто виринала то з польського, то з московського боку, противить ся також твердженю немов би культура була головним жерелом антаґонїзму Польщі з Росією. Щоби забезпечити ся перед щораз більшою московською могутністю "прикладом Ягайла", покликуючи на польський престіл московського великого князя, про те думано в Польщі вже в другій половинї XVI в. Від XVI в. чергують ся з собою в Польщі меч і проба унїї з Москвою. Останній з Ягайлонів радив перед смертю віддати польський престіл Іванови Грізному. Кандидатура Івана виринула нараз по смерти Жиґмонта Августа, потім другий раз по Валєзієви. Навіть Баторий, що набив Москву, думав про унїю з нею в останніх хвилях житя. Пляни польсько-московської унїї дійшли до найбільшої сили й осягнули навіть частинний успіх у р. 1610—1612. На перешкодї здїйсненю довголїтних заходів рішучо не стояла окремішність культур польської й московської, бо був час сильного впливу Польщі на московську лїтературу, обичаї, а навіть мову.
Потвердить се ще ряд історичних фактів. По розборі Польщі в перших трьох десятках XIX в. Росія не противить ся ширеню польської культури на непольській, литовській, білоруський і українській території. Доказом того задержанє чи приверненє давного устрою суспільного житя, з соймиковою самоуправою, з вибором адмінїстраційних урядників, з вибираним судівництвом, доказом того головна литовська школа, перемінена в 1803 р. на унїверситет, і кремінецький лїцей. В 1800—1831 рр. Литва польщила ся так швидко, як нїколи передтим за часів Польщі.
"Висше наведені факти вказують, що не відповідає дїйсному станови справи висуванє противенства культур на перше місце між причинами, які рішали про вороже уложенє польсько-російських відносин. Сей давний, крівавий, невмолимо завзятий історичний антаґонїзм випливає в першій мірі з инших жерел. Є се боротьба, котру культурні ріжницї могли в деяких періодах часу заострювати й поглиблювати, в котрій відіграли ролю одного з чинників, але не викликали її анї не рішають про її триванє нї виключно, нї навіть головно. Характер сеї боротьби різко полїтичний, її підкладом реальне противенство інтересів. Се боротьба за державний терен еспанзії, словом: за Україну й Литву."
Сю ривалїзацію одїдичила Польща в спадщинї по короткій литовській могутности.
Українські й білоруські племена підбила Литва Ґедиміна й Ольґерда, Литва з-перед унїї. Коли Москва визволила ся з татарської залежности, коли підбила Твер і Суздаль, Новгород і Псков, тодї звернула ся до українських і білоруських земель, підданих Литві. Вже цар Іван ІІІ (1462—1505) перериває приязні відносини до Литви та жадає Київа й Смоленська і перетягає на свій бік менших литовсько-українських князїв. Іван Грізний видвигає такі самі претенсії, коли 1573 р. говорить до литовського посла Ґарабурди: "Місто Київ нехай буде прилучене до московського царства, а в заміну за се занехаємо претенсії до відвічно наших земель на Литві по ріку Березину". Сї претенсії стають головною причиною, що дійшло до польсько-литовської унїї.
З полученєм з Литвою дістає Польща й ворога Литви — Московщину. На переміну мечем і заходами коло полїтичної польсько-московської унїї хоче Польща вдержати білоруські й українські землї під своїм панованєм. 3 обох боків починаєть ся напір на "спірні" землї, на лїнїю Смоленськ-Київ, котра стає тою стратеґічною точкою, звідки виходить історична польсько-московська боротьба, що вигинаєть ся від тодї то в один, то в другий бік. З часом далї на захід пересуваєть ся терен бою. Відпав Київ. Царь Олексїй уже в часах Івана Казимира займає хвилево Вильну й титулується великим князем Литви.
Московським апетитам протиставила Польща церковну унїю, а коли вона не повела ся, кольонїзацію українських земель. Та не була се кольонїсація, "котра йшла би глибоко аж до коріня, котра густими й доцїльно розміщеними польськими поселенцями невідклично злучила-б ті простори не тільки з державним, але й національним польським орґанїзмом так, як нїмецький нарід злучив з собою славянські та пруські простори". Польська асиміляція дотикала лиш верхів і не могла змінити характеру краю в основі. Тому побідила Росія, сягнувши по сї землї силою державної орґанїзації.
Сей державний польсько-російський антаґонїзм скінчив ся для Польщі не тільки утратою предмету спору, але також запропащенєм держави й утратою власної польської національної території. Від сеї переломової точки зачинаєть ся друга фаза польського відношеня до Росії. Польські повстаня проти Росії вибухали не тому, що західна польська душа не могла знести відмінної російської душі. Вони вибухали під впливом не переможної жадоби відзискати те, що стратили. І вибухали польські повстаня не під впливом розпуки, не тодї, коли було Полякам найгірше, але коли було ще найлїпше, коли діставали автономію або напівнезалежність. Вибухали польські повстаня тому, що Поляки не могли погодити ся зі своєю катастрофою й хотїли одержати можність знов відогравати таку ролю, як за часів власного державного житя.
Xолоневський розглядає дуже влучно сей бік питаня. "По розборах Польщі Росія побільшуєть ся о ті відвічно спірні простори колись польских, а сьогодні російських державних окраїн, натомість не має нї кусника властиво польської території. Властива Польща подїлена в цїлости й без решти між дві держави: Прусію й Австрію. Що йно віденський конґрес лучить часть її як Польське Королївство на підставі династичної унїї з Росією, що-йно 1831 р. перемінює сю частину de facto, хоч не de iure, в російську провінцію, що йно від того часу має Росія у своїх руках шмат етноґрафічної Польщі. Все таки протиросійський фронт істнує  в боротьбах за незалежність уже від початку XIX в, себто тоді, коли властива Польща не належала до Росії. Сумаричним висловом сеї протиросійської "орїєнтації" є участь армїї варшавського князївства в походї Наполєона на Москву в 1812 р. За що боремо ся тодї? — питає автор. — Щоби відібрати Литву, Волинь, Білорусь, Житомір, Камінець, може Київ. Себто ті землї, за які був спір між Поляками й Москвою протягом попередних віків і закінчив ся розбором цїлої Польщі".
"Хоч ми надали східним територіям, що належали до Польщі, культурне польське пятно, — говорить автор, грубо розминаючи ся з правдою, — одначе ми не змогли цїлком спольщити тих земель протягом кількавікового нашого панованя над ними. Перед стома лїтами ми не в силї були удержати їх у державнім посїданю, без власної держави не мали ми фізичної (нї тим більше моральної) сили відібрати їх назад. Так само не можемо зрезиґнувати з них. Ось узол драми".
Причину бачить автор у невдатній поль ській кольонїзації, позбавленій висшої державної думки. Все таки він не може погодити ся з вичеркненєм тих земель з польських полїтичних рахунків і плянів. "Тому стоїмо — зазначує він — перед двома силами, що однаково кінець кінцїв звернені проти нас: старої, котру репрезентує російська державність, і молодої, що родить ся в формі національних рухів". Ось які дві сили поставлені на однім ступні ворожости проти Польщі!
Цїкава авторська клясифікація фактів: довершить такого самого чину Москаль, то се чорносотенство, а коли Поляк, то се благородне змаганє. "Російська душа, замкнена так само в чорній сотнї, як і в революційній десятцї, з однаковою завзятістю боронить своєї "відвічної вітчини" над берегами Днїстра та Двини. Душа польського народу, певна згадок про вчерашню великість і світлість, чутка та вразлива на звук великого клича, не завагала ся нїколи, скільки разів замиготїла перед нею нацїя, відзискати за одним замахом усе те, що нам забрала чужа насила", а то все простягало ся — по Днїпро та Двину. Понурий польсько-російський рапсод має сей саме провідний мотив".
Словом, суть польсько-російської боротьби лежить в боротьбі за панованє над Україною. Для нас польський автор не сказав нїчого нового, тільки потвердив слушність нашого погляду. 