◦ ◦ ◦ ◦

В Київі.   В Київі що дня відбувають ся розстріли Українців, невпинні грабунки, реквізіції краму і т. ин. В большевицькому війську велике пянство. Охорона міста складаєть ся з темного елєменту, багато в ній і бувших царських городових. На чолі совітської влади в Київі — Коцюбинський, Затонський, Пятаків і Кропивницький. Українські вивіски зривають ся штиками. З ґазет на українській мові виходить лише "Червоний Прапор" та "Робітнича Ґазета", якою большовики хочуть спровокувати орґан ц. ком. укр. с.-д. р. п., яка виходила під цією назвою в Київі, а зараз продовжуєть ся у Вінниці. Дорожнеча харчів величезна — 17 карб. хунт. білого хліба, чорного 10—12 карб., мясо 10—12 карб., яйця 20 карб. дес.   Воєнний стан.   В Київі обявлено воєнний стан. Виходити на вулицю можна тільки до год. 7. вечером.   В Одессі.   Грішін—Алмазов видав наказ, в силу якого в школах Одеси знищуєть ся навчання української мови, історії і ґеоґрафії України. Замісць тих наук ґенерал Грішін — Алмазов пропонує завести науку "малорусскаго языка" (чого не "наречія"), історії і ґеоґрафії "Юга Россії".   Німеччина цілковито безборонна.   ПАРИЖ, 23. лютого. Маршалок Фош зложив нині перед заступниками Коаліції справозданнє про дальше перемирє з Німеччиною. Продовженнє має лишень хвилеву ціху. В найблизшім часі прийде до згоди яка буде тревати аж до підписання передвступного мира. Після постанов цеї угоди буде Німеччина могла держати лишень 25 тисяч людий оружної сили в ціли забезпечення внутрішної поліцийної служби. Весь воєнний матеріял крім потрібного на уоруженнє цего відділу стояти-ме під контролею союзників так само усі воєнні заводи. Можливо що маршал. Фош буде в можности ці домагання предложити Німеччині в четвер або в пятницю.   ЛЬОНДОН, 23. лютого. На засіданню з 18. с. м. Франция, Анґлія і Японія внесли свої застереження що до Вільзонівського проєкту Союза народів.   ПАРИЖ, 19. лютого. Доносять що остаточні мирові домагання відносно до Німецької фльоти будуть обнимати слідуючі точки: знищеннє всіх фортів на Гельґулянді і всіх укріплень в Кільськім каналі а також отвертє цего каналу для звичайної плавби. В Німеччині полишить ся лишень така фльота, яка вистарчалаби для оборони.   Атентат на президента Клємансо.   ПАРИЖ, 21. лютого. На презідента міністрів Клємансо віддано сегодня рано о 9. год. кілька револьверових стрілів, коли він виїзджав автом з дому і переїзджав улицю Франкліна. Міністер — презідент легко ранений, притім задержав повний спокій і до осіб, які окружили його сказав: це нічо. Напастника, що пробував утічи, зловлено при помочи поліції і прохожих. Він назвав себе Катеном. Клємансо міг ще о власних силах пішки удати ся домів, його стан здоровля не дає причини до обав. Після донесень аґенції Гаваса дістав Клємансо легкий постріл в груди, решта стрілів подіравило накриття автомобіля.   ПАРИЖ, 21. лютого. Коли Клємансо ішов пішки до дому вказував свойому товаришеві місце в плечах, де чув біль. Щоб не утруднювати доходжень, поліція держить поки що в тайні націоналі напастника і двох арештованих осіб, а рівнож і фабричну марку револьвера. До презідента міністрів дано 5 стрілів. Рана в плечах Клємансо є дійсно не велика. Ні на хвилю не стратив він свідомости і казав себе докладно інформувати про ідентичність обох арештованих, котрі крутили ся по вулиці Франкліна, де чекало на него авто.   ПАРИЖ, 21. лютого. Аґенція Гавас доносить: Атентат на Клємансо виконав чоловік, що скривав ся в уступовім місци і нагло звідтам вискочив на ступінь авта і віддав 5 стрілів. Одна куля поцілила презідента міністрів і зранила його легко в плечі. Товпа кинула ся на напастника і увязнила його при помочи поліції. Напасник подав, що він зве ся Колєно і походить з Компієні. Рада професорів ствердила, що презідент міністрів зістав зранений в праву лопатку. Рана є досить глибока, але внутрішні части є ненарушені. Загальний і льокальний стан здоровля є вдоволяючий.   Підписаннє мирового договору.   ШТОКГОЛЬМ, 17. лютого. Льойд Джорж заявив в Палаті послів, що прелімінарний мировий договір буде підписаний з кінцем квітня.   Армія коаліції до боротьби з большовиками.   БАЗІЛЄЯ, 17. лютого. "Morning Post" доносить, що коаліція має готову армію в силі 500.000 люда, щоби зачати у воріт Східньої Европи боротьбу з большевиками.   Український голос   