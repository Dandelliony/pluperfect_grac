◦ ◦ ◦ ◦

  "Вперед" під арештом. В суботу в ночи, коли робітники Ставропіґійської друкарні заняті були друкуваннєм нашої ґазети, загостила до друкарні польська військова поліція та "арештувала" вже видруковану ґазету. Стягнено з ліжка префекта друкарні та погрозою: "odpowiadasz pan swoją głową" заказано видання ґазети. Та не досить на тім. На розказ команданта тої виправи мусів машиніст розсипати форму, щоби не можна її більше ужити. В неділю рано удався наш редактор до шефа військового пресового бюра, щоби довідатися про причину арештування ґазети, тим більше, що наказ ґенерала Розвадовського щодо видавання "Впереду" українським та латинським письмом зістав виконаний. Тут заявлено нашому редакторови, що все те сталої ся — "przez pomyłkę"!!! — Гарна помилка, яка коштує нас більше як півтора тисяча корон!   Замкненнє недільних українських робітничих зборів та арештування. На неділю, дня 1 грудня скликала українська соціялдемократична партія у Львові кілька нарад в справі орґанізації львівського українського робітництва та в справі заснування Української Робітничої Ради. Збори відбулися в орґанізації друкарів та в товаристві "Зоря", де зібралися дуже численно українські залізничники. Вже при кінці зборів залізничників в "Зорі" зявилася польська військова поліція, яка арештувала всіх присутних; в результаті поліціянти забрали з собою трох наших товаришів, а решту випустили на волю. Переведено теж ревізію в "Зорі" та забрано з собою старий прапор "Зорі", старі протоколи і т. п. До орґанізації друкарів прийшла поліція вже по зборах, коли Українці розійшлися, а лишилися самі товариші Поляки. Не арештовано вправді нікого але замкнено льокаль. Так в справі арештувань в "Зорі", як і в справі замкнення друкарської орґанізації удалися наші товариші з інтервенцією, яка дотепер лишилася без результату. — На пополудни того самого дня були заповіджені наради в Секретаріяті партії, та не могли вже відбутися. І тут до Секретаріяту зайшла поліція "в гості".   Чому завішено "Діло"? "Wiek nowy" доносить, що "Діло" завісили польські військові власти на якийсь час з приводу того, що воно в недозволений спосіб обговорювало перебіг воєнних чинностий. Трох співробітників "Діла", по списанню з ними протоколу, випущено на волю.   Жидівський дневник "Tagblatt" зістав завішений.   Заказ фотоґрафування. Команда міста оголошує, що фотоґрафуваннє в місті безуслівно заборонене. Жандармерія і міліція мають розказ конфіскувати апарати а винних придержувати.   Француські війска у Львові. Таку байку пустили вчера польські ґазети. А видрукували се дуже великими та товстими черенками. Поки ще нема ще Французів у Львові, бо вони самі у себе у Франції не можуть дійти до ладу. А як і прийдуть до Львова, то не будуть страшнійші а певно привітливійші від иншого війська. Впрочім що то вже не виписують польські буржуазні ґазети! Писали, що війська антанти заняли Коломию, ідуть на Станіславів, що заняли Одесу, Київ, машерують на Москву і Бог знає де ще! Оттаке саме й з французькими військами у Львові!   Вперед! 