◦ ◦ ◦ ◦ ◦ ◦ ◦ ◦ ◦ ◦

Воєнні комунїкації австро-угорського ґенерального штабу з 25. липня.
Війна з Росїєю. На південь від Днїстра і на захід від Обертина зломав ся вчера наступ в нашім огни. Відперто російські наступи в стежних цїлях на південний захід від Лобачівки. Впрочім пройшов день спокійно. Від нинї рана розвивають ся бої на південь від Берестечка.
Війна з Італїєю. На південь від Валь Суґана йде неприятель щораз то новими наступами. В околици Cima Maors сильна італїйська піхота йшла три рази до приступу. За кождим разом її відперто кріваво в рукопашній боротьбі. В области Монте Зебіо був пополудни новий сильний наступ. Неприятелеви повело ся вдертись до одного з наших ровів, одначе його знова зовсїм викинено. Італїйцї наступають раз-у раз свіжими випочатими війсками в тім відтинку грацького корпуса. Обстановище війск сього корпуса, яке вже в попередних боротьбах було дуже хоробре, розбивають ся зусиля неприятеля. Огонь італїйської артилєрії скріпив ся підчас наступів до великої сили. Все воно одначе даремно. Щоденні втрати неприятеля є незвичайно тяжкі. В горах Stilfser відперто наступ компанії Альпінів на Наґлєршпіце. На горах на південний схід від Борґо розбито два італїйські нічні наступи. В области провалу Роллє по італїйських невдачах послїдних днїв ослабла видимо боєва дїяльність. На фронтї Сочі огонь з найтяжших гармат на Санта Лючія і на примісток на південь від Подґори. Неприятельські наступи на наші становища на хребтї Монфальконе відперто.
Війна на Балканї. Без зміни.
Воєнні комунїкати нїмецького ґенерального штабу з 25. липня.
Західний терен війни. На північ від Сомми по невдачі анґлїйського наступу з 22. с. м. зібрали ся вчора анґлїйські і француські сили на фронтї Позієр Морепа до рішучого удару. Зломало ся воно знов переважно вже в огни, на поодиноких місцях по рукопашній боротьбі — так на схід від Позієр, коло лїска Фуро, коло Льонґваль і коло Ґіймон. Знов відзначили ся знамениті бранденбурські ґренадири і хоробрі Саксонцї з 104. резервового полку.
На південь від Сомми Французи повели рівночасно великі сили у відтинку Естре Сейкур до наступу, який тільки на південь від Естре хвилево здобув трохи терену, зрештою розбив ся серед найтяжших крівавих втрат ворога.
В области Мози від часу до часу завзяті артилєрійські бої. По лївій сторонї ріки прийшло до незначних боротьб на ручні ґранати. По правій сторонї ріки ворог кількакратно повторював проби відбити хребет "Зимної Землї". Ми відперли його запираючим огнем.
На північ від Бальшвайлєр (Альзація) привела одна наша патруля з француського становища 30 бранцїв. Поручник Бальдамус зістрілив на південь від Бінарвіль француський лїтак і зробив сим нездібним до боротьби четвертого ворожого летуна.
Схїдний терен війни. Над Двиною відперто наступи слабших російських віддїлів і патруль. Перед групою Лінзінґена дійшли ворожі наступи на фронтї Стонівки на південь від Берестечка на малій ширинї аж до найпереднїйшої лїнїї оборонної.
На захід від Бурканова зістрілено у воздушній боротьбі російський лїтак.
Балканський терен війни. Нїчого замітного. 