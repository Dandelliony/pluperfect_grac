◦ ◦ ◦ ◦ ◦ ◦ ◦ ◦ ◦ ◦

Чолобитнї Цїсареви. Оголошують: Дня 18. серпня 1916, починаючи від години 10 мін. 30 перед полуднем, буде принимати п. командант міста в будинку ц. і к. команди депутації, що наміряють зложити чолобитню з нагоди святочного обходу в дни уродин Найяснїйшого Пана.
Святкованє уродин Монарха у Львові розпочинаєть ся нинї вечером. Перед будинком ц. і к. команди міста збирають ся в 8 год. вечером війскові орхестри з жовнїрами, звідки по відіграню державного имну піде похід вулицями міста. Завтра між год. 6 і 7 рано вулицями міста грати-муть війскові орхестри. В 9 год. рано буде перед цитаделею полева служба Божа, на яку публика має дозволений вступ. Для цивільного населеня будуть богослуженя в катедрах гр.-кат., римо-кат. і вірм.-кат., а також в храмах инших віроісповідань. На всїх богослуженях будуть представники війсковости з депутаціями офіцирів усїх віддїлів у містї. В 12. год. в пол. буде святочний обід в ц. і к. командї міста, який дає ґен. Рімль, а також святочні обіди в офіцирських касинах. Вечером в міськім театрі буде святочне представленє, на яке складаєть ся апотеоза і "Циганський Барон". Місто вже нинї пристроїло ся хоругвами.
Місто Львів у цїсарські уродини. Правительственний комісар м. Львова ц. к. староста Адам Ґрабовський вислав до кабінетової канцелярії з приводу свята уродин Його Ц. і К. Величности отсю телєґраму: "З глибоким почутєм вдячности за батьківську опіку, якої нам Найласкавійше Удїляє Наш Найласкавійший Пан і Цїсар в такім тяжкім часї, просить населенє вірного на всї часи кор. столичного міста Львова, щоби могло зложити у стіп Й. Цїс. Величности найщирійші і найпідданнїйші бажаня з приводу свята уродин Й. Ц. і К. Величности. Боже буди покровитель Й. Ц. і К. Величности. — Управа міста Львова: А. Ґрабовський.
Намісник бар. Діллєр приїздить 23. с. м. до Львова і перебуде тут цїлий тиждень.
Смерть батька Вячеслава Липинського. Від д-ра Ст. Федака довідали ся ми, що минулої осени помер у Київі батько відомого українського публїциста й історика Вячеслава Липинського. Покійний, властитель села Затурцїв коло Киселина на Волинї, згадуваного останнїми часами часто в воєнних комунїкатах, виїхав був перед воєнною хуртовиною до Київа. Сам Вячеслав Липинський служить від початку війни як офіцир на фронтї. На похорон батька приїздив до Київа. Що з ним далї, не знати.
Воєнну кухню для інтелїґенції у Львові отворено вчера в 12 год. в пол. в польськім "Академічнім Домі" при вул. Сенаторській. Першого дня видано 100 обідів, одначе число обідів по мірі зголошувань будуть збільшувати. Обід за 1 кор. складаєть ся з зупи, мяса з яриною і хлїба. На отвореню були між ин. ґен. Рімль, староста Ґрабовський, ректор Твардовський і ин. Адмінїстрацією кухнї займаєть ся комітет пань з кругів польської аристократії.
Управа Громади Львова оголошує: З вселюдних оглядів заряджуєть ся замкненє на час до кінця жовтня 1916 паркової дороги повиставової площі межи вулицями Понятовського і Стрийською в недїлї і свята в часї від години 2-гої по полудни до 9-ої вечер для всякого руху возного, автомобілевого і роверового. Для фір, що довозять пиво до реставрації та инші предмети, призначені до отвертої тепер воєнної вистави на площи повиставовій, дозволений є виїзд лише від вул. Вінкентія Лодзя Понїнського. 