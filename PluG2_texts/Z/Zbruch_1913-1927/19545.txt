Телєґрами.

Державна рада.
ВІДЕНЬ (Пр. тел.) Президент палати послів Сільвестер конерував учера з президентом мінїтрів ґр. Штірком в справі реченця скликаня державної ради. Палата послїв збереть ся 5-го марта; зараз на першім засїданю управитель мінїстерства скарбу внесе предложенє в справі нової позички.
Жертви русофільської пропаґанди.
МАРАМОРОШСЬКИЙ СИГІТ (Прив. тел.) Прокуратор почав учера свою промову. Обговорював русофільську пропаґанду в австро-угорській монархії, та виказував її небезпеку. В осередку аґітациї стояли брати Ґеровські.
Гірничий страйк в Франциї.
ПАРИЖ (Ткб.). Гірники в кількох гірничих осередках ухвалили почати страйк.
ПАРИЖ (Ткб.) Союз моряків видав відозву, якою взивав членів, щоби поперли страйк гірників. Першою признакою попертя страйку було би відказати ся виладовувати заграничний вуголь в француських пристанях.
ПАРИЖ (Ткб.). В углевім ревірі Обен і Красак гірники страйкують.
Операция румунської королевої.
БУКАРЕШТ (Ткб.). Королева Єлисавета піддала ся операцйї катаракти на лївім оці.
Тяжкі часи для Фінляндиї.
БЕРЛЇН. (Пр. тел.) Berliner Tageblatt доносить з Петербурга: В поінформованих кругах зачувати, що для Фінляндиї надходять тяжкі часи. Оконечно рішено, що коли сойм до кінця лютого відказав ся би виконати царський указ і оставав при пасивнім опорі, то послїдує розвязанє сойму. До Фінляндиї мають ся вислати два полки стрільців і два полки козаків, а в цьвітни вишлеть ся цілу дивізию. Сї війска мають уже на все остати в Фінляндиї а рівночасно запровадить ся воєнний стан в краю. Перенесенє росийських полків до Фінляндиї мотивують небезпекою неспокоїв, але само-собою се стояло би рівночасно в звязи з дальшим укріплюванєм полудневих побереж Фінляндиї з огляду на Нїмеччину зглядно Швецию. Крім сих запоряджень є проєкт звести місцеву полїцию і завести на її місце росийської жандармериї.
Бурі і снїги.
МАДРИД. (Ткб.) В цілій Еспанїї, головно в центрі і в північно-західній части шаліє буря. Телєґрафічне і телєфонїчне полученє всюди перерване. Шкоди великі. В Більбао кільканайцять людий ранили відломки дахів, зірвані вихром.
ПАРИЖ. (Пр. тел.) Місто навістила сильна буря. В кількох департаментах впали сильні снїги. 