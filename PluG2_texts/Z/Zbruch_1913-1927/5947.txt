Банкротство Чехії.

Відносини в Чехії дуже погіршили ся; найбогатший коронний край знаходить ся перед банкротством. З днем 1. мая с, р. чеський краєвий видїл не матиме вже гроший на нормальну господарку, не буде чим оплачувати краєвих урядників і учителїв, а про дальше веденє зачатих інвестиций нема і бесїди. Нїмецька обструкция осягнула цїль. Всякі компромісові заходи розбивають ся на опорі нїмецьких послів, котрі заявляють, що бодай без частинної угоди недопустять до жадного буджетового рішеня. Годї тому дивувати ся. Обструкция се оружє, яке в правовій державі є аномалїєю. Але коли допущено її в центральнім парляментї і відси дістала ся вона до соймів, а навіть до громадських рад, то треба з нею числити ся і приймати її консеквенциї. Нїмці відкидають всякий компроміс, щоби змусити Чехів на таку угоду, якої вони самі хотять і небаром дійде до того, що Чехи знайдуть ся в примусовім положеню та приймуть угоду таку, якої власне хотять Нїмцї.
Нїмцї годять ся на уступки в справі закона про учительські платнї; але тут знова Чехи заявляють, що згодять ся на сей закон лише тодї, коли би хоч на короткий час управильнено буджетові відносини. Нїмцї не хотять позбути ся овочів пятилїтної боротьби, Чехи знова бачать, що Нїмцям так вельми залежить на учительськім законї і тому лучать його з буджетом.
Тимчасом наближаєть ся май і з ним невиплатність краю. Правительство покликуючи ся на розпучливе положенє краю, розпочало знова акцию посередництва між сторонництвами. Анї Нїмці, анї Чехи не можуть байдужно дивити ся на се, що за кілька тижнїв не буде чим оплатити учителїв і урядників, що краєві шпиталї прийде ся хиба позамикати. Отже ґр. Штірк конферує зі сторонництвамн про хвилеву зараду катастрофі і мінїстер внутрішних справ бар. Гайнольд веде рівночасно мериторичні переговори в справі язикової угоди.
По вислуханю реферату членів краєвого видїлу, правительство зі своєї сторони сконстатувало передовсїм суть наближаючої фінансової катастрофи. Чеські члени краєвого видїлу домагають ся на разї правительственного уповажненя до підвисшеня краєвих додатків. Нїмцї рішучо сему опирають ся, впевняючи, що такий крок був би антиконституцийним і рівнав би ся односторонній помочи для Чехів. Колиби правительство згодило ся на підвисшенє краєвих додатків, то Нїмцї дїйсно стратили би овочі своєї обструкциї; тому ж вони грозять в такім случаю острою опозициєю проти правительства. Здаєтъ ся менї, що слушність мають нїмецькі дневники, які вважають такий крок правительства виключеням, бо в результатї викликав би він в дїйсности лише розширенє нїмецької обструкциї також на державну раду. Се однак, що передсказують Нїмцї на случай дальшого опору Чехів проти угоди видаєть ся менї вже радше тільки комбінациєю.
Вони впевняють, що правительство в такім случаю є рішене засистувати краєву конституцию і іменувати правительственного комісаря, який очевидно у власнім крузї дїланя може вже запорядити підвисшенє краєвих додатків. Так як нелєгальною була би в конституциї непредвиджена екзистенция такого комісаря, так вже і нелєґально міг би він запорядити те, що узнасть відповідним. Такий комісар був би вельми бажаний для Нїмцїв: німецьке населенє в Чехії не терпіло би через обструкцию послів, а однак цїль обструкциї була би осягнена, бо так вельми дорога Чехам краєва автономія перестала би істнувати. Тому отже Нїмцї обговорюючи сей проєкт, цїлком не критикують його нелєгальности. Може бути, що в остаточнім случаю прийде до введеня правительственного комісаря, але такий случай ще не заходить. З одної сторони частинна чесько-нїмецька угода, хоча не є дуже правдоподібною, однак не є також виключеною, з другої сторони думають, що наразї краєвий видїл знайде ще в чеських інституциях до якогось часу кредит, хоча не дуже лєґальний.
Заведенє правительственного комісаря мало би фатальні наслїдки в парляментї, а до сего правительство без остаточної конечности не допустить. І так сесия парляменту, якої термін впрочім не є ще усталений, є загрожена неодною небезпекою; вистарчить лише вказати на поваленє компромісу у Львові в справі виборчої реформи і велике подразненє між південними Славянами.   