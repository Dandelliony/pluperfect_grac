◦ ◦ ◦ ◦ ◦ ◦ ◦ ◦ ◦ ◦

В справі війскових звільнень. Урядово оголошують: Управителї повітових полїтичних властий одержали порученє предложити безпосередно телєґрафічною дорогою Мінїстерству краєвої оборони дальше продовженє звільненя від чинної війскової служби в случаях, які заслугують на особливше узглядненє, головно тодї, коли через поворот увільненого до війскової служби "в кінцевім реченци" можуть бути поважно загрожені публичні й господарські потреби. З огляду на те, що для звільнених з кінцевим реченцем по конець падолиста 1917 лишать ся тільки короткий протяг часу, одержали управителї полїтичних повітових властий повновласть удїляти тимчасово в зовсїм виїмкових случаях особам звільненим "з кінцевим реченцем по конець падолиста 1917" продовженє реченця повороту до чинної війскової служби аж до хвилї, коли прийде рішенє Мінїстерства краєвої оборони. У всїх таких виїмкових случаях заслугуючих на особливше узглядненє належить негайно внести поданє о продовженє звільненя.
Пращанє сотн. Ром. Дудинського. Нам пишуть із стрілецьких кругів: Інжінєр Роман Дудинський, сотник У.С.С. покликаний на своє передвоєнне становище будівельного надкомісаря в ц. к. мінїстерстві публичних робіт і в наслїдок того мусїв покинути ряди Укр. Сїчових Стрільцїв. П. Р. Дудинський, се один в найстарших стрілецьких офіцирів, вступив до У.С.С. з вибухом війни 1914 р., відбув як комендант сотнї, а якийсь час як комендант куріня всї стрілецькі походи в Карпатах, над Стрипою і Зол. Липою, брав участь у всїх стрілецьких боях, під Потуторами був ранений в руку і ногу. За хоробрість і відвагу віданачений війсковим хрестом Карла, великою срібною медалю хоробрости, Signum laudis з мечами і війсковим хрестом заслуги III. кл. з мечами. Серед стрільцїв був загально люблений і поважаний, тому щиро пращали його при відходї з поля всї стрільцї і офіцири в Залїсю та желали поводженя на цивільнім становищи.
Українські Сїчові Стрільцї масово підписували попередні воєнні позички. Так певне буде й тепер. Тому звертаємо їх увагу, щоб теперішну воєнну позичку підписували вони тільки через обезпеченє в воєнній позичцї в одинокім українськім товаристві обезпечень на житє "Карпатія" у Львові (вул. Руська ч. 18). Обезпеченє воєнній позичцї є найвигіднїйшою формою підписки воєнної позички, а обезпечуючи ся в "Карпатії", Українські Сїчові Стрільцї причинять ся до зросту української інституції. Так само тільки через обезпеченє в "Карпатії" повинні підписувати воєнну позичку українські офіцири й жовнїри ц. і к. армії, домагаючи ся від офіцирів, які збирають підписку (т. зв. "Zeichnungs offiziere"), щоб їх обезпечували в "Карпатії".
Дирекція школи ім. М. Шашкевича у Львові подає до відома, що з причини недостачі опалу наука не буде відбувати ся в днях від 26. падолиста до 4. грудня 1917 р. включно. Дїти мають прийти до школи 5. грудня.
З полону. Ярослав Вітошинський, Укр. Сїч. Стрілець, повідомляє родину і знакомих, що позістає в російськім полонї в селї Коріньовка, київська ґубернїя, завод ґубернських екстрактів, Всеросійський Земський Союз, і є здоров і має занятє в фабрицї. 