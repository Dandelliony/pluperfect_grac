◦ ◦ ◦ ◦ ◦ ◦ ◦ ◦ ◦ ◦

Зсїдок евакуованих староств. Староства з Коломиї, Снятина, Печенїжина, Коссова, Городенки і Товмача, евакуованї наслїдком воєнних подїй урядують в Новім Санчи. З родинами урядників приїхало там ще богато инших виселенцїв, яких загальне число доходить до 400 осіб.
З польського кола. Засїданє президії кола скликано на второк 19. с. м. перед пол., а засїданє полїтичної комісії кола на той сам день по пол. На обох сих засїданях має бути установлений реченець скликаня засїданя кола.
Число галицьких виселенцїв в Росії. Російські дневники подають в своїх статистичних обчисленях число галицьких виселенцїв, Українцїв і Поляків, які розміщені в Росії, на Сибірі і в Манджурії, на 60.000. Для виселенцїв Поляків урядує в Москві центральна польська орґанїзація. Потрібні фонди для неї дають російські Поляки.
Карти на нафту в Берлїнї. Як доносять віденські часописї з Берлїна, мають там бути заведені сеї зими карти на нафту для тих осіб, які не мають у своїх мешканях ґазового нї елєктричного освітленя, є приневолені вечерами або ночами в дома працювати.
Віденська учительська семинарія зі школою народною вправ з українською викладовою мовою, котрою щиро опікуєть ся Заг. Укр. Культ. Рада, виказала — як нам пишуть з Відня — за минулий шкільний рік гарні результати, як видко зі звідомленя, яке видала управа школи. Семинарія зі школою вправ і приготовляючою до семинаря клясою є отворена і на сей рік. Вписи які оголошено в церкві св. Варвари, в Запомоговім Комітетї у Відни VIII. Strozzigasse 34, та в школї, де семинар приміщений (VIII. Albengasse, 30) розпочинають ся 14. і 15. вересня. Є річю громадською молодїж старшу, а передовсїм дїти народних шкіл вписувати до сеї школи, де вони винародовлять ся. Всї запити просить ся письменно (залучивши порто на відп.) слати на адрес управителя: Р. D-r Josef Zastyrez, 18. Türkenechantsstrasse 4. 