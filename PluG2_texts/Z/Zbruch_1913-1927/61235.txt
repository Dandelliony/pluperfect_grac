В боротьбі з Італїйцями.

Виривок з українського листа
2. сїчня 1917.
Живемо тут на висотї 3000 метрів. Снїги у нас тепер великі, глибокі і на кілька метрів. Наш барак вже зовсїм засипаний, входимо мов в дїру. Мусимо все світити, в день і в ночи. Але покищо самі снїги — нїщо, як нема великих морозів або снїгової бурі. Вони аж в сїчни і лютім тут лютять ся. Коли заверуха і студїнь, сидимо в теплій хатинї, коли гарна погода, патрулюємо по поблизьких горах тай стежимо за ворогом.
Перед кількома днями був я з одним моїм товаришем на одній такій стежі. Нашою задачею було розглянути італїйські позиції і найти пригоже місце для нашої нової батерії.
Ми вийшли о 2-ій в ночи з наших позицій. Небо було ясне і вкрите безлїчю звізд. Місяця не було. Він саме зайшов. Длятого і видко було лиш на кілька кроків. Се було для нас дуже важним, бо з одної сторони хоронило нас перед зором італїйських варт, з другої ми бачили на стільки, щоби не влетїти до леднякової ями. Ми йшли по ледняку, що перерізаний глибокими щілинами, до котрих впасти означає се саме, що бути поцїленим крісовою кулькою. Всї менші і вузші щілини були вже засипані снїгом, котрого верхня верства була замерзла. Се робило нашу дорогу значно лекшою. Ми убрали на ноги лещети, щоби не западати в глибокий снїг, що ломив ся під нашим тягарем. Ішли ми під гору. З початку йшлось нам досить легко, одначе по півгодиннім ходї ми змучились і зіпріли. Нам тяжко було дихати, ноги ослабли і совгались так, що ми що хвилї падали. Та думка про нашу цїль і наш жовнярський обовязок підносила нас тай пхала вперед. Розпука огортала нас на гадку, що се лиш частина сеї тяжкої дороги, яка нас ще чекає. По двогодиннім марши серед снїгових мас дійшли ми під саму гору, котрої верх був цїлю нашої виправи. Тут був збудований маленький барак для охорони стеж, замочених снїговою бурею. Ми були страшно змучені. Про дальшу дорогу на вершок не було бесїди. Ми війшли до середини і положились на тапчанах, щоби відпочати і бодай трохи переспатись та в сей спосіб приготовитись до дальшої дороги, що вимагала ще більшого напруженя наших сил і нервів. Та велика студїнь, що була в тім опушенім схоронищи, не дала нам спати. Але бодай витягнутись можна було порядно на деревляних причах. Ми лежали тай думали про далекій рідний край, про близьку відпустку тай недалеке Різдво, яке може прийдеть ся нам вперше від початку війни святкувати серед своїх рідних.
Трясучись на цїлім тїлї від зимна, встали ми по півгодиннім відпочинку, не зажмуривши ока. Ми, се є мій товариш поручник, я і жовнїр, альпейський провідник, застромили наші лещети в снїг тай вже без них пустились в дальшу дорогу. Перед вами стояла великанська скала, покрита грубою верствою снїгу, з котрого визирали сірі, острі камінюки. Ми почали спинатись по сих камінях в гору. В коротцї розігрілись здорово, лиш руки, що чіпали ся зимних камінїв і замерзлого снїгу, зовсїм задеревіли. З часом однак рухом і вони розігріли ся. По годиннім спинаню, котре вимагало величезного напруженя всїх наших сил, досягнули ми верха скали.
Почало свитати. Мраки, що лежали в долинї, почали підноситись в гору. Темрява почала уступати, зірки погасли. На східнім обрію, над білими, оснїженими шпилями великанських гір почало небо червонїти.
Ми ще не прийшли на конець нашої дороги. Вона вела ще дальше, на иншу, ще висшу гору. До сеї гори провадив від скали, на котрій ми находились, вузонький ледяний ґрат (хребет), покритий замерзлим снїгом. По його обох сторонах чорнїли бездонні пропасти, в яких ще царювала цїлковита темнота. Хто в ясний день переходить сим ґратом, того витають неминучо Італїйцї кульками з машинових крісів і шрапнелями. Ми мусїли отже ще перед днем перейти через нього, убравши на черевики острі зелїза (Steigeisen), в котрих лиш можна йти не совгаючись по стрімкій, ледяній стежцї. Найперше пустив ся вперед наш провідник, що вже нераз йшов сим хребтом, потім мій товариш, а на кінци я. Хребет сей тягнув ся около двіста метрів. Ми перейшли його щасливо, помагаючи собі часом і руками. Відтак перейшли ми на гірське сїдло, за котрим побачили заснїжений шпиль, що був цїлю нашої виправи. Від півночи подув зимний вітер. Мраки, що піднялись вже зовсїм високо, перелїтали, гнані вітром від верха до верха. По півгодинній муцї дістались ми на сам шпиль. Була осьма година. З-за верхів вихилив ся край ясного соняшнього кружка. Мрака почала під впливом його лучів розпливатись і зникати.
Перед нашими очима отворив ся чудесний вид. Ми бачили всї дальші і близші гірські пасма мов на долонї. На долї бачили ми чудові долини з італїйськими оселями, селами і місточками, гарні темні лїси, серед яких вили ся срібними лентами гірські потоки і річки. Верх, на котрім ми стояли, кінчив ся з трьох сторін прямовісними стїнами, лиш з одної сторони, від котрої ми прийшли, опадав стрімким стоком. На днї пропасти, що нас з трьох сторін окружала, бачили ми точно всї італїйські позиції і становища. Ми виняли карту і зазначили їх місце і положенє. При помочи наших прирядів вимірили ми їх віддаль і положенє від наших батерій. Особенну увагу посвятили ми фортам італїйської, гірської кріпости, що рисувалась на стоках далеких гір.
Відпочавши і покріпившись забраними з собою запасами харчу, постановили ми не чекати вечера, лиш сейчас вертати між своїх. Хмари, що появились на одній сторонї синього неба, віщували, після слів нашого провідника, снїг і хуртовину. А в такий час лишатись нам серед тих непривітних скал, було би для нас дуже небезпечною річю. Ми почали спускати ся в долину. Коли були в половинї шляху, почули ми стріли Італїйцїв. Се знак, що нас побачили. Скоро, з нервовим неспокоєм, але все таки дуже осторожно спускались ми серед клекоту машинового кріса і свисту ворожих куль на діл.
На щастє не лучилось нїкому бути поцїленим. Дійшовши до схоронища, убрали ми на ноги лещети і мов стріли помчали в долину. По чвертьгодинній їздї дістались ми до наших позицій, де щиро привитали нас наші товариші, що занепокоїлись вже були нас. 