◦ ◦ ◦ ◦ ◦ ◦ ◦ ◦ ◦ ◦

Командант міста Львова ґенерал майор Рімль вернув нинї, 27. с. м. о год. 2. пополудни до Львова.
Про заосмотренє м. Львова в муку, хлїб і бараболю оголошує управа м. Львова: З огляду на підвисшенє континґенту муки для м. Львова будуть від нинї міські склепи заосмотрювані в достаточну скількість муки і хлїба, так, що публика не мати-ме причини бояти ся недостачі тих предметів. Управа міста поручила видати пекарям збільшену скількість муки і вони будуть пекти хлїб в такій скількости, в якій буде запотребованє. Щоб улекшити набуванє предметів поживи, число міських склепів буде від нинї побільшене. Отворено вже два нові склепи: при вул. Городецькій ч. 38. і при вул. Чарнецького ч. 4. Для здецентралїзована продажі бараболї будуть її продавати також в приватних склепах. Всї купцї, які хотїли би продавати бараболю на рахунок міського апровізаційного заведеня, мають зголосити ся в ранїшних годинах в бюрі заведеня вул. Бема ч. 21.
Карти на бараболї. Маґістрат міста Львова взиває всїх властителїв реальностий або їх заступників, щоби в комісаріятах своїх дїльниць відобрали для мешканцїв своїх реальностий формулярі на заяву в місце присяги про припаси бараболь. Властителї реальностий будуть обовязані негайно доручити формуляри мешкаючим у них головам родин, а після їх приписаного виповненя доручити їх комісаріятови дїльницї. Рівночасно просить маґістрат мужів довіря, щоби вони дня 30. жовтня пополудни відобрали в бюрі для хлїбових карт виготовлені там карти на бараболї, які будуть роздані тільки тим головам домашних господарств, котрі зложили заяву в місце присяги про потребу і припаси бараболь, та котрі тих припасів не мають більше як 15 кґ. на місяць.
Лєґітимації на бараболї. В справі заосмотреня міста бараболями довідуємо ся, що війскова централя для бараболь видає дальше дозвіл на спроваджуванє бараболь з львівського повіту. О скільби би ті лєґітимації не були зреалїзовані по конець жовтня, то будуть вони важні і в падолистї.
Прибічна Рада в Дрогобичи. Намісництво іменувало членами прибічної Ради для міста Дрогобича пп.: Раймунда Яроша (предсїдатель і правительственний комісар), Болєслава Яніцького (заступник комісаря), о. Бордяка, ігумена Ч. С. ВВ., д-ра Здзїслава Слушкевича, д-ра Льва Шпіцмана, Івана Лобоса, Якова Фаєрштайна, Маркуса Штернбаха. На 8 членів є отже в Радї 4 Поляків, 3 Жидів і 1 Українець.
Для охорони молодїжи. В обсязї південно-західного фронту видано відповідні приписи в цїли охорони молодїжи, щоби запобігти занедбаню і дичіню молодїжи. На розказ начального команданта заказано молодечим особам обох полів до скінченого 17. року житя публично курити, побут на публичних місцях і дорогах по 9. годинї вечером заказаний. Такі молоді можуть ходити до гостинниць і каварень лиш в супроводї дорослих, до всяких инших льокалів не вільно взагалї ходити. Молодечим не вільно продавати тютюну, циґар, непотрібних вибагливих предметів, видань пустої лїтератури. Так само не вільно молодечим жебрати нї торгувати по домах. Доносить про те "Війсковий Листок".
Відзначенє. Ґриць Гудим, поручник на італїйськім фронтї, Feldpost 517/ІІІ/3 одержав за хоробре поведенє перед ворогом Signum laudis. 