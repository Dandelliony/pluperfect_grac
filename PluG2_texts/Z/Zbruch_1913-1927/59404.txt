◦ ◦ ◦ ◦ ◦ ◦ ◦ ◦ ◦ ◦

Жалібне засїданє Головного Видїлу Товариства "Просвіта" з приводу смерти Його Величества Цїсаря Франца Йосифа І. відбуло ся ві второк 28. с. м. о год. 6 вечером під проводом заст. голови о. дир. Теод. Лєжогубського. В довшій промові висказав провідник засїданя глубокий жаль по причинї смерти Його Величества Цїсаря, який в часї свого побуту у Львові д. 2. вересня 1880 р. принявши українські депутації, висказав своє найвисше вдоволенє про роботу "Просвіти" і замітив: "Еin sehr nützlicher Verein". Присутні члени вислухали промови стоячи і приняли до відома, що: 1) на домі вивішено чорну хоругов на знак жалоби, 2) відпоручники Товариства взяли участь в Поминальнім Богослуженю в Успенській церкві, 3) Взяли участь в жалібній депутації українських Товариств, а в кінци порішили 4) вислати кондолєнційну телєґраму до ц. к. кабінетової канцелярії. На знак жалоби засїданє замкнено.
Жалоба урядників з приводу смерти цїсаря. "Korrespondenz Wilhelm" оголошує в сїй справі отсї приписи: Урядники в унїформі в часї глибокої жалоби, себто від 30 падолиста 1916 р., до 29. сїчня 1917 р., мають мати крепу на лївім рамени, на капелюсї і на ручцї шпали. Урядники, які беруть участь в жалібних обходах мають убрати також чорні рукавички. Через дальший час жалоби, себто від 29 сїчня до 29 мая 1917 р., урядники в унїформі мають носити крепу на рамени. Державні урядники, які також в цивільнім убраню хотять дати вислів жалобі, повинні носити чорну краватку, крепу на капелюсї і чорну опаску на рамени. З огляду на те, що є вказане обмеженє зужитя таких скромних запасів сукна, треба би відступити від ношеня цїлого жалібного убраня. Зрештою пригадуєть ся, що хто хоче дати зверхний вислів жалобі, може носити жалібний знак, виданий бюром воєнної помочи мінїстерства внутрішних справ. Дохід з продажі сих відзнак призначений на цїли воєнної опіки.
В дни похоронів б. п. Цїсаря бюра Краєвого Cоюза Кредитового і Краєвого Союза ревізійного будуть замкнені.
Signum temporis в Австрії? Мінїстер торговлї видав до президій торговельних і промислових палат в Празї, Пільзнї, Будійовицях, Кракові, Львові, Бродах (тепер у Відни), Люблянї, Задері, Спалято, Рагулї як і до правительственних комісарів торговельних палат в Гориції (тепер Відень), Триєстї, Ровіньо (тепер Пізіно) і Роверетї розпорядок, який заряджує, щоби торговельні і промислові палати послугували ся на будуче в судах і в поданих до мінїстерства торговлї і до прочих австрійських осередних урядів як також до спільних мінїстерств виключно нїмецькою урядовою мовою. З технїчної сторони внесено проти того зажаленє до найвисшого трибуналу адмінїстативного і до державного трибуналу.
Іменованя і відзначеня на дворі. Цїсар іменував бар. Шісля директором кабінетової канцелярії і надав вел. шамбелянови ґр. Лянцкоронському велику стяжку ордеру Лєопольда з брилянтами і вел. майстрови церемонії ґр. Холоневському велику стяжку ордеру Лєопольда. 