◦ ◦ ◦ ◦ ◦ ◦ ◦ ◦ ◦ ◦

Додатковий договір між Австро-Угорщиною і Україною.
Ц. к. Бюро кор. принесло нинї в довшім витязї зміст додаткового договору між Австро-Угорщиною і Україною, який відносить ся до відновленя публичних і приватних взаємин правних, виміни полонених і інтернованих, амнестії і питаня про торговельні кораблї, котрі попали в руки противника.
Мирові переговори з Румунїєю.
ЛЬВІВ, 15. марта 1918. Вчера по полудни вернув з Яс до Бука решту румунським мінїстер справедливости Арґонтояну, супроти чого розпочали ся наради над уложенєм умов остаточного мира. Є вони такі: 1) Продовженє давних торговельних договорів з рядом змін, подібних до умов, які завключено з Україною й Росією. 2) Румунїя зобовяжеть ся давати осередним державам неспотребовувані нею засоби своєї рільничої продукції протягом часу, який установлять осередні держави. 3) Те саме буде постановлене що до продукції нафти і т. п. 4) Дальші постанови відносять ся до будови потрібних зелїзничих получень з Австро-Угорщиною та до тарифової полїтики. 5) Вкінци забезпечить ся інтереси плавби Австро-Угорщини на долїшнім Дунаю, де в часї окупації пороблено коштовні інвестиції.
З Яс доносять, що новий уряд утворить Маржільоман, що булоб ознакою зближеня до осередних держав. Вчера Марґільоман зложив візиту ґр. Чернїнови.
Схід монархії вільний.
ВІДЕНЬ (ТКБ.) Урядово оголошують дня 14. марта:
Румуни спорожнили тепер також останні вузкі пояси австрійських і угорських областий, які вони займали. Східні краї монархії по двох з половиною роках найтяжшого тягару війни знова зовсїм вільні.
Одеса є від вчора пополудня в руках союзників. Від заходу йшли вперед нїмецькі війска, а від сторони товарового двірця увійшли до міста передні сторожі австро-угорської дивізії під проводом ґен. Альфреда Цайдлєра.
З італїйського фронту:
Вчора висаджено в воздух значний відтинок італїйських становищ на південнім склоні пасма Пасубіо. Дїланє наших мін було спустошуюче. Наші віддїли обсадили поле звалищ.
Берлїнські наради в польській справі не мають нїякого значіня.
ЛЬВІВ, 15. марта 1918. Найновійші відомости згідно стверджують, що берлїнські наради в польській справі треба вважати тільки епізодом без значіня. Були се тільки необовязуючі конференції одної польської партійної ґрупи (центра) з делєґатами ґруп більшости нїмецького парляменту. Анї в Берлїнї не вважають такої плятформи, яка виринула підчас тих нарад, вистарчаючою для полагодженя польської справи, анї в Варшаві крім одної згаданої ґрупи нїхто не годить ся на таку плятформу.
В польських полїтичних кругах в Австрії зазначують з сього приводу з натиском, що Поляки все ще стоять на австро-польській плятформі. 