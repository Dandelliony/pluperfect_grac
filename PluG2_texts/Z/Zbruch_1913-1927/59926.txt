◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з 11. грудня.
Війна на Сходї. Ґрупа війск Макензена: Мимо нагоди, лихих доріг і місцями наповнюваного опору союзні сили далї пруть вперед, ц. і к. і нїмецькі війска під Речезну, на півд. схід від Букарешту, вибороли собі переправу через Яламіту.
Фронт війск ґенерала полковника архикнязя Йосифа: В Карпатах Росіяни мимо тяжких крівавих втрат, котрі в останних тижнях, числячи скромно, виносили що найменше 30.000 мужа, щораз на ново наступають на наші становища. Армія Арца у граничнім відтинку на захід і півд. захід від Окни поновно відперла кілька наступів. В области армії Кевеша ішла завзята боротьба по обох сторонах шляху Валепутна-Якобенї, де ворог від початку своєї офензиви, котра мала принести злекшенє, з особливою витревалістю йшов до приступу проти війск ґенералів Габермана і Шайхенштіля, тай в области на північ від просмику Татарського. Всї жертви Росіян були безуспішні.
Фронт кн. Баварського: Нема нїчого до оголошеня.
Війна з Італїєю і на Балканї. Положенє не змінило ся.
Воєнні комунїкати нїмецького ґенерального штабу з 11. грудня.
Західний терен війни. Ґрупа війск кн. Рупрехта: На обох берегах Сомми вчора значно зросла дїяльність артилєрії. Також на фронтї на півн. захід від Ренс від полудня зріс ворожий огонь.
Ґрупа війск нїмецького наслїдника престола: Розсадженєм значних просторів терену на Біт ді Менїль і коло Вокоа ми знищили значні части франц. становищ. На східн. березї Мози наші тяжкі пушки острілювали ворожі окопи і батерії. На фронтї під Верденом оборонним огнем і боротьбою у воздусї ми стратили 7 лїтаків.
Східний терен війни. Фронт кн. Баварського: Не було значнїйших боєвих дїлань.
Фронт війск ґенерала-полковника архикн. Йосифа: На північ від Татарського просмику і у відтинку Бистриці, на півн. схід від Якобенї, на Мунсклуел, в горах Дєрдї і по обох сторонах долини Тротуша Росіяни вчора знов значними силами наступали, але без успіху. Нїмецькі патрулї на північ від Смотреця взяли 14 бранцїв і метавку мін.
Ґрупа Макензена: Погоня армії стрічає в декотрих місцях на опір. Зломано сей опір. Мимо зливного дощу, розмоклої землї і всїляких знищень постів — відбувають ся рухи війск після наміру. Знов полонено кілька тисяч мужа.
Македонський фронт: День 10. с. м. принїс нову і тяжку невдачу союзників, а се в битві, до котрої ворог ввів дуже значні сили артилєрії і піхоти. Всї наступи Французів і Сербів між Добромиром і Маковом розбили ся на тривкім опорі нїм. і болг. війск. 