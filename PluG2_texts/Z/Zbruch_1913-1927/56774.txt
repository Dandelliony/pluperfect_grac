◦ ◦ ◦ ◦ ◦ ◦ ◦ ◦ ◦ ◦

З нагоди других роковин першого бою УСС., які припали на вчорашний день 27 с. м., "Дїло" — з причин від редакції незалежних — ювилейних полїтичних уваг не принесло. Замість них обмежимось нинї на зложеню найщирійшого привіту нашим стрільцям — по двох роках їх перебувань в полї.
Максимальні цїни сливок, сушу і сливкових повил. Розпорядком ц. к. намісника Галичини з 21. вересня 1916 р. установлено отсї цїни: за 1 кґ. десерових сливок в місци продукції 32 сот., поза місцем продукції 44 сот., за 1 кґ. инших сливок в місци продукції 24 сот., поза місцем продукції 36 сот., за 1 кґ. добре висушених, бездимних сливок найлїпшого сорту 1 К. 66 сот.; за 1 кґ. сливкових повил, без кісток у Львові і Кракові 1 К. 76 сот., в инших громадах 1 К. 74 сот. Висше наведені цїни обовязують в дрібній продажі себ-то в продажі низше одного метричного сотнара. Кождий купець буде обовязаний зверха на товарі означити читкими буквами місце його походженя і цїну товару, на домаганє полїтичних властий повітових предложити документи про походженє товару і цїн заплачених продавцеви. Проступки проти постанов згаданого розпорядку будуть карані полїтичною повітовою властю гривною до 5000 К. або арештом до 6 місяцїв. Коли проступку допустить ся промисловець можна оречи і про утрату промислової карти.
Однокоронові банкноти. Доносять з Відня, що австро-угорський Банк приготовляє на случай конечної потреби емісію однокоронових банкнотів. В послїдних тижнях запримічено недостачу срібних корон, якої причина в тім, що населенє задержує у себе срібну монету. Так н. пр. до одної філії банку в Чехії принесено кілька мішків із срібними коронами; по мішках слїдно, що вони були закопані довший час в земли. Деинде знов цїну купна за малу ґрунтову посїлість в квотї 21.000 корон виплачено в срібних однокоронівках. Приготованя до емісії нових банкнотів потривають чотири місяцї.
Поворот галицьких робітників з Нїмеччини. Австро-угорський конзулят в Бресляв подає до відома, що в справі повороту домів галицьких робітників, працюючих в Нїмеччинї по реченци означенім контрактом нема нїяких перешкод. Притім запримічаєть ся, що робітники, які походять зі східної Галичини, можуть відїхати до своїх родинних місцевостий і вони не будуть інтерновані по дорозї в нїяких бараках. Всї робітники мусять мати правильний пашпорт.
Державні довги по конець 1915 р. Комісія для контролї державних довгів в Австрії оголошує виказ про висоту тих довгів до 31. грудня 1915 р. Без воєнних довгів виносив стан довгів 12,908.840.439 К., отже трохи менше, як і тринадцять мільярдів. Воєнні довги вже з кінцем минулого року були більші від инших державних довгів, до яких належать також довги для державних зелїзниць. Воєнні довги виносять більше, як чотирнайцять мілїярдів, а саме 14,139.967.201 К. так, що цїлий державний довг виносив понад 27 міліярдів. Часть воєнних довгів складаєть ся з воєнної позички. До кінця грудня 1915 р. затягнено тільки перші три воєнні позички в сумі 9,032.130.600 К. Решта, себ-то пять мілїярдів, тодїшного державного довгу складала ся з позички австро-угорського банку (3,953,956.000 К.), позички консорції наших австрійських банків (500 мілїонів К.) і позички нїмецької банкової консорції (593,880.000 К.), три воєнні позички коштують річно 500,067.182 К., отже рахунково є опроцентовані трохи висше, як на 5% (дїйсно відсотки є висші). Сума відсотків від усїх австрійських довгів державних виносила д. 1. сїчня с. р. 1,125.501.179 К. Від того часу очевидно довг значно збільшив ся. Треба мати на увазї, що се тільки довги одної половини монархії та що воєнні видатки покривають ся нетільки довгами.
Сорочка в веденю війни. Часто можна читати в звітах, н. пр. недавно в російськім, що в ночи напав ворог в сорочках. Також видно з ілюстрованих часописах відбитка стеж і залог окопів серед околицї критої снїгом в білих сорочках з приміткою, що тих людий не видно в снїгу вже на короткім віддаленю. Уживанє сорочки для воєнних цїлий є старе, як доказано, найменше 500 лїт. Вправдї не ходить о снїг і о цїль, щоб носителя зробити невидимим в теренї. Се було в часах, коли не вело ся війни в зимі і в краях, в яких навіть в зимі снїг є рідкою появою. Противно, хотіли зробити чоловіка видимим. Підчас нїчних нападів натягано сорочку на зброю, щоби пізнати себе в темнотї і заколотї і уникнути замін з ворогом. Сї підприємства були улюблені передовсїм в Італїї, Еспанїї і Франції і звертали ся головно проти твердинь. Залюбки уживано до того ранїшних годин, бо думано, що сторожі тодї хотять найбільше спати. У "воєнних книжках" XVI і XVII столїтя точні приписи, особливо також про співдїланя успішних вояків в сорочках і прочих облягаючих війск, які досвіта мають ввійти через отворені брами і довершити дїло незвичайного нападу. Сї напади в сорочках називано камізадами, після француського ćamisade (з середно латинського camisia сорочка, стихар), в італїйськім incamisciata, в еспанськім encamisada. В однім італїйськім творі з року 1606 находять ся слїдуючі вказівки про зміну сорочки. "Добру милю, заки підійде ся до ворожого табору, розказуєть ся, щоби всї жовнїри скинули сорочки і надягнули їх на одїж і зброю. По сїм мають припняти мечі. Хусточками мають накрити шеломи, так щоби не видно було нїчого з збруї і один другого пізнали. Говорю впрочім про тих, котрі не взяли з собою другої сорочки, щоби її натягнути у вказаний спосіб, бо коли навіть приказано взяти до того підприємства ще другу сорочку, найдуть ся все ще такі, котрі з легкодушности або ізза дїйсного браку не принесуть окремої сорочки, ті мусять тодї робити се, що сказано висше. Чутливому авторови було очевидно дещо неприємним дїйсне стяганє сорочки". Часто послугувано ся иншими способами, без сорочок, і так ввійшло в загальне ужитє слово камізада в змислї "нїчного нападу", не беручи під увагу передяганя. 