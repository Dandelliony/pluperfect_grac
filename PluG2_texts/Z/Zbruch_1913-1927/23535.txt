◦ ◦ ◦ ◦ ◦ ◦ ◦ ◦ ◦ ◦

На шляху зелїзничім Львів-Перемишль і Львів-Самбір усї зелїзничі будинки, які лежать по противнім боці стаций, недавно одержали виключно лише польські написи. Звертаємо увагу зелїзничих властий, що східна Галичина є заселена також українською людностю і що іґнорованє української мови на зелїзничих будинках не лицює ц. к. державному урядови. — Подорожний.
В ціли оживленя туристичного руху буде курсувати із Сянок до Львова від 5. липня до 23. серпня с. р. включно, в недїлї і рим. кат. сьвята, надзвичайний особовий поїзд ч. 2122 — відїзд із Сянок о год. 6 мін. 15 вечером — приїзд до Львова о год. 11 мін. 50 в ночи. Особливий розклад їзди того поїзду подасть ся до відома осібним оповіщенєм. Рівночасно запроваджує ся знижені поворотні білєти І, II. і III. кляси — важні лише до поїзду ч. 2111/2121 (виїзд зі Львова о год. 6.55 рано) і ч. 2122 (відїзд із Сянок о год. 6.15 вечером. Такі білєти буде ся видавати у Львові, а також на всїх стациях на шляху Львів-Сянки до всїх стаций положених на сїм шляху. Иншим особам на такі білєти не вільно їхати, а до инших поїздів є неважні. Всякі лєґітимациї, які управняють до одержаня зниженої ціни їзди не мають значіня при набуваню сих поворотних білєтів.
Нагороди з київської вистави. За участь в київській всеросийській виставі з 1913 року признано українським галицьким кооперативам велику золоту медалю, а київській українській кооперативній часописи Наша Кооперація золоту медалю. Ріжні нагороди одержало богато кооперативних товариств на Українї.
Збори безробітних були вчера на площи Ґосєвського, скликані социялїстами. По рефератї посла Діяманда і представників поодиноких фахових ґруп ухвалено резолюцию з візванєм до правительства, краю і міста Львова, щоби якнайскорше зачинали будівельну акцию. Опісля був похід, котрий розвязав ся по промові під памятником Міцкевича.
Нещаслива пригода. Вчера по полудни прийшов на подвірє "Академічного Дому" листонос Осип Лєсьняк і вилїз на високу тополю, щоби нарвати собі галапасного зїля, котрим думав лїчити ся з ревматизму. Коли видрапав ся вже на висоту коло 20 метрів, зломила ся галузь і Лєсьняк упав на брук, при чім розбив череп і помер на місци. 