◦ ◦ ◦ ◦ ◦ ◦ ◦ ◦ ◦ ◦

Революція в Росії і Украна.
Тільки нинї наспіли тут російські часописи з перших днїв по вибуху революції. В часописях сих між ін. є вже перші вістки з України. І так "Утро Росії" (ч. 62 з дня 5/10 марта) доносить із Київа: Вчора вечером на зборах представників українських орґанїзацій і ґруп було присутних понад сто осіб, які одноголосно постановляли передати привіт і виявити повне співдїланє новому правительству.
З одушевленєм принято предложенє Центральної Ради вислати депутацію у Петроград для заяви новому правительству про невідкладні потреби українського народу. Рішено также поробити кроки для негайного відношеня української преси і звернути ся з відозвою до населеня, щоби піддержало порядок і співдїлало для ослабленя гостроти питаня виживленя. Ф. К.
Польські наради про відокремленє Галичини.
Вчера вели ся наради краківських консерватистів в справі розширеня галицької автономії. В нарадах взяли участь польські консервативні члени палати панів і посли та мінїстер Бобжинський, який давав численні виясненя. Предметом нарад були предложеня вироблені субкомітетами польського кола. Після великодних свят лат. обряду всї внесеня будуть предложені до порішеня повному колови.
Війна з Америкою.
ВАШІНҐТОН. (Бюро Райтера). Сенат приняв 82 голосами проти 6 резолюцію, яка признає істнованє воєнного стану з Нїмеччиною.
Палата репрезентантів рішила так само.
АМСТЕРДАМ. (Ткб.) "Times" домосить з Вашінґтону під датою 4 цвітня: Нема сумнїву, що воєнна резолюція буде принята Палатою репрезентантів. Серед Нїмцїв і їх приклонників великий заколот.
Безпроволочна співдїяльність з Анґлїєю і Францією.
АМСТЕРДАМ. Підсекретар уряду маринарки Франклїн Рузвельт подав урядово до відома, що видано зарядженє про безпроволочну співдїяльність з Анґлїєю і Францією.
Визволенє воєнних заложників.
ПЕТРОГРАД (Пет. Аґ.). Провізоричне правительство зарядило, щоби випущено на волю 500 заложників, горожан неприятельских держав, яких підчас ріжних походів російських війск взято до неволї. Правительство висказує погляд, що забранє осіб, яких одинокою провиною була вірність вітчинї, було неоправдане.
Царська родина в Петропавлївській кріпости.
КОПЕНГАҐЕН (Ткб.) Російські дневники доносять, що цар і цариця в найблизших днях будуть перевезені до Петропавлївської кріпости, де будуть інтерновані.
Убійство російського атташе.
Пресове бюро в Амстердамі доносить, що війскового атташе російської амбасади у Вашінґтонї знайдено неживого в клюбі в Бальтіморе. Біля него лежав револьвер. Лїкарські оглядини вказують на те, що тут має ся до дїла з убійством.
Воєнні комунїкати австро-угорського ґенерального штабу з дня 6. квітня.
Війна на сходї. При здобутю примістка Тобола над Стоходом ми піймали 130 офіцирів і звиш 9.560 мужви та здобули 15 гармат, 150 маш. крісів і метавок мін і великі скількости воєнних знарядів.
Вчора в богатьох місцях артил. боротьба була сильна, а дїяльність летунів дуже жива. На фронтї в Східній Галичинї один з наших летунів зістрілив ворожий лїтак. Над Нараївкою в засновку здавлено пробу Росіян перейти до наступу в звязку з розсадженєм міни.
Війна з Італїєю. Не було нїчого нового.
Воєнні комунїкати нїмецького ґенерального штабу з дня 6. цвітня.
Східний терен війни. Фронт баварського князя. На південь від Риґи, коло Ілукшти, коло Тобола, над Золотою Липою і Нараївкою і на південь від Станиславова російска артилєрія зужила великі скількости мунїції проти наших становищ. Російський наступ проти гори Попелихи на півд. захід від Бережан, піднятий по висадї міни, не вдав ся.
При здобутю російської опірної точки Тобола над Стоходом дня 30. с. м. попали в наші руки: 130 офіцирів, 9.500 мужви, 150 машин. крісів і метавок мін і богато всякого знарядя.
Фронт арх. Йосифа: Нїчого нового.
Ґрупа Макензена. Положенє незмінене. 