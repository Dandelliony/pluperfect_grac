◦ ◦ ◦ ◦ ◦ ◦ ◦ ◦ ◦ ◦

Цїсарські іменини в Відни.
ВІДЕНЬ (Ткб). Іменини Цїсаря обходжено святочно в цїлій монархії. В Відни, богато прикрашенім хоруґвами, відправлено в храмі св. Стефана святочне богослуженє, на яке прибули достойники двірські, державні й міські. В "Votivkirche" було святочне війскове богослуженє. Цїсар в 7 год. рано був на Службі Божій в замковій каплици в Шенбрунї в окруженю членів цїсарської родини.
Подїл Абісинїї.
ЛЮҐАНО (Пр. тел.) З донесень італїйської преси виявляєть ся, що усуненє Лїджа Яссу з володїня краєм спричинене заходами коалїції, яка бачила в нїм орудє нїмецької полїтики. Його наслїдник Маконнен дає запоруку добрих відносин до антанту. "Secolo" доносить, що тепер буде виконаний анґлїйсько-францусько-італїйський договір про подїл сфери інтересів. Очевидно, що антант вважає теперішній час пригожим до того, щоби послїдну самостійну державу, яка десятками лїт опирала ся наїздови, подїлити.
Цїсарські Іменини в ц. і к. армії.
З воєнної пресової кватири доносять: Полевий маршал архикнязь Фридрих видав отсей приказ Начальної Команди армії:
Нинї предложив я Його Цїс. і Kop. Величности отсї бажаня іменем армії і фльоти: Ваша Цїсарська Величности, Найяснїйший Пане! Завтра день Імянин Вашої Цїс. Величности. Знов оружна сила Австро-Угорщини просить о дозвіл, щоби могла висловити чолобитню свому Найвисшому Вождови. З якою почестю і привязанєм ми всї від найстаршого до наймолодшого жовнїра підносимо зір до Вашої Цїс. Величности, того в тім зелїзнім часї не треба висказувати численними словами і новими обітами. Богато сильнїйше і виразнїйше промовляє дїло. Нїхто крім Бога не знає, як довго ще світом буде потрясати брязкіт оружя, та се одно є певне, що проведемо сю накинену нам ворогами боротьбу до побідного кінця. Батьківська любов нашого Цїсаря і Короля благословить нашому оружю. Боже буди покровитель Вашій Цїс. Величности.
Цїсар зволив ласкаво відповісти:
Чолобитня, висловлена Менї іменем Моєї оружної сили з приводу іменин зворушила Мене глибоко. Вдячним серцем думаю про всїх тих людий, які в тяжких боях вірно сповняють свій обовязок і борють ся неустрашимо за дорогу, повну посвяти вітчину. Нехай Бог нагородить Вам Вашу хоробрість і Ваше геройство, нехай Його благословенє попровадить Вас до побіди.
Се велю сейчас проголосити всїм командам, війскам і заведеням та всїм частям ц. і к. воєнної фльоти.
Полевий маршал архикнязь Фридрих.
З приводу уродин Гінденбурґа
відбув ся у цїсаря Вільгельма обід, на який одержали запрошенє війскові повновласники союзних держав, шеф адміральського штабу, шефи віддїлів ґенерального штабу. Цїсар виголосив промову, в якій сказав: Дорогий полевий маршалку! В імени цїлої армії висловляю Вам мої найщирійші бажаня з приводу нинїшного дня. Покликаний довірєм свого найвисшого Вожда на провід ґенерального штабу, є Ви обдаровані довірем нїмецького народу і — можу се певне сказати — всїх союзних народів. Нехай Вам Бог позводить довести страшну війну до побідного закінченя, яке має принести свободу нашим союзним народам, за яку боремо ся. Нехай Бог щастить Вашим підпринятям і береже Вас в здоровлю! Підношу мою склянку за здоровлє ЙЕ. ґенерала полевого маршалка Ґінденбурґа! Гурра! — З приводу уродин Гінденбурґа надав цїсар ряд відзначень офіцирам ґенерального штабу.
Відпустка айстро-угорського амбасадора в Берлїнї.
Австро-угорський амбасадор в Берлїнї кн. Гогенльоге розпочав коротку відпустку. Підчас його неприсутности веде урядові справи леґаційний радник ґр. Ляріш.
Нафтовий державний монополь в Ромунїї.
До дневника "Times" доносять в Букарешту, що там іменовано комісію вивінувану широкими повновластями в справі реформи виробу нафти. Здаєть ся, що правительство хоче завести нафтовий монополь державний. 