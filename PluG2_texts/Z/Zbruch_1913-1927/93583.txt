◦ ◦ ◦ ◦

Справа Східної Галичини відрочена. Радіо з Парижа: Комісія для польських справ під проводом Камбона приняла рішення в справі Східної Галичини. Тому що те рішення не було однодушне, Найвисша Рада по приняттю до відома цего рішення постановила відрочити на пізнійше оконечне слово в справі Східної Галичини.   Галицькі русофіли в справі Схід. Галичини. З Київа доносять, що там завязався комітет галицьких русофілів із д-р Яворським на чолі. Їх програмою є прилучення Східної Галичини до Росії.   Нема Польщі без Львова. Премієр Падеревський виголосив вчера (12. ц. м.) своє експозе в соймі, в котрім між иншім сказав: Про Львів, про Червенські землі, про значіння їх для нашої держави я говорив вже нераз. Наш увесь нарід висказався також, а сойм сказав торжественно і рішучо: Нема Польщі без Львова. Неодин Поляк, хоч болючо тим діткнений, міг зрозуміти, що Польщі не віддано в неподільне посідання Ґданська, бо це місто нині переважно знімчене, але коли над Львовом зависне гроза плєбісциту, то жаден Поляк не зрозуміє і зрозуміти не схоче. Говорено вправді, що це земля русінська (!), бо на ній мешкають в переважаючім числі Русини. Ми цему не перечили і не перечимо, це земля русінська (!). Але з огляду на число корінного публичного польського населення, з огляду на польські села і міста, з огляду на цілу польську творчу працю, це заразом і польська земля. Ми її нераз відбудовали (?) і тепер відбудуємо. Ми поставили її на ровени цивілізації (?)... І ми малиби виректися тої землі? І ми малиби кинути її на "паству" ворожої інтриґи? Ми малиби видати міліон шістьсот тисяч (?) Поляків на "луп"? Широку автономію ухвалено і приречення додержимо свято. Вже нині розвели ми по краю, о скільки нас на те було стати найстараннійшу опіку над цілим населенням без ріжниці — віри, мови і крови — (?? Чи це клини, чи що иншого?). Ми переконані, що коли устане всяка непевність, ніхто там на нас не буде жалуватися, бо правитимемо чесно і справедливо (як тепер?)...   Одіж для діти! Польське міністерство публичного здоровля одержало від американського рятункового комітету повідомлення про висилку з Лондона до Ґданська на кораблі "Літта" першої партії теплих тканин, панчіх, ниток, ґузиків та ігол.   З полевого суду. Дня 12 ц. м. відбулася перед військовим судом "D.О.G." у Львові розправа проти о. Василя Гординського, ґр.-кат. пароха з Глубокого, богородчанського пов. о злочин проти оружної сили держави. О те саме обжалований і стане 21 ц. м. перед повисшим судом Іван Литвин, залізничник з Сихова під Львовом.   Що на це власти? Чимраз частійше лучається, що жандарми на львівських рогачках відбирають збіже, на яке дотичні староства видали дозвіл перевозу. Що на це власти?   Продаж картоплі. Міське апровізаційне заведення отвирає крім істнуючих вже місць продажі з д. 12. с. м. в маґазині в млині Аксельрада, продаж картоплі 3 рази тижнево по 10 кґ. на лєґітимацію. Аж до відкликання вільно побирати в маґазинах при вул. Польній, Сапіги, на площі Стрілецькій, Краківській і Бема та в млині Аксельрада цілу скількість призначену на тиждень це є 30 кґ. на лєґітимацію.   Нова Рада 