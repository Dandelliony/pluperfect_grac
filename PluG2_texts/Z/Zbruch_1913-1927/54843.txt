◦ ◦ ◦ ◦ ◦ ◦ ◦ ◦ ◦ ◦

Воєнні комунїкати австро-угорського ґенерального штабу з 8. серпня
Війна з Росією. Фронт армії архикнязя Карла: Карпатські війска на верхах на схід від Яблоницї і коло Ворохти пішли вперед і полонили більше як 1000 бранцїв, добули 4 машинові кріси.
На південний захід від Делятина сили ґен.-полковника Кевесса знова відперли наступ Росіян.
На схід від Отинії і Товмача неприятель вчера перед полуднєм у великих масах рушив до приступу. Одна з його наступаючих ґруп вдерла ся на захід від Отинїї аж поза нашу першу лїнію, але в протинаступі австро-угорських сил зовсїм її відперто, причім більше, як 1000 бранцїв попало ся в наші руки. Коло Товмача супроти переважаючого наступу неприятеля перенесено оборону до области на захід від тої місцевости.
На південь від Вертилки наші війска очистили лївий беріг Серету. Більше як 700 Росіян полонено і добуто 5 машинових крісів.
Фронт Гінденбурґа: Коло Залізцїв вчерашний день пройшов розмірно спокійно. На південний захід від Торчина на Волинї армія ґен.-полковника Терстіянського нинї рано відперла ряд неприятельських наступів. По части відперто неприятеля в протинаступі.
Війска ґенерала Фата на південь від Стобихви ударемнили кілька проб Росіян переправити ся через ріку.
Війна з Італїєю. Завзяті бої в сколици Ґориції тревають дальше з незменшеною нагальністю. Коло примістка кріваво відперто богато наступів переважаючих неприятельських сил. При тім полонено 2.932 Італїйцїв, в тім 72 офіцирів. Щоби охоронити себе перед великими втратами залога примістка, на яку спрямовані щораз то нові завзяті атаки Італїйцїв, нинї відступила на східний беріг Сочі.
На височинї Добердо на Монте Сан Мікельо і коло Сан Мартіно всї неприятельські наступи остали без успіху в нашім огни, причім неприятель понїс як найтяжші втрати. Всі становища є там в руках наших війск.
На фронтї в Каринтії і в Тиролї місцями значна артилєрійська дїяльність.
Війна на Балканї. Не стало ся нїчого нового.
Подїї на мори. Ескадра гідроплянів в ночи з 7 на 8 серпня обминула обильно і успішно найтяжшими, середними і запальними бомбами становища неприятельських батерій коло устя Сочі і гідроплянову стацію неприятельську Торґо. Наші гідропляни були нагально острілювані, але вернули неушкоджені.
Воєнні комунїкати німецького ґенерального штабу з 8. серпня
Західний терен війни. На північ від каналу Ля Бассе аж до околицї Льос зазначила ся огнева дїяльність.
Між Тієнваль і Соммою, особливо коло Позієр, Базентен лє Пті і на південь від Морена неприятель вів далі завзяті наступи. В окремих місцях счинили ся завзяті бої зблизька, які в головній части вже рішені в нашу користь. Тільки в деяких місцях, і так коло Позієр і на схід від Ом іде ще боротьба.
На південь від Сомми відперто наступи француських віддїлів, узброєних в ручні ґранати, коло Естре і Сайкур.
В области Мози гарматні бої по обох сторонах ріки були дуже значні. На північний захід, на захід і на південний захід від давного форту Тіомон неприятельські атаки зломано зовсїм нашим огнем. Дальше на південь здавлено в зародї наміри атакованя. Взято кількасот полонених. Анґлїйський самолет на південний схід від Камбре дістав в наші руки.
Фронт Гінденбурґа: В відтинку Сервеча і на південь звідти гарматна дїяльність була вчера значнїйша. Відокремлені наступи неприятеля відперто.
Кількаразові проби Росіян здобути терен коло Заріча над Стоходом остали без успіху. Неприятель понїс важкі втрати.
На захід від Луцка від нинї рано ведуться нові бої.
На північний захід від Залозець неприятельські атаки скінчили ся нїчим. На південь від Залозець разом з війсками ґен. Ботмера протинаступами здержано похід Росіян наперед. Полонено там 9 офіцирів і над 700 жовнїрів. Здобуто 5 машинових крісів.
Фронт архикн. Карла: На південь від Днїстра значні російські сили рушили до наступу на лїнїю Товмач-Отинїя. Союзні війска відступили на приготовлені становища.
В Карпатах по обох сторонах Білого Черемошу розширено осягнені там користи.
Війна на Балканї. Крім боїв з передних сторожий в околици Люміци (на захід від Вардару) не стало ся нїчого важного. 