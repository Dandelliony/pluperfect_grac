◦ ◦ ◦ ◦ ◦ ◦ ◦ ◦ ◦ ◦

Сьвяткованє 800-лїтного ювилею смерти лїтописця Нестора. Київо-печерська Лавра готовить ся до історичного сьвята. 28. вересня минає 800 лїт від дня смерти преподобного лїтописця Нестора, котрого моші находять ся в лаврських печерах. Історичне товариство імени Нестора, основане при київськім університетї, готовить ся також до сього сьвята. Задумують видати брошуру про Нестора.
Протинїмецьку демонстрацию уладила вчера у Львові "Czytelnia Akademicka", для запротестованя проти подїй в Бялій. Минулої недїлї був у Бялій злет польських Соколів і в часї їх походу нїмецькі бурші напали на Поляків та обкидали їх камінєм. До гіршого конфлікту не допустила полїция. Сей факт вийшов дуже кроваво у польській пресї, котра подала, що Нїмці стріляли з револьверів, шість осіб убили і богато поранили та що польською кровю политий був цілий ринок, де мав місце конфлїкт. Ось з сього приводу скликали польські академики вчера віче для запротестованя проти подїй в Бялій. По вічу пішли академики походом улицями міста, а загріті промовами вибивали шиби і шильди в склепах, так вибили йдучи ул. Академичною велику виставову шибу в сніданковім склепі Крулїкевича (не зважаючи, що се польська фірма, та що на вікнї виднїла оповістка про віче), в торговли кави Майнля (Чех) вибили шиби і всї шильди, шильд "Księgarn-ї Polsk-ої", шильд фірми Павловського, шильд філїї віденського складу машин Ґлоґовського, на ул. Кароля Людвика здемолювали склад черевиків "Салямандра", побили лїхтарнї, топірцями понищили ролєти, заохочуючи словами: "Trzeba im zabrać buciki!" Камінєм кидали і до сусїдного склепу черевиків "Юменік". Всему преспокійно придивляв ся віддїл полїциї з полїцийними комісарами. Найгірше знищили другий склеп Майнля в ринку, вибили шиби, шильди, вирвали і знищили двері з зелїзних крат. Похід задержав ся під памятником Міцкевича, де промовили ще два бесїдники, а другий з них піддав оклик "Hańba namiestnikowi!" та завізвав іти під намісництво. Під намісництво не могли дістати ся, бо улиці були замкнені пішою і кінною полїциєю. Розбили ся ґрупками по ґубернаторських валах співаючи патріотичні піснї, та коли почав падати дощ... розійшли ся домів.
Полярна експедиция. Данський мілїонер і директор фірми Nordisk Films призначив велику суму гроший звісному дослїдникови полярних околиць Кнутови Размусенови, щоби зорґанїзував нову полярну експедицию. В нїй взяли-б участь деякі вчені специялїсти з ріжних областий науки. Експедиция перебула би в полярних околицях найменше два роки. Виїде вона другого лїта з ескімоської оселї Йорк в Ґренляндиї. 