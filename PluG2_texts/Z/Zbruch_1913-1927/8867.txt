За законність у виборах.

Часописи приносять текст розпорядженя д pa Коритовського до старостів в справі лєґальности у виборах. Читаємо там:
Кожді вибори до репрезентацийних тїл давала до тепер привід до ряду закидів проти адмінїстрацийних властий, немов би вони не руководили ся при виборах безглядною лєґальностию і обєктивностию, але допускали ся ріжних надужить і неправильностий. Закиди сего рода робили в останних часах не лише радикальні партиї, але також консервативні сторонництва, і в вельми характеристичний спосіб виявило ся невдоволенє всїх сторонництв підчас нарад соймової комісиї виборчої реформи над проєктом тої-ж реформи, де, як вказує проєкт реформи долучений до ч. 101 Gazet-и Lwowsk-ої з дня 4. мая с. р. репрезентанти всїх сторонництв домагали ся подрібних постанов в ординациї, які законно забезпечували би як найдальше йдучу лєґальність виборчого акту.
Найважнїйші закиди, які роблено в квестиї лєґальности виборів і обєктивности властей, так в виборчих спротивах як і в пресї, є слїдуючі :
1) неправильне зладжуванє списів зглядно виборчих лїст;
2) невикладанє списів, зглядно лїст до перегляду в цїли уможливленя реклямаций;
3)недоручуванє виборцям в пору лєґітимацийних карт;
4) неоголошуванє в пору дня, години і місця, в якім мають відбути ся вибори виборців;
5) неправильний склад виборчих комісий;
6) недопусканє виборцїв до голосованя;
7) дозволюванє на виборчу аґітацию і тероризованє виборцїв в будинку, де відбуваєть ся вибір;
8) дозвіл на перерви підчас виборчого акту;
9) веденє виказів голосованя не в тім порядку, як виборцї віддавали голоси, але міщенє крисок в виказах заздалегідь зладжених.
Щоби при теперішних соймових виборах не дати в найменшій мірі приводу до закидів проти адмінїстрацийних властий і квестіонованя їх безглядної обєктивности і безглядного поступованя, звертаю увагу п. старостів на висше наведені точки і поручаю перестеріганє слїдуючих прінціпів ;
ad 1) Списи виборцїв мають громади зладжувати як найдокладнїйше, стараючи ся не опустити в них нї одного управненого виборця. Сї списи а опісля виборчі лїсти мають бути зладжені точно і докладно.
ad 2) П. старости мають уважати, чи громади виложили в пору списи до свобідного перегляду, чи се виложенє зістало правильно в громадї оголошене так публичним устним оголошенєм в спосіб в даній місцевости уживаний, як і вивішенєм оповіщеня в громадськім урядї в місци для всїх виднім, так, щоби виборцї могли переглядати списи і лїсти впродовж вісьмох днїв через означену скількість годин в громадськім урядї, зглядно в місци вказанім в оповіщеню.
ad 3) Лєґітимацийні карти треба доручити виборцям особисто до дому, на кілька днїв перед днем вибору. Виборцям, яким лєґітимацийні карти не могли бути доручені, треба уможливити їх додаткове одержанє в старостві аж до дня вибору. В виставлюваню виборцям дуплїкатів лєґітимацийних карт не треба робити трудностий.
ad 4) Льокаль і час правиборів треба у всїх громадах повіта з гори докладно визначити і сей виказ вивісити в будинку староства завчасу що найменше на чотири дни перед днем виборів, так, щоби був доступний виборцям. Так само треба вважати, щоби льокаль і час правиборів оголошено в кождій громадї завчасу і правильно.  
ad 5) Зволите вважати на те, щоби вибір комісиї відбув ся як найлєґальнїйше. До Вас належати ме пильно вважати, щоби в склад комісиї входили репрезентанти всїх партий, що беруть участь в виборах. Якби виборцї вибрали членів лише з одної партиї, вашим обовязком буде покликати до комісиї членів з инших партий.
ad 6) Тому, що вибори до краєвого сойму є явні по думці § 35 орд. виб. сойм., до салї, в якій відбуваєть ся голосованє, має бути впущена що-найменше така частина виборцїв, яка в льокали з огляду на його обєм може помістити ся. При впусканю сих виборцїв треба вистерігати ся, щоби нїодно сторонництво не було фаворитоване. Крім того з висше сказаного виходить, що впусканє виборцїв по одному до виборчого льокалю для відданя голосу спротивляло би ся виразному рішеню закона.
ad 7) Щоби запобігти впливаню на виборцїв в виборчім льокали або навіть їх тероризованю, не вільно впускати до виборчого льокалю невиборцїв і треба вважати, щоби одні виборцї не робили натиску на других, але щоби кождий виборець віддав свобідно свій голос. Урядники призначені до стороженя над ладом в виборчім льокали мають помагати п. старостам яко виборчим комісарям в удержаню леґальности вибору і безумовно здержати ся від якогонебудь впливаня на виборцїв.
ad 8) Акт вибору має відбувати ся одним тягом без перерв на снїданя або т. п.
ad 9) Постанови §§ 29 і 36 орд. виб. сойм. о "приготованих лїстах, зглядно списах голосованя" так розуміло ся в деяких староствах, що до сих виказів голосованя вписувано заздалегідь з гори всїх виборцїв, а опісля при голосованю вписувано при данім виборци, на кого він яко на виборця зглядно посла голосує. Наслїдком сего в виказах голосованя було богато люк при сих виборцях, які не явили ся до вибору, і ся обставина давала привід до скарг, що сї викази опісля доповнювано в каригідний спосіб. Щоби сего рода закидам безумовно запобігти, треба до виказів голосованя вписувати виборцїв відповідно до того, як зголошувати-муть ся до відданя голосу. Сим оминеть ся з одної сторони закиду каригідного доповнюваня виказу голосованя і з другої сторони мати-меть ся лекшу контролю при обчислюваню відданих голосів.
Дальше звертаю увагу п. старостів на се, що постанови закона з 26 сїчня 1907 В. д. з. ч. 18, які відносять ся до охорони свободи виборів, обовязують також при виборах до краєвих соймів. Тому треба з сими постановами як найдокладнїйше зазнайомити ся і перед приступленєм до виборів звернути ще осібно увагу виборцїв на сей закон, якого найважнїйші постанови будуть відповідно до припису його § 20 видруковані на другій сторонї виборчих лєґітимаций.
Рішучо числю на се, що п. старости зрозуміють мої інтенциї, подиктовані потребою удержаня доброї слави адмінїстрацийних властий і примінять ся точно до висше поданих вказівок, повчать в сїм напрямі підчинених урядників і доложать усіх старань, щоби теперішні вибори до сойму переведено безумовно лєґально. За се роблю п. старостів особисто відвічальними.
Вківци зволять п. старости поручити як найрішучійше підчиненим урядникам, щоби безумовно не належали до нїяких виборчих комітетів. – Ц. к. намісник Kopumoвський.  