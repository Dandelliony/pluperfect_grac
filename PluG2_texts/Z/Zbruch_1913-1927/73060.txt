◦ ◦ ◦ ◦ ◦ ◦ ◦ ◦ ◦ ◦

В справі приверненя самоуправи міста Львова відбули ся вчера вечером в ратуши публичні збори. Проводив проф. Хлямгач, промовляли пос. Діяманд, проф. Цешинський, редактор Лясковницький і ще кількох бесїдників Поляків, з яких одні домагали ся реактивованя старої міської Ради, а другі переведеня нових виборів, на основі компромісу всїх партій м. Львова. В імени Українцїв м. Львова забрав голос д-р М. Лозинський і навязуючи до промови пос. Діяманда про воскресенє Польщі, яка повинна бути оперта на демократичній справедливости, виткнув Полякам бажанє анектувати для Польщі Східну Галичину, протиставляти сьому польському змаганю становище Української Центральної Ради супроти Поляків. Переходячи до львівських відносин, речник Українцїв застеріг ся проти реактивованя давної Ради, в якій не було анї одного Українця і заявив, що Українцї тільки тодї згодять ся на нові вибори, коли будуть мати запевненє, що з виборів вийде рада, в якій Українцї мати-муть заступництво, відповідне своїй чисельности, а також відповідне місце в управі міста.
Димісія мінїстра Горбачевського і нові занепокоюючі вісти. Телєґрама наш. кореспондента. ВІДЕНЬ 11. падолиста 1917. Нинї розійшла ся тут чутка, що мінїстер д-р Іван Горбачевський зголосив свою димісію, мотивуючи сей крок сим, що Українець не може брати участи в правительстві держави, від якої вийшло предложенє здати Польщі українську Східну Галичину. В українських полїтичних кругах принято вісту ту з повним признанєм для д-ра Горбачевського. З достовірної сторони одержав я нові дуже занепокоюючі відомости про стан галицького і польського питаня.
Перемиський епископ Преосв. о. Йосафат Коциловський не буде в сїм тижнї давати авдієнцій.
Конкурс на українські стипендії. З Праги пишуть: Комітет помочи для української шкільної молодїжи в Празї оголошує конкурс на дві стипендії по 150 К. і на чотири по 100 К., о котрі можуть старати ся студенти унїверситетів і полїтехнїки та ученики ґімназій і шкіл реальних. До подань мусять бути долучені свідоцтва з добрими успіхами в науках і свідоцтво убожества. Поданя без свідоцтв безцїльні. Першенство мають члени протиалькогольного товариства "Відродженє". Для звороту свідоцтв має бути долучена коверта з докладною адресою і з налїпленими почтовими марками. Поданя приймають ся найдальше до 15-го грудня с. р. під адресою: Hofrat Dr. I. Puluj in Prag — Smichov, Fibichgasse 1268.
Памяти поляглих студентів висших наукових заведень. Нам пишуть: "При Ак. Гр. істнує "Комісія для звеличеня памяти поляглих товаришів", котра збирає житєписи, замітнїйші листи, записки, спомини і т. п. та фотоґрафії поляглих, надумавши видати по війнї "Пропамятну книгу". Звістки про смерть бере з часописий, відтак звертаєть ся листовно до родин поляглих, до товаришів-жовнїрів та до парохіяльних урядїв з просьбою надсилати матеріяли. На жаль, відповідий на наші письма дістаємо дуже мало. Звертаємо ся тому cею дорогою до родин поляглих, товаришів, війскових, парохіяльних урядів і управ місцевих шкіл з горячим зазивом надсилати згадані висше потрібні нам матеріяли на адресу: "Комісія при "Ак. Гром." для звеличеня памяти пол. товаришів", Львів, вул. Панська ч. 11. А. — Видїл. 