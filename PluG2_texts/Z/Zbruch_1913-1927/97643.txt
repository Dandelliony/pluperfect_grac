◦ ◦ ◦ ◦

В справі підмог Американського Червоного Хреста. Секція Американських підмог Українського Горожанського Комітету у Львові звертається з проханням до всіх Українських Повітових Горожанських Комітетів і гуманітарних інституцій, Педаґоґічних Товариств, Захистів, Захоронок, Бурс, Дешевих кухонь, шкіл і т. и., які досі не предложили своїх запотребовань, щоби найпізнійше до двох (?) тижнів надіслали свої запотребування після пересланих їм свойого часу формулярів евентуально зажадати таких взорів до виповнення. Інституції, які вже одержали приділи, зволять негайно надіслати в ориґіналі або відписі карти доручень дарів від Американського Червоного Хреста на адресу Секції Американських підмог Українського Комітету у Львові вул. Руська ч. 3. II. пов.   До відома українського учительства. Довідуємося, що галицька краєва Рада шкільна назначила день 25. мая ц. р. (не поміщаючи цього в часописах!) останнім речинцем, до якого шкільні Власти приймати муть зголошення українських народніх учителів в службу. Подаємо це до відома інтересованих товаришів(ок). Секція правної оборони при Тві В.П.У.   Гість з Угорської України. До Львова приїхав з Ужгорода проф. Штефан в справі закупна книжок для тамошних шкіл і бібліотек.   Непровірені вісти. Як нас інформують, вістки про смерть ґенералів Гал. Армії Тарнавського і Микитки схоплені з воздуха. Обох ґенералів большевики ще давнійше вивезли до Київа. Перед кількома днями польська преса рознесла була вістку про розстріл їх большевиками в Бердичеві, а відтак у Винниці.   Подяка полонених. Полонені та інтерновані Українці в шпиталю в Ланцуті складають щиру подяку Вп. д-р Федакови за 1000 К і пуделко сахарини. Михайло Сірко сан. четар.   Подорож на схід недозволена. Польські військові власти заборонили підвладним орґанам видавати перепустки на південно-східний операційний терен, а саме на схід від лінії фронту з дня 20. квітня. Це зарядження відноситься до областей, положених на схід від лінії Проскурів-Камянець.   Концерт Бакгавза, що мав відбутися у второк II. ц. м. відложений на короткий час з приводу комунікаційних трудностей із заграницею. Білєти задержують важність.   Громадська думка   