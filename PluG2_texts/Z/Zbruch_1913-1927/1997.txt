З буковинських справ. — Дещо до соромної рубрики. — Надужитя доброї віри.

З буковинських справ.
В неділю, 16. с. м. відбуло ся в Чернівцях засїданє українських парляментарнвх і сеймових послів Буковини. В справі подій в українськім парляментарнім Союзі на засїданю висловлено здивованє, що український нац.-дем. Клюб не хоче оставати в дотеперішній спільности з буковинськими послами. В справі краєвої полїтики зазначено ще раз потребу солїдарности всїх українських парляментарних і соймових послів Буковини, так, що хто виступить з їх орґанїзациї, той повинен також зложити мандат. (Ся ухвала звернена на адресу проф. Стоцького, який виступив з парляментарного клюбу буковинських послів). Далї зазначено, що орґанами послів є тільки Нова Буковина і Народний Голос. (Се знов на адресу тих, що ставлять на рахунок послів видаванє Православної Буковини. Але се відпекуванє дивно виглядав супроти факту, якай подає Україна, що пос. Ом. Попович заручив у друкарни за Прав. Буковину) Вкінцї ухвалено на опорожневий по проф. Стоцькім сеймовий мандат Чернівцї-Кіцмань (міська четверта курия) поставити кандидатуру п. Осипа Бурачинського, субститута ц. к. державної прокураториї в Чернівцях.
Опозицийна ґрупа, яка видає тижневник Україна, порішила зорґанїзувати ся в окрему партию. В тій цїли відбули ся в суботу, 15. с. м., в Чернівцях збори, в яких взяло участь 85 представників з усїх повітів краю. До президиї зборів вибрано: радника висшого краєвого суду Вол. Ясеницького, радного міста Робачека, гр. прав, катехита о. Катеринюка і ем. учителя А. Руснака. Крім рефератів про партийну програму, тактику і пресу обговорювано також справу соймових виборів а округа Чернівцї Кідмань і рішено одноголосно виступити з власною кандидатурою.
Дещо до соромної рубрики.
Пише нам один з наших громадян:
Коли вже Хв. Редакция отворила сю рубрику, то нехайже вона буде тим сьмітником, до якого звозитимемо все сьмітє і все наше шумовинє, якого між нами тьма-тьменна. Бажати-б нам лише, щоби бодай мала частина тої нашої погани в тім багнї на завсїди пропала. Та на жаль, на се не заносить ся. Бо те, що пише ся, — теория, а в практицї ми виглядаємо зовсім инакше. Накликуємо себе публично через часописи до ощадности, уміркованя в житю і одежи, до тверезости, а через те все до нашого відродженя. І здавалось би, що ті поклики знайдуть між нами послух, бо справдї настали часи для нас дуже люті. Знайшли би послух, але не у нас. Не знаходять у нас послуху з тої простої причини, що у нас взагалі мало людий читає і нашими власними ділами мало хто займає ся. Одні не читають, бо читати не уміють, другі не читають з прінціпу, инші не читають, бо їх до сього не тягне, знов инші волїють читати чужу часопись, бо там знайдуть якусь новинку, що на дві годинї випереджає новинки нашої часописи. Тому то вечером по наших Бесїдах бачимо десятки поклонників Słow-а polsk-ого, що його від дошки до дошки студиюють, а відтак з гордостию пописують ся відомостями засягненими з „першого жерела". Словом, наш загал доволї байдужий до проблємів, які порушають ся в наших часописях, а лиш мала горстка їх передплачує з обовязку.
Тому переходять незамітно відозви, поклики І проблеми і не промовляють до душі нашої суспільности, яка дальше марвує власне і громадське майно, шукаючі всюди блеску в житю , пересади в строях, а гуляє і пє до нестями. І на щож здали ся всякі заклики до відродженя через тверезість і через кого ми маємо відроджувати ся, коли з дїда-прадїда перейшов алькоголь наші жили і кости, коли від віків працювали ми на пронінацию. І чим молодше поколінє, тим більше алькоголю випиває. Тому мало нас є здібних до поважної праці, а за те богато склонних до лінивства, хрунївства, пиявства і всяких пороків, і тому у нас потрібна ось така „соромна рубрика“.
На жаль, старша інтеліґенция дає нераз провід і фірму інтелїґеноиї молодшій, або покликана до проводу братиї молодшій, сїрій, несьвідомій, та покриває своєю повагою блудні манівцї сих кругів, не завертаючи її зовсім з крутого шляху.
От нинішні часи такі, які мало хто з поміж найстарших людий памятає. Найбогатші люди, фірми, товариства обмежують свої потреби, свої видатки, наради приготовляють ся до великих подій, збираючи капітали і підготовляючи свої сили до гідної стрічи тих подій, а ми як дїти бавимо ся безжурно не здаючи собі справи, що дїє ся і що нас завтра стрінути може. Ми, як каже Нїмець, готові лиш на „Kanonenfutter“ і справдї за одну добу можуть нас ті канони змести в лиця землї.
Зате щодня читаємо шумні оголошеня про вечерниці, забави, несподїванки і т. д., які пожирають всякий наш і так нужденний грошевий доробок. А щоби те все гарно упозуровати, то вигадує ся вечерницї, чи забави для смотриків.
Надужитя доброї віри. До сеї рубрики одержала Редакция вчера спис імен кільканайцяти українських громадян м. Львова, котрі при останних соймових виборах не віддалиі голосу. Редакция — відповідно до пояснень з боку того пана, котрий доручив той спис, — помістила імена ті під титулом „інтелїгентської хрунїяди“. Нинї одержали ми цїлий ряд спростовань і пояснень, з котрих виходить, що бодай одній части наведених учора панів зроблено велику кривду приложенєм до них квалїфікациї „інтелїґентського хрунївства“. Вони, правда, не голосували одначе або тому, що неоспоримі перешкоди не позволили їм виконати національний обовязок і віддати голос, або тому, що права голосованя — н;е мали. І так: о. Петро Глинський не голосував, бо в дни вибору лежав хорий в ліжку, а лікар не позволив йому виходити з дому; те саме було з в. інж. Ярославом Вінцковським; п. Іван Любчак не міг голосувати, бо в дии вибору був в урядових справах поза Львовом; п. д-р Михайло Терлецький не голосував, бо вже взагалї у Львові не жиє; знов-же п. Петро Карпяк не голосував з тої простої причини, що права голосованя — не мав.
Містячи се спростоване, Редакция не може не висловити жалю ізза того, що — мимохіть— зробила кривду названим панам. Рівночасно-ж застерігаєть ся Редакция перед надуживанєм її доброї віри тими людьми, котрі подають до „Соромної рубрики“ відомости неправдиві. Викорінюване хрунївства — річ дуже важна; але шкодить справі той, хто ложними відомостями занечищує сю національну роботу. Якби на будуче щось подібне повторило ся, то Редакция не буде вязати ся що-до авторів таких донесень редакцийною тайною і вони за нарушенє чести неповинних людий будуть перед ними відповідати. 