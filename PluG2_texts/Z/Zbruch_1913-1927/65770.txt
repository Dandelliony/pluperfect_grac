◦ ◦ ◦ ◦ ◦ ◦ ◦ ◦ ◦ ◦

Полк "Хмельницького". СТОКГОЛЬМ (Прив. тел.). З Петрограду доносять сюди: Мимо рішеня виконуючого видїлу ради робітників і жовнїрів, яке звертало ся проти твореня окремих українських полків, 3000 українських жовнїрів домагало ся перед будинком війскової команди в Київі утвореня української бриґади. Головнокомандуючий війскового округа Ходорович і війсковий комісар Оберучев старали ся відвести жовнїрів від того домаганя, та без успіху. Жовнїри відказали, що вони вже утворили український полк, який має вже й свого полковника. Полк називаєть ся полком Хмельницького. Ту справу переказано рішеню ради робітників і жовнїрів.
Українцї про місце Установчих Зборів. В Росії ведеть ся тепер оживлена обміна думок про те, де мають бути Установчі Збори (конституанта): в Петроградї чи Москві? "Русское Слово" урядило в сїй справі анкету. У видрукованих у числї з дня 25. марта численних голосах ріжних публичних інституцїй, громадських орґанїзацій і визначних дїячів знаходило також голос проф. М. Грушевського, який заявив, що він і инші визнатні українські дїячі є за тим, щоби Установчі Збори відбували ся в Москві.
Російська адмінїстрація в Галичинї. В урядових оголошенях з 17. с м. про звільненя й іменованя знаходить ся оголошенє про увільненє зі служби дотеперішного ґенерал-ґубернатора занятих областий Австро-Угорщини Трепова. "Рус. Слово" доносить, що дожидають іменованя кн. Павла Долґорукого ґенерал ґубернатором Галичини. Тимчасове правительство порішило виробити новий проєкт управи занятих областий Галичини. Після того проєкту війскова власть остане дальше у війскових руках, а цивільна управа перейде в руки комісаря тимчасового правительства та місцевих і повітових комітетів.
На службі давної російської охрани. Київські ґазети оголошують лїсту аґентів давної охрани, на якій між иншими поміщені назвища двох Галичан, а саме Андрія Веретельника і Осипа Сироїда. Андрій Веретельник був вже перед війною здемаскований як москвофіл; підчас війни поселив ся в Полтаві, де завідував друкарнею. Осип Сироїд прибув до Київа в 1913 р. і тут управляв українською книгарнею Лїтературно-Наукового Вістника. Оба аґенти інформували давне правительство про український рух.
Лягли головами. Теодор Бакуш, хорунжий 77. п. п., поляг наслїдком ран дня 20. цвітня с. р. в 24 роцї житя. Покійний був сином рільника з Тростянця, повіту яворівського. Ходив до української ґімназії в Яворові, там зложив іспит зрілости. Освідомлював своїх підчинених в поли, даючи їм нашу книжку і часопись. Був для них дуже ви розумілий і зєднав собі не лиш у своїх підчинених, але також старших офіцирів велику пошану і добру опінїю. В бій ішов сміло. Нераз зголошував ся сам охотно до переведеня труднїйших задач. Покійний був відзначений срібною медалю 2. кляси. Похорон покійного відбув ся при жалібних звуках музики та з великими почестями релїґійними та війсковими. Були присутні офіцири австрійські, нїмецькі, а також старші з ґенерального штабу. Дня 22. с. м. на зібраню всїх офіцирів сего полку згадав полковник де... з слезами в очах про утрату сего товариша-героя. В. й. п. Замість вінця на гріб покійного Теодора Бакуша складають товариші з полку 76 К на укр. сиріт, фонд ім. митр. Шептицького. 