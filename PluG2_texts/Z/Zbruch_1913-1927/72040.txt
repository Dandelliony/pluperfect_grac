◦ ◦ ◦ ◦ ◦ ◦ ◦ ◦ ◦ ◦

Роб.-жовн. Рада взиває до оборони краю.
ПЕТРОГРАД. (ПТА.) Цїлий виконуючий видїл роб. жовн. Ради видав відозву до офіцирів і жовнїрів на суши й морі з зазивом ставити сильний опір новому ударови, який грозить Росії. Рада зробить усе, що в її силах, щоб населенє краю причиняло ся до оборони краю не меншими жертвами, як ті, що на фронтї. Рада зробить усе, щоб війна не вела ся анї день довше, нїж се конче потрібне.
Пляни Керенського.
ЛЬОНДОН. (Пр. тел.) "Times" доносить з Петрограду: Заграничні дипльомати є переконані, що Керенський незабаром, певне ще підчас зими, буде напирати на союзників, щоб заключили загальний мир, а як нї, то мусять зректи ся помочи Росії. Керенський так промостив уже дорогу до такої полїтики, що він і Росія не будуть могти ставити опору. Керенський уже мріє про президентуру, і не є неможливо, що він невеликою більшістю її осягне.
Отворенє передвступного парляменту.
ПЕТРОГРАД. (П. Т. А.) Отворенє передвступного парляменту відложено на 20. с. м. Правительство завізвало всїх мінїстрів, щоби предложили сьому парляментови спис пильних проєктів законів, особливо в аґрарній справі, яка в останнім часї прибрала дуже поважний характер.
Переговори в головній кватирі в справі української армії.
ВІДЕНЬ. П.Т.А. у телєґрамі з кватири верховного головнокомандуючого з 25. н. ст. вересня повідомляє:
В кватиру прибула депутація Українцїв, зложена з предсїдателя Українського Війскового Ґенерального Комітету Петлюри, членів Комітету: Скарченка і Кеяровського і двох членів Всеукраїнської Ради війскових депутатіа. Депутація прибула в тій цїли, щоби вияснити ряд питань, які відносять ся до українїзації війска, і точку погляду штабу верховного головнокомандуючого на сю справу. Депутацію приняв верховний головнокомандуючий Керенський у присутности помічника начальника штабу Вирубова й представника У. Ц. Ради у головній кватирі, полковника Павленка. У ночи часть членів депутації виїхала у Петроград. У головній кватирі лишили ся тільки Денисів і Петлюра для технїчного розробленя всїх питань, звязаних з українїзацію.
Відповідь антанту на папську ноту.
МІНХЕН (Пр. тел.) "Münchner Zeitung" доносить на основі інформації дневника "Italia": Анґлїйський посол заповів у Ватиканї, що спільна нота з відповідю антанту буде вручена в першім тижни падолиста.
Оголошенє мирової пропозиції.
СТОКГОЛЬМ. (Ткб.) Заповіджене оголошенє мирової пропозиції в голяндсько-скандинавській комісії наступить в сих днях.
Прибічну раду Централї відбудови розвязано.
КРАКІВ. (Ткб.) "Czas" доносить: Звісно, що скликанє на 6. с. м. пленарне засїданє прибічної ради Централї господарської відбудови краю відкликано через протест українських членів ради. Відкликанє наступило в останній хвилї так, що не всї члени були про те повідомлені і богато з них прибуло до Кракова на засїданє. Тепер довідуємо ся, що прибічну раду Централї для господарської відбудови краю розвязано. Іменованє нової ради має наступити як найскорше.
Мілїтарна кріза в Росії і Японїя.
ЛЬОЗАННА. Під наведеним висше заголовком париська велика ґазета "Le Pays" з 11. с. м. подає статю полковника А. Шевалє, в котрій розглядаєть ся питанє про присилку японських війск на галицький фронт Росії для "захисту багатої і такої важної для питаня війни або мира — України". Згадана ґазета (орґан Кайо) полємізує з ґазетою "Journal des Debats", яка стоїть проти висилки Японцїв до Европи власне з тої причини, що "Українцї як найбільш здібний до державного житя (le plus sociable) нарід Росії прийме поміч Японїї з найменшою симпатією". "Le Pays" думає, що японські війска можуть переїхати на фронт, минаючи Київ, та ще Україна Досить богата, щоб прогодувати ті 460 тис. жовнїрів, так, як стількиж Ромунїя. "Головно ходить о те, щоби спасти Південну Росію і Бесарабію від нїмецько-австрійської інвазії, зберегти російську житницю Україну з її численними фабриками та запасами, бо завойованє сеї країни цїлковито спаралїжує Росію і може повести більш нїж які инші обставини до сепаратного мира".
Французькій пресї добре відоме, що українське правительство домагаєть ся пересуненя усїх своїх жовнїрів на власні границї, у власні армії, знає вона також бажанє Укр. Центр. Ради про охорону української території по заключеню мира від чужих війск не лише ромунських, чи то японських, але й московських. Та хиба знищенє України справдї обходить антант? Йому щоби "довести за всяку цїну війну до побіди".
З анґлїйської палати громад.
ЛЬОНДОН (Райтер). Палата громад по лїтних феріях знов зібрала ся. Канцлєр фінансів Бонар Льов заповів, що буджетовий спис в справі складу воздушного мінїстерства приготовляєть ся і незабаром буде внесений проєкт. Закон, який запевнює правительству контролю над усїми жерелами нафти, відкритими в Великій Британії, принято в другім читаню. 