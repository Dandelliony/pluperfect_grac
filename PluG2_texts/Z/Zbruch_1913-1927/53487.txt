Чим був російський наїзд для українського громадянства.

Львів, 4. липня 1916
Для української людности південно-східної Галичини і Буковини знов настали часи горя і трівоги. Околиці сї, з Коломиєю і Чернівцями на чолї, знов — котрий вже раз з черги! — стали областю завзятих боїв і тереном наїзду російських війск. Що означає для людности взагалї, без огляду на народність і віру, кожда воєнна окупація, про се призбирало ся на всїх кінцях Европи чимало невеселих досвідів протягом двох років сеї війни. А чим був російський наїзд для українського громадянства в часї від кінця серпня 1914 року, аж поза половину 1915 року, про се вже й не потребуємо нинї писати. Свідчать про се ті сотки і тисячки вивезених у далеку Росію українських громадян, світських і духовних, українських дїтий. Свідчать про се звалища богатьох українських економічних і просвітно-культурних інституцій. Свідчить про се руїна особистого майна, плоду цїловікової працї многих українських родин.
В околицях, де нинї знов стала нога російського наїздника, в Чернївцях, Коломиї, Снятинї, Городенцї, Залїщиках і инших містах, місточках і селах, за час несповна року від освободженя з наїзду, вже відновляло ся, як фенїкс із попелу, українське національне житє. Вже відживали були українські спілки і стоваришеня, українські національні комітети, українські школи і читальнї — а нинї все те знов під ворогом! Про те, що стало ся там з нашим національним добром, не маємо серед теперішних тяжких обставин майже нїяких звісток. Тая про робітників українських інституцій, які до наїзду жила й працювали в занятих тепер околицях, маємо звісток дуже мало. Певне се, що одні втїкли, другі лишились. Лишились з ріжних причин — одні за пізно отямились що-до небезпеки, других здержали родинні і особисті невзгодини, ще инші може остались їзза втоми і фаталїстичної резиґнації в обличю стихійної подїї, часть імовірно з свідомого почутя обовязку. Нинї вони десь там або приноровлюють ся до конечностий воєнного положеня і чужого наїзду, або — коли не вдасть ся кому приноровити ся — зносять на собі наслїдки сього.
Супроти наближуваня російської повени на наші покутські і сусїдні околицї видала митрополича консисторія до духовенства горячий, в катеґоричних словах зложений приказ: зберігати право резиденції, як сього вимагають канони церковного уставу. Нема сумнїву, що видаючи сей приказ, митрополича консисторія мала на оцї єдино можливу дорогу до того, щоб зберігати вірним греко-католицької церкви все, що тільки можна зберігти серед таких часів: душпастиря і храм. Хоча в практицї, в супереч усїм нашим сподїваням, може все те инакше вийти, то таки мусимо признати, що з двох можливих доріг — утїкати або остатись — друга дорога на загал виглядає доцїльнійшою, відповіднїйшою і, розумієть ся, достойнїйшою церкви і духовенства.
Одначе каменем не можна-б кидати й на тих, котрим ріжні причини особисті  і публичні, не позволили витревати на місци. Тільки в дуже сумнївних мізках могли-б зродити ся лайки на тих, котрі в утечі перед ворогом — мовляв — "кидали рідну землю". Хто знає, якийє "жах в людському безголовю", і хто має понятя, які складні є мотиви і обставини житим кождої людини і кожної родини, той навіть супроти справдї нерозумної і навіть непотрібної утечі не міг-би піднімати глуму і наруги. Кождий нехай-би передовсїм своєю власною особою давав примір, як треба достойно і розумно поводити ся серед небезпеки!
Одноцїльної формули, як повинні-б були поводитись з наближенєм наїзду наші світські і духовні робітники, немає і не може бути. Досвід років 1914/15 показам, що те, що в однім повітї одного зберегло, те другому в иншій околицї пошкодило. І навпаки. Безперечна річ, що богато арґументів промовляло-б також супроти світських наших громадян за тим, аби кермуватись принципами резиденції" в своїм містї чи селї, серед своїх родин і сусїдам. Одначе і се безперечне, що майна українських інституцій, всї книги дїловодства, всї адреси і т. и. повинні-б бути заздалегід вивезені в безпечне місце.
Думаємо, що так воно і стало ся що-до занятих тепер повітів. Бо як шкідна була би нерозумна панїка і загальна, масова утеча всїх і всього, там само, а може ще більше шкідне було би недбальство і легкодушність у береженю національного добра — нетільки річевого, а й особистого, людського. 