Антиукраїнський похід — Непорозуміня в таборі людовцїв. — Бійки у львівськім університеті.  — По „лєґальних“ міських виборах. — Ореченє non plus ultra. — Скандал у віденській опері. — Пияцка фантазия — Злочин проти автомобілїстів — Населенє галицьких міст

Антиукраїнський похід. Київський губернатор заборонив тов. „Родина“ уряджувати якінебудь виклади українською мовою.
Непорозуміня в таборі людовцїв. Посол Стапінський, довершивши пакту між „малими" й „великими рільниками“, понабирав до партиї людовцїв всяких панів, які до її програми зовсїм не підходили а могли радше засїдати або між консервою або між вшехполяками. Через те нераз приходило в клюбі людовцїв до спорів, які загрожували розбитєм партиї. Тепер – як зачувати – заносить ся знов на подібну хрію. Вожд людовцїв Стапінський став в останних тижнях завзято натискати на консерватистів, аби їх зробити більш уступчивими в справі виборчої реформи. Людовцї Рей і Врубель, що засідають у фінансовій, комісиї. сдержали навіть порученє вести обструкцию Теперішна тактика С—его не припала одначе до вподоби послам Стефчикови, Кендзьорови, Жардецькому і Васунґови і вони задумують виступити з парляментарного клюбу людовцїв. Посол Стефчик готов навіть зложити мандат. Він вийшов 1908 р. послом в Яслї проти селянина Древняка, котрого взяли під свою опіку вшехполяки, а тепер для відміни кандидував би п. Стефчик, як кандидат вшехполяків, до яких духом належить здавна особливо in puncto „симпатиї“ до Українцїв. Нотуючи сї чутки про непорозумінє між людовцями, не зайвим буде згадати, що ред. Домбський, який спричинив зорґанїзованє „фронт незалежних людовцїв“ проти Стапінського, дочекав ся отсе фронди проти себе у „фронді“, із якої усунулося кількох львівських людовцїв невдоволених 18 тактики Домбського та його накладаня з вшехполяками. Орґанїзация лїґи польських стрілецьких дружин, які плямував Домбський під своєю командою, не увійде в житє, бо правительство не затвердило статутів сего товариства.
Бійки у львівськім університеті. Недавно відбуло ся віче польських академиків, на якім ухвалено візвати сих студентів, котрих академічні товариства у Варшаві і Кракові виключили зі своїх товариств за ломанє бойкоту варшавських висших шкіл, щоби вони забрали ся із львівського унїверситету! Страйколоми сї се переважно Жиди сіоністи і вони візваня польських академиків не дуже хотїли слухати. З сієї причини прийшло вчера в полуднє до бійки межи Поляками і сіонїстами в медичнім інститутї при ул. Пекарській. Коли Поляки хотїли відчитати присуд академічного віча в справі страйколомїв, сіонїсти не допустили до сего. Тодї Поляки звернули ся до ректора д-ра Бека, перед котрого викладом се дїяло ся, щоби він видалив сіонїстів страйколомів з салї — на що ректор очивидно не міг згодити ся. Тодї Поляки забрали ся з викладу, а на слїдуючім викладї силою виперли сіонїстів поза брами заведеня. Тодї сіонїсти прикликали прочих сіонїстів студентів та хотіли силою дістати си на виклади, так що з сего приводу прийшло до бійки на палки і кастети межи сіонїстами і Поляками, котрі замкнули вхід до інституту. В сій бійцї ранено в голову трох сіонїстів і двох Поляків. Ранених забрало ратункове поготівлє.
По „лєґальних“ міських виборах. Державна прокуратория зарядила карне слідство проти зелїзничого ревідента Франца Подульки, котрий будучи членом скрутацийної комісиї в VIII-ій сали, „поправив“ вислїд голосованя ненародових виборців. Проти сего народового дїяча відбуде ся в лїті ще й розправа за побільшуванє свойого майна коштом зелїзничого підприємства.
Ореченє non plus ultra. Петербурське товариство взаімної помочи жінок уладило недавно забаву з танцями. Товариство се не має ласки у високих властий і полїция зігнала па нїм лють в такий спосіб. Підчас забави увійшла полїция на салю та наказала мущинам забрати ся з салї забави тому, що вони не є членами товариства! Коли дансери не хотїли добровільно вийти з салї, тоді полїция усунула їх силою Полишеним женщинам не полишило ся нічо иншого, як танцювати самим одна з другою.
Скандал у віденській опері. У віденській опері прийшло в неділю веч. до великого скандалу спричиненого неодвітною господаркою директора Ґреґора. Мали грати Маєрберових „Гуґенотів“. Співачки Вайт і Елїза, котрі мали виступати в головних ролях, заявили, що не будуть співати через те, що вони недиспововаш. Директор Ґреґор, не хотячи звернути публицї гроший, не відкликав вистави, але поручив ролі недиспоновавих славних співачок двом тільки що заанґажованим з провінції акторкам, котрі ізза треми співали так фатально, що стала демонструвати не лише публика з ґалєриї але і з партеру. Коли представленє відбувало ся помимо сього, стали в театрі кричати: „скандал“, „проч з Ґреґором“ ! Коли по першім акті спущено занавісу, а режисер театру заявив, що одна співачка не буде вже виступати, тодї счинив ся крик на ново та не захотїла грати вже й оркестра. Надїють ся, що по сій хрії Ґреґор уступить, хоч його два роки тому спроваджувано з Берліна з великим шумом. Траґічним наслїдком жадоби гроша дир. Ґреґора стало передовсім те що молода артистка Ярко, яку приневолено заступати недиспоновану Байт, ізза своєї невдачі ошаліла, так що треба було її перевезти до санаториї.
Образ почаївської Богородиці завезено не від разу до Петербурга, як се спершу плановано, але до Царського Села. На двірци стрінуло його війско і процесия, які провели його до царської палати й собора. В понедїлок перевезено ікону до Петербурга; тут вимаширувало їй на стрічу також війско та процесія під проводом волинського архиєпископа Антонія. В часі царських торжеств перенесуть ікону до казанського собора.
Пияцка фантазия. На хіднику при ул. Травґута подибав вчера полїцай лежачого чоловіка в непритомнім станї. Коли на ратунковій стациї привели його до притомности, сказав що називає ся Петро Москаль, має лїт 19 і є столярем. Вечером упив ся, а вертаючи до дому розібрав ся і ляг на хіднику коло убраня. В ночи якийсь злодій убранє украв, а Москаль остав ся голий. По обвиненю в коци відвезено Москаля до полїцийних арештів, де одержить... мундур.
Злочин проти автомобілїстів. В Берлїнї скоїла ся в неділю веч. автомобільна пригода, якої жертвою впав тамошний золотар Рудольф Плюнц і його жінка. Плюнци вибрали ся з другими членами родини на прогульку в околицю Берліна до Геніґсдорфа і Марвіца. Невислїджені злочинці перетягли в поперек дорога у ріжних висотах дві дротяні линви та причепили їх до двох дерев. Ізза темряви шофер линви не замітив і автомобіль наїхавши на линви вивернув ся. Другий автомобіль, що їхав позаду, вдержав ся ще на час і його пасажири стали відвертати перший. Коли його відвернено, показало ся, що Плюнцови і його жінці дріт формально повідтинав голови. Дві дочки Плюнців, що їхали тим самим автомобілем, тяжко ранені.
Населенє галицьких міст. Після звіту статистичної комісиї у Відни мали галицькі міста дня 1 сїчня 1913. р. мешканців: Львів 215302, Краків 162054 Перемишль 55729. Коломия 44403 Тарнів 36866 Дрогобич 37714, Тернопіль 34602, Станиславів беа Кнігинина 33962, а з Кнігининами 63847 Стрий 32368. Новий Савч 26069 Ряшів 26645, Ярослав 24441. Подґуже 23189, Самбір 20.88, а Броди 18267 мешканців. 