◦ ◦ ◦ ◦ ◦ ◦ ◦ ◦ ◦ ◦

Голова З. У. Р. п. д-р Кость Левицький перебуває від кількох днів у Львові.
Лицар Львова. Невдовзї вже в альтанї під львівською Касою ощадности стане лицар Львова. При нїм будуть продавані цьвяхи, що їх будеть ся вбивати в його фігуру. Дохід з продажі цьвяхів призначений на фонд воєнної опіки.
Пиво подорожіє. Міністерство торговлї повідомило звязок австрійських броварників, що з огляду на надзвичайні обставини, які повели за собою побільшенє коштів продукції пива, воно не противить ся підвисшеню цїн пива з днем 15. с. м. Колиб нинїшні тяжкі обставини змінили ся на краще, наступила би знову знижка цїн.
Замкненє запасів спірту. Розпорядком мінїстерства розширюєть ся замкненє запасів спірту также на спірт спроваджений до Австрії з поза цлових границь.
Вивезений як закладник Іван Вертипорох, упр. шк. в Сїльци беньк. — тепер: Київ, вул. Теодоровска 11.
Заборона вивозу книжок до Ромунії. Після привернення зелїзничої комунїкації з Балканом в Нїмеччинї оголошено, що подорожним, які їдуть до Ромунїї, не вільно брати з собою нїких книжок, хоч би то мала бути лиш лєктура на дорогу. На зберіганє того припису
вважати будуть по всїх граничних стаціях.
"Ukrainisches Korrespondenzblatt", український орґан в нїмецькій мові, видаваний від часу російській інвазії головою Загальної Української Ради д-ром Костем Левицьким у Відни, перемінено з початком сього року з тижневника на півмісячник. Обовязки відповідального редактора, які при заложеню видавництва обняв був начальний і відповідальний редактор "Дїла" В. Панейко, обняв з початком сього року п. Ярослав Вітошинський. Перше сьогорічне число, яке вийшло в зміненім форматї і збільшенім обємі, представляєть ся і що до зверхного вигляду і що до змісту дуже добре. Крім статей на біжучі теми приносить воно розвідку д-ра Ст. Рудницького про промисл на Українї, далї статю В. Калиновича про продукцію збїжа і хлїборобські спілки на Українї і т. п. Наше громадянство повинно підперти се видавництво як найчисленнїйшою передплатою, яка виносить 2 кор. річно. Адреса редакції й адмінїстрації: Wien VIII. Josefstädtersfrasse 43—45.
Українські Сїчові Стрільцї вислали послови Василькови з нагоди його іменин такий привіт: З нагоди Ваших іменин офіцири У.С.С. складають Вам свої сердечні бажаня здоровля, щастя і найвисшого вдоволеня з Вашого трудящого житя для високих цїлий нашого народа. Отсе вже в друге вертає день Ваших іменин, від коли У.С.С. стоять в боротьбі з ворогом, що настає на житє нашої нації, що хитростю, підступом, насильством зіпхав Україну в її теперішне незавидне положенє. Богато полилось крови і як колись під небо знялись нові могили як знак нашого протесту проти національної смерти і як арґументи нашого непоборимого бажаня національного житя. І Ви, нащ Достойний Президенте, стоїте тепер в сїй боротьбі, лиш на иншім фронтї, преважнім фронтї тим небезпечнїйшім і тяжшім, що там не стоїть отверто муж проти мужа у відкритім бою, лиш потемки ворог копає доли, закидає міни та безкарно уживає затроєної збруї. Ми з далека з напруженєм ждемо вислїду сеї боротьби; ми певні, що Ваш невтомний труд, Ваша зелїзна воля і висока освіта, Ваш досвід у сїм дипльоматичнім бою зможе праведну українську справу довести до побіди. Ми разом з Вами твердо віримо в невмирущу силу нашого народа. — Гр. Коссак, полковник У.С.С., д-р Осип Суховерський, адютант І. кур., д-р Михайло Новаковський, полковий писар, Микола Іжак, курат пол., Василь Косак, четар У.С.С, М. Нижанковський, хорунж. У.С.С, Семен Горук, атаман І. куріня У.С.С., Зенон Носковський, сотник У.С.С., д-р Володимир Н. Білозор, лїкар І. куріня, Тадей Ковалик, хорунжий, Осип Яримович, сотник У.С.С., д-р Августин Беляй, нач. полк. лїкар, Роман Дудинський, сотник, Роман Сушко, сотник У.С.С., В. Ванец, четар У.С.С., Роман Гаванський, сан. хорунжий, М. Білецкий, сан. хорунжий. 