◦ ◦ ◦ ◦ ◦ ◦ ◦ ◦ ◦ ◦

В справі учительських посад в найнятих землях дає інформації письменно Бюро Культурної Помочі, Львів, ул. Бляхарська ч. 11, ІІ. пов., за надісланєм марки за 10 сот. на відповідь.
З судової салї. Нинї розпочала ся перед скріпленим трибуналом під проводом радника Макуха розправа ізза крадїжи в касї спілки "Дїла" і спроневіреня на шкоду сеї спілки. Акт обжалованя ось як представляє справу: Дня 16. сїчня 1916 р. вкрадено з Вертгаймівської каси в адмінїстрації "Дїла" готівку 14.136 К 50 сот. і вкладкову книжечку на 6000 К. Вкрадено се з полицї каси, а не з тресора, який остав ся зачинений. Фахові знавцї зазначили, що замок каси був ненарушений. Перша побачила крадїж 17. сїчня рано Катерина Стецикова, котра, прийшовши прятати льокаль "Дїла", застала входові двері і касу відчинені. Зараз повідомила вона про се свого чоловіка, возного редакції, а сей безпроволочно поїхав з сею новиною до адмінїстратора "Дїла" Якова Проця. Поведенє Проця зараз від початку видавало ся дивним і підозрілим. Прийшовши до редакції, він приступив до каси і зараз потім показав Стециковій долото, якого вона ранїйше не завважила. Очевидно принїс се долото з дому і підкинув аж тепер, щоби здавалося, що був влім до каси, а не відчинено її звичайним ключем. Супроти того, що касу в дїйсности відчинено штехером, в посїданю якого міг бути тільки Проць, його увязнено і проти нього веде ся тепер розправа. Крім того закидаєть ся Процеви спроневіренє квоти 413 К. 80 c., котрі він, одержавши їх для "Дїла" грошевим листом, собі сховав і аж згодом, в часї карного поступованя підкинув у шафу адмінїстрації. — Проць усього того випираєть ся. Боронить його адв. д-р Ґрек, обжаловує прокуратор п. Купцїнський. Розправа розписана на два дни, суботу і недїлю.
В справі карт цукрових оголошують урядово, що при продажи ледового цукру (кандису) і цукрового сиропу, як виробів цукрових, не має купуючий обовязку видачі продаючому відповідної скількости відрізків карти цукрової. Одначе закупно цукрів в цїли виробу кандису або стропу цукрового є зависиме від набутя т. зв. карти побору цукру. Закупно цукрів в цїли виробу кандису або стропу цукрового є зависиме від набутя т. зв. карти побору цукру.
Підвисшенє порції цукру. Розпорядок ц. к. намісника з 17 с. м. підвисшає порцію цукру на 1½ кґ. на чотири тижнї для осіб, які заняті як промислові робітники в підприємствах, які остають в безперервнім русї, для робітників гірничих, хоч би були заняті на поверхнї, і для робітників гутничих, для зелїзничого і почтового персоналу, що їздить і повнить нічну службу, і для робітників, занятих в зелїзничих варстатах, на скільки ходить о підприємства, що остають в безпереривнім русї, для лїсових робітників, яких праця вимагає оставаня поза домом більше нїж один день. Се підвисшенє відносить ся тільки до вичислених осіб, а не до їх родин. Таку саму підвисшену порцію цукру можуть полїтичні власти признати на якийсь час особам хорим і остаючім на лїченю на просьбу, потверджену лїкарем. 