◦ ◦ ◦ ◦ ◦

Українські салдати оберігають памятник Шевченка у Винниках коло Львова. Під сим заголовком пише "Вільне Слово" в ч. 22: У Винниках коло Львова відслонено осїню 1913 р. памятник у честь Т. Шевченка. Коли надійшла війна з Росією, винницькі громадяне побоювали ся про цїлість памятника, знаючи страшну ненависть російських властей до всього, що українське. На щастє памятник лишив ся ненарушений: заопікували ся ним українські салдати, оберігаючи його від знищення. Українські салдати, котрих російське правительство пігнало нищити національний доробок галицьких братів, пересиджували залюбки біля памятника, украшували його китицями цвітів і з сльозами в очах слухали оповідання про волю українського народу в Галичинї й на Буковинї. І тільки своїм українським братам мають винницькі громадяне завдячити, що Шевченковий памятник зостав ся незнищений.
Папа й Українцї. На просьбу гр. Михайла Тишкевича папа постановив розпорядити в день, який поки що неозначений, збірку в користь Українцїв по всїх католицьких церквах цїлої землї. Таким самим способом розпоряджував уже папа збірки для Поляків і Литовцїв.
Для воєнних інвалїдів У. С. В. має товариство "Маківка" до надання десять канцелярійних посад на провінції, кілька посад інструкторів на селї й ріжні місця в торговлї, промислї, ремеслї та при господарцї. Рільникам, котрі не мають де повернути, допомагаємо до ведення власної самостійної господарки в инших повітах. Взиваємо отсим всїх помічників У. С. В., котрих уже увільнено з війська, а котрі ще не зголосили ся в тов. "Маківка", щоб безпроволочпо подали свої адреси й написали про свої потреби та бажання. Подати треба лїта, причину звільнення з війська й зайняттє перед війною. Рівночасно просимо всїх, хто має яку небудь посаду до віддання, щоб безпроволочно зволили подати свої умови, а всї наші орґанїзації просимо написати нам як найскорше, де й під якими умовами можна найняти сїльські господарства, власники котрих находять ся за границею, а котрі з огляду на якість землї і добрий стан мешкальних будників і господарських надають ся до управи. Удїли (10 кор. і 1 кор. вписове), членські заяви й одноразові жертви на оселї для інвалїдів належить посилати на адресу тов. "Маківка" в Новім Санчі. Про посади для інвалїдів і опущені господарства писати виключно на адресу директора Сїдельника, хутір Біжків в Лаврикові, п. Добрусин (Галичина). 