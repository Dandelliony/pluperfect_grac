◦ ◦ ◦ ◦

    Знаменний зворот в українській справі. "Наш Курєр" з дня 27. ц. м. доносить, що Анґлія, мимо переговорів з Крассіном, рахує більше на одержання поживи з України, чим з большевії. Бо навіть Франція, яка досі, наслідком своєї русофільської політики, була противна українській справі, погодилася з доконаним фактом, чи то під впливом анґлійської політики, чи на підставі самостійної розваги і урядовий "Temps" пропонує, аби Україну взяти під анґлійсько-французьку адміністрацію.   Представник України на конференції балтійських держав. "Наш Курєр" подає: Дня 20 липня відбудеться в Ризі конференція балтійських держав, в якій, кромі досі запрошених держав, возьме участь і Україна".   Плєбісцит на Тешинськім Шлеську. Чеське пресове Бюро доносить: Міністерство закордонних справ одержало телєґраму з Парижа, на якій конференція амбасадорів рішила звернутися знову до польського і чеського урядів, аби вони в найблищих днях виявили своє становище що до полюбовного суду. На випадок, коли на нього не згодяться, конференція рішена по можности перевести в найблищих днях плєбісцит. З огляду на це, що по останніх дискусіях в комісіях Палати і сенату для закордонних справ, міністер Бенеш виявив вже супроти держав антанти становище чеського уряду, справа плєбісциту для Тешина, Орави і Спишу вже рішена і належить надіятися, що плєбісцит відбудеться в найблищім часі.   Ціль місії Крассіна. Крассін — як доносять "Echo de Paris", мав довірочно заявити, що ціллю його місії є не так навязання зносин, як одержання в заміну за золото залізничого матеріялу і матеріялів потрібних до будови залізниць, бо це їм потрібне для ведення дальшої кампанії, що має на ціли викликання революції в цілій Европі.   Мировий договір і Туреччина. "Times" доносить, що турецька мирова делєґація відкинула рішення мирового договору що до Смирни і Тракії і запротестувала проти контролі над Дарданелями, бо це не годиться з поняттям суверенности Туреччини. Туреччина готова визнати держави, що мають повстати на сході, одначе домагаються заступництва в комісії, яка визначуватиме границі. Туреччина буде також протестувати проти відступлення пристаней в Арменії.   Конференції в Брукселі І Спа. Радіо в Ліону доносять, що конференція в Брукселі відбудеться дня 2. липня, а в Спа дня 5. липня.   Анґлія хоче арабської держави. Райтер доносить з Льондону, що Керсон відповідаючи в Палаті громад на інтерпеляцію в справі цілей анґлійської політики в Мезопотамії заявив, що в жовтні м. р. усталено витичну лінію анґлійської політики, по якій Анґлія не має набувати нові области на сході, тільки хоче виключно при допомозі автохтонів створити арабську державу.   Справа Ліґи Народів. З Вашінґгону доносять: Супроти домагань союзних держав, аби президент Вільсон скликав перше засідання Ліґи Народів, урядові кола висказують переконання, що Ліґа Народів не буде скликана в найблищій будуччині, бо досі не усталено ще навіть місця зібрання. Одні висказуються за Женевою, другі за Спа.   Димісія мадярського кабінету. Наслідком бойкоту Мадярщини, — як доносять з Будапешту, мадярський кабінет подався до димісії. Начальник держави прийняв ту димісію і поручив дотеперішному урядови тимчасове ведення аґенд.   Кредити Франції на операції на Сході. З Парижа доносять, що Палата послів ухвалила вже кредити на Ліґу Народів і на операції на Сході.   Грецький король не абдикував. З Парижа доносять: Грецьке посольство заперечує поголоски про абдикацію короля Олександра. — Грецький король виїхав з Парижа до Смирни.   Повстання в Ірляндії. Райтер доносить з Дубліна: Комітет ірляндських націоналістів вислав ультімат до анґлійського уряду домагаючися негайного відкликання анґлійських військ в Ірляндії, бо в противнім випадку ірляндські націоналісти розпічнуть правильну війну з анґлійськими військами. Повстання в Ірляндії обіймають цілий край чим раз сильнійше. Доказом сього є передвчорашний замах на ґенерального ґубернатора Ірляндії Робертса. Робертс є тяжко ранений.   Турецько-грецька війна. Польдгу. Грецькі війська в околиці Ісміда відперли наступи Кемаля паші, беручи 600 полонених. Підчас боротьби фльота острілювала турецькі становища. Анґлійська підмога надходить до Царгорода. Париж. Грецькі війська зайняли Сома Доре Фіве й инші мимо сильного опору неприятеля. Три тяжкі гармати і кілька полевих, панцирні поїзди, багато бранців і прапор 135 п. п. впали в руки грецьких військ.   Місія Красіна. Горсі. Вчера відбулося повне засідання представників союзних держав при співучасти Красіна. Вперве взяв у ньому також участь представник Японії. Були присутні представники Анґлії, Франції, Італії і Бельґії. Засіданнє тревало кілька годии.   Німецько-литовські переговори. Ґданськ. Як доносить "Данц. Цтґ." ведуться тепер в Берліні переговори з литовським правительством у справі заключення державного німецько-литовського договору   Туреччина проти мирового договору. Ліон. По донесенням "Пті Парізієн" меморіял вручений турецькою делєґацією містить також протест проти фінансових клявзуль.   Громадська думка 