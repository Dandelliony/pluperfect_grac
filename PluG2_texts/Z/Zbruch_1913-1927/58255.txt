Мінїстерство д-ра Кербера.

Львів, 1. падолиста 1916
Мінїстерство д-ра Кербера вже готове, і з фактом сим українська суспільність числитись мусить так само, як числить ся з безлїчю инших фактів, які в житю нашого народа і сеї держави приносить нам кождий день і які незалежно від нашої волї чи згоди врізують в усї обсяги нашого істнованя — полїтичного, господарського, фізичного навіть. Навязувати до установленя нового мінїстерства які небудь поважнїйші міркованя національні й полїтичні — річ для української часописи в сїй явили так, як неможлива. Нетільки з огляду на те, що дрібничковість тутешних цензурних орґанів дійшла до безпримірних границь якраз супроти висловів української полїтичної думки, і нетільки тому, що богато ще води упливе, заки будемо мати бодай приблизно певний матеріял фактичний про полїтичні зобовязаня і цїли нового президента мінїстрів і його кабінету, — а й з богатьох инших причин.
Дві з них можемо тут коротко зазначити.
Перша, на яку вказувано в посмертних оцїнках бл. п. Штірка: що нинї на напрям і способи полїтики австрійського мінїстерства має шеф кабінету тільки обмежений вплив, бо дїйсна власть державна приміщена і розміщена тепер зовсїм инакше, нїж було перед війною, — що отже у видаваню додатних чи відємних оцїнок правлячого мінїстерства треба тепер бути без порівнаня обережнїйшим, нїж воно бувало в мирових часах, на основі зовсїм инакших тодїшних відносин сил і впливів.
Друга причина та, що серед усього того, що переживає наш нарід, а передовсїм наше селянство, головно на довгім і широкім поясї здовж боєвої лїнїї, — остаєть ся в свідомости і почуванях українського громадянина вже мало місця для снованя полїтичних, в звичайнім значіню сього слова, виводів, мірковань, висновків чи — нації. Там, де вже ходить про такі елєментарні річи, як удержанє житя, як пожива, одїж й обува, як дах над головою, як людяне, а бодай достойне людини поведенє, — там кінчить ся полїтика й полїтикованє, там стають перед кожним членом нашого народу в цїлій наготї найпримітивнїйші питаня, збереженя людського матеріялу, збереженя житя жінок, старцїв і дїтий в обличю воєнної зими.
Передовсїм за полагодою сих справ, справ прохарчованя і перезимованя многих десятків тисяч наших селянських родин — звернеть ся українська сторона до нового правительства, домагаючись від нього дїл скорих; енерґічних і відповідаючих надзвичайним розмірам потреби. На полїтичні справи в тїснїйшім значіню сього слова прийде своя черга окремо.
З обсягу сих останніх нинї обмежимось тільки на зазначеню одної, наглядної і безперечної обставини, що вступленє д-ра Бобжинського до кабінету означає завітний зріст значіня Поляків в австрійськім правительстві. 