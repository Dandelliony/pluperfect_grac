◦ ◦ ◦ ◦ ◦ ◦ ◦ ◦ ◦ ◦

Перебудова Австрії. Проєкт зміни конституції.
ЛЬВІВ, 22. жовтня 1917. "Neues Wiener Tagblatt" доносить: Як відомо правительство виробило начерк реформи конституції і адмінїстрації, який має бути предложений конституційній комісії Палати панів і такій самій комісії Палати послів. Як зачувати згаданий начерк оснований в принципі на теперішнім устрою держави, який має остати незмінений, тільки зміняє в дечім устрій країв. Мають бути заведені нові окружні орґани та означена їх компетенція супроти краєвих властий.
Цїсар Карло в південнім Тироли.
ТРИЄСТ. (Ткб) Цїсар Карло з окруженєм прибув до південного Тиролю. Населенє скрізь витало монарха з великим одушевленєм.
Новий кабінет в Швеції.
СТОКГОЛЬМ. (Ткб.) До нового кабінету, утвореного під проводом проф. Едена, належать 4 лїберали і 4 соцїялїсти; провідник соціялїстів Брантінґ є мінїстром фінансів. При складаню присяги президент мінїстрів Еден зазначив з особливим натиском полїтику невтральности.
Подорож нїмецького цїсаря.
БУДАПЕШТ (ТКБ.) Нїмецький цїсар в поворотї з Константинополя і Софії задержав ся в недїлю в Будапештї, де бачив ся з державним секретарем д-ром Кільманом. Цїсар удав ся відтак в дальшу подорож до Нїмеччини, а д-р Кільман остав ще в Будапештї, щоби запізнати ся з шефом угорського кабінету д-ром Векерлєм. Оба державні мужі обговорювали важні полїтичні справи, які стоять на деннім порядку. О 11. годинї вечером поїхав д-р Кільман до Відня.
Слїдство проти большевиків.
СТОКГОЛЬМ (Ткб). Після донесеня дневника "Новоє Время" зачало ся слїдство зроти большевиків за викликанє револьти. 150 осіб має бути обжалованих.
Російські жовнїри хотять опустити становища.
СТОКГОЛЬМ (Ткб). Російські дневники поміщують денний приказ начального вожда Черемісова, з якого виходить, що жовнїри наміряють одного дня опустити становища і вернути домів. Дальше виявляють ся з денного приказу невдоволенє армії ізза невдоволяючого утрудненя браку одїня і харчів.
Фронтові комісарі доносять, що справа Корнїлова та ухвала петроградської роб. жовн. Рада, завзиваюча до боротьби з тимчасовим правительством, підкопали цїлком повагу управи армії серед жовнїрів. В деяких корпусах недовірє жовнїрів до офїцирів є таке велике, що офіцири хотять страйкувати.
Російські голоси про Польщу.
ВАРШАВА. (Ткб.) Підчас коли мінїстер заграничних справ ще недавно тому говорив, що Росія все ще обстає при манїфестї з 30. марта підносять ся тепер в Росії що раз більше голоси, яких тенденцією є, що Польща має одержати тільки автономію в границях російської держави.
Ті голоси викликали занепокоєнє у всїх польських таборах без огляду на полїтичні партії. В мирових умовах роб. жовн. Ради є також мова тільки про автономію Польщі. Подібне становище занимає також орґан Чернова, "Дєло народу".
Він пише, що автономія Польщі під крилами вільної російської републики буде могла в будучности гарно розвивати ся. Орґан Чернова пробує доказати, що польський нарід ґравітує до сходу а не до заходу.
Ті заяви російських кругів стоять в цїлковитій суперечности до жадань цїлого польського народу, який про поворот російського панованя не хоче навіть чути. Як відомо стоять також і народні демократи (вшехполяки) на становищи цїлковитої независимости Польщі і цїлковитого відлученя Польщі від Росії.
Сецесія большевиків.
ПЕТРОГРАД (ПТА). Дня 20. с. м. відкрито в Петроградї в Марійській палатї вступний парлямент. Предсїдателем його вибрано більшостю 228 голосів Аксентієва, голову селянської Ради.
Витаючи збори іменем правительства, Керенський висловив вдоволенє, що правительство може числити на поміч зібраних отсе заступників російської демократії до часу, заки будуть скликані установчі збори. Два трудні завданя має до сповненя правительство: оборонити край і обновити боєву силу армії.
Опісля Керенський величав хоробрість російських моряків та висловив жаль, що не може того самого сказати про сухопутну армію, яка з приводу недостачі потрібної освіти та злочинної пропаґанди втратила свою боєву силу. Для виясненя становища, яке займає російське правительство в справі війни і мира, обіцяв президент мінїстрів вислати до инших держав окрему делєґацію правительства і заступника російської демократії. Іменем армії відкликав ся до всеї суспільности, особливо до селянства, щоби пособила боєвій силї армії, якої заосмотренє тепер стає що-раз гірше.
Після промови Брешковської і Аксентієва забрав голос голова петроградської робітницько-жовнїрської Ради большевик Троцький, який закинув правительству, що воно править краєм невідповідально. Буржуазні партії — говорив бесїдник — бажали викликати селянські заворушеня, вони спричинили вже заколот у воєнній орґанїзації та старали ся не допустити до скликаня установчих зборів. Супроти того большевики не можуть дальше працювати спільно з правительством і вступним парляментом і опускають збори, щоби заявити робітникам, жовнїрам і селянам, що революція і нарід в небезпецї.
По тій промові большевики опустили наради.
Розвязанє Думи.
ПЕТРОГРАД (ПТА). З огляду на те, що реченець скликаня установчих зборів визначений на 25. падолиста, видало тимчасове правительство розпорядок, що четверту Думу розвязуєть ся і посольські мандати погасають. 