◦ ◦ ◦ ◦ ◦ ◦ ◦ ◦ ◦ ◦

За автономію української церкви.
Київська "Нова Рада" доносить: Волинський епархіяльний зїзд висловив ся за тим, аби всї українські ґубернії склали особливу автономну митрополїю. Крім того зїзд висловив ся за українїзацію шкіл.
Проклямація нового російського правительства.
ПЕТРОГРАД (ПТА.) Нове правительство видало проклямацію, в якій розвиває свою програму внутрішної і заграничної полїтики.
Вказує на те, що небезпека контрреволюції зі здавленєм бунту Корнїлова не зникла, і взиває населенє до підпираня правительства, щоб воно могло довести державу без нового перевороту до конституанти, яка рішить усї справи і якої скликанє не можна відкладати анї на один день.
Правительство є переконане, що тільки загальний мир уможливить Росії розвиток усїх творчих сил, і тому буде вести дїяльну заграничну полїтику в дусї демократичних засад, які проголосила російська революція і з яких зробила національний клич. Правительство буде змагати до заключеня загального мира з виключенєм всяких насильств. В повній згодї з союзниками правительство в як найкоротшім часї візьме участь в з'їздї держав антанту, де Росія побіч звичайних делєґатів буде заступлена також особою, яка тїшить ся особливим довірєм демократичних орґанїзацій. На сїм з'їздї наші представники побіч полагодженя справ спільної війни будуть старати ся порозуміти ся з союзниками що-до засад, проголошених російською революцією.
Правительство доложить усїх сил, щоби підперти спільну справу союзників, оборонити край, спротивити ся акції в цїли загарбаня територій чужих народів, а також змаганю накинути Росії чиюсь волю. Правительство буде старати ся виперти з Росії чужі війска.
Дальше проклямація розвиває програму внутрішних задач. Заповідає розвиток демократичного ладу на підставі місцевої самоуправи. Всїм народностям буде признане право самоозначеня на основах вироблених конституантою. Правительство виробляє статути тимчасової ради російської републики. Ся рада, в які ввійдуть всї версти суспільности, буде істнувати аж до часу скликаня конституанти.
Проклямація кінчить ся зазивом до підпираня правительства.
Конець зелїзничого страйку в Росії.
ПЕТРОГРАД (Райтер). Тому, що має появити ся декрет правительства з принятєм головних домагань зелїзничників, виконуючий видїл рішив нинї закінчити страйк.
Звідомленє ц. і к. ґенерального штабу з 11жовтня. 
Нїде не було значнїйшої боєвої дїяльности.
Звідомленє головної нїмецької кватири з 1l. жовтня.
Західний терен війни. Ґрупа війск бав. наст. прест. Рупрехта: В відтинку побережа Фляндрії і між Блямкартзе і Пелькапелє гарматна боротьба зросла по пол. до великого завзятя. Під Дранібанк Французи знов заатакували, одначе без успіху. На поле битви на схід від Іперн сила огню була змінна. В воздушній боротьбі, яка розвинула ся вечером над Ценнебелє Цандверде при участи коло 80 самолетів, скинено 3 неприятельських летунів.
Ґрупа війск нїмецького наступника престола: На східнім березї Мози долїшно-ренські і вестфальськї баталїони по успішнім огневім приготованю сильним наступом забрали Французам важний терен в лїсї Шом. Неприятель виконав 4 сильні протинаступи, які всї зломано, при чім неприятель понїс значні втрати. В наші руки дістало ся понад 100 полонених і кілька машинових карабінів. Також на південний захід від Бомон і під Безанво наші наступи на французькі лїнїї мали повний успіх.
Східний терен війни. В кількох місцях фронту значний перешкаджаючий огонь зростав хвилями в ромунській рівнинї і під Браїлою, яку острілювали Росіяни. Для відплати наші батерії взяли в огонь Галац, де вибухли пожари.
Фронт македонський: Значна гарматна дїяльність між озерами Охрідою і Преспою, в луку Черни і між Вардаром і озером Дойраном. Анґлїйські вивідні віддїли, які кілька разів посували ся наперед, відперто.
В вересни неприятелї на нїмецьких фронтах втратили 22 привязані бальони і 374 самолети, з того 167 за нашими лїнїями, а решта впала за становищами неприятеля. Ми втратили 32 самолети і 5 привязаних бальонів. 