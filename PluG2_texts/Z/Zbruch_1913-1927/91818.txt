◦ ◦ ◦ ◦ ◦ ◦ ◦ ◦ ◦ ◦

Здобуття Киіва! Оперативний звіт Штабу Головного Отамана з 31 серпня 1919. Боротьба перед воротами Киіва скінчилася повною побідою злучених хоробрих галицьких і придніпрянських частин. Столиця в наших руках! Величини здобутоі добичі не можна ще заподати. У всякому разі вона дуже велика. На полудне від Вапнярки йде дальше дуже завзятий бій.   Оперативний звіт Штабу Головного Отамана з дня 1. вересня 1919. Завзяті боі під Коростенем і на бірзульськім напрямку продовжуються. Отаман Кватирмайстер Курманович, ґен. чет. в. р.   З приводу здобуття Київа відбувся дня 31 серпня великий парад у Камянці. Треба признати, що парад виглядав дійсно величаво. Місто було прибране синьо-блакітними стягами, війзько виступало бадьоро (Галичани виріжнялися гарним заквітчанням шапок), промови були добрі, бо короткі. Одно тільки булоб вказанним змінити в наших парадах: не грати за часто національного гимна, бо це постпонує його. Здобуття Київа сповістили "Україна" "Стрілець" надзвичайним виданнями, а УТА. опублікувала — тим разом мимо неділі — комунікат Штабу Гол. Отамана.   Доносять нам, що всякі чужі офіцери волочаться аж по Проскурів без контролі всупереч усяким правилам міжнародного воєнного права. Не треба їм виплати шпіонів, коли явно можуть собі їздити по Україні.   Діловод а цісар. За часів куценької австрійської конституції можна було в Галичині прилюдно назвати нездарою кожного публичного діяча і державного урядовця. Скривджений міг в суді оборонити свою честь. Під публичний осуд не підпадав тільки цісар зі своїм домом. Такий привілей належавсяб у нас, на Вкраїні хиба лиш Високій Директорії — як суверенови, а що найвище й її поодиноким членам і Армії у воєнний час. — Цензура українського соціялістичного уряду має мабуть далеко ширші охоронні завдання, бо не допускає не лиш критики правительства, але й поодиноких ресортових урядовців та діловодів. Наш звичайний діловод вхожий у своїх привілеях з привілеями монархів!   Правительство без ґазети. Наше правительство вчисляє до маловажних справ під цей "революційний" час м. ин. і видавання власного орґану, бо зносить вже 2 тижні занапащання "Вістника УНР". Новому кабінетови, який не має власного органу, остає одно: вияснити своє політичне становище хиба в анонсах других газет.   Комісія для просліджування польських надужить в Галичині — міститься в Камянці Под., проспект Т. Шевченка ч. 37., ІІ. пов. Всіх що розпоряджають матеріялами дотично поведення Поляків з укр. населенням в окупованій Галичині, а з окрема тих втікачів, які приїзджають тепер з Галичини, проситься зголошуватися в комісії між 10—12 год. пер. пол. в Камянці на Поділлю.   Стрілець   