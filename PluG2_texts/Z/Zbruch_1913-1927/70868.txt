Вандалїзм москвофільського пароха.

Заходами свідомих Українцїв-селян громади Поршна повіт Львів уставлено там на громадській площи побіч школи стрілецький щит лицаря в збруї на памятку побідної битви українських сїчових стрільцїв на Маківцї в 1915 р. Відкритя щиту довершив тодїшний завідатель парохії о. Йойко в присутности церковної процесії і всїх громадян Поршни; при сїй нагодї зібрано кількасот корон на інвалїдів українських сїчових стрільцїв, котрі здоровлє втратили в борбі. На нещастє громади в серпни с. р. вернув до Поршни по близько трилїтнім побутї в Талєргофі місцевий парох о. Николай Олексїй, відомий в львівськім повітї москвофільський дїяч і сейчас рішив ся усунути стрілецький памятник з громади. З огляду однак, що нїхто з громадян не подїляв його думки, о. Олексїй взяв ся сам до роботи і дня 10 с. м. сам викопав памятник, понищив таблицї з написями, а памятник зі стовпом забрав до себе, хотячи в сей спосіб раз на все усунути з публичного місця українську воєнну памятку. Тим поступкам викликав о. Олексій велике обуренє в громадї, котра рішила внести проти него донесенє карне до ц. к. державної прокураторії у Львові о злочин публичного насильства через ушкодженє чужої власности. Тому, що таке насильне поступованє москвофільських парохів з Талєргофу не є відокремлене і москвофільські парохи дальше нищать українство, — треба, щоби в сю справу вмішали ся наші ординаріяти. 