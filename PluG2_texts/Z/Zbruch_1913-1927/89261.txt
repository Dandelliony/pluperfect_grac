◦ ◦ ◦ ◦

Війна за визволеня України. (УПБ) Офіціяльне звідомлення з Галицького фронту з дня 10. мая Західний фронт: На Волині наступали Поляки на Локачі, одначе їх відбито. Коло Львова діяльність літаків. Наша стежа напала вчора на ворожу полеву сторожу в Нижках і розбила її. Ворог заняв знова Баличі і північну часть Новосілок. Наступ на Санники відперто. Ворожа артилєрія обстрілювала Мочари. Страт не було. Східний фронт: День пройшов спокійно. (УПБ) Офіціяльне звідомлення з Галицького фронту з дня 11. мая 1919. Західний фронт: На півночі занято нами Гонятин, де полонено одного старшину і 15 стрільців. Поляки повели протинаступ свіжими курінями по сильній артилєрійській підготовці, кинули на Гонятин около 2000 стрілів і наш відділ заняв знова свої давні становища. Польський панцирний поїзд обстрілював наші становища на полудні від ст. Глинна. Наша артилєрія прогнала його. На прочих відтинках і на східнім фронті дуже жива діяльність артилєрії. Начальник штабу Галицької армії.   Ратифікація торговельного договору. УПБ. Станиславів, 11. V. Правительство Чехословацької Републики ратифікувало торговельний договір з Україною. Товарообмін між обома републиками пічнеться в найблизших днях.   Від Видавництва. Після останнього друкарського штрайку у Станиславові кошти друку значно піднеслися. Се приневолює нас піднести ціну нашої часописи. Від тепер "Република" коштує: місячно (з пересилкою) 30 гривень; поодиноке число: у Станиславові 1 гривня, на провінції 1 гривня 20 шагів.   Новий український щоденник. З кінцем квітня став виходити у Здолбунові щоденник "Дзвін" як орґан Інформаційного Бюра Армії УНР.   Република 