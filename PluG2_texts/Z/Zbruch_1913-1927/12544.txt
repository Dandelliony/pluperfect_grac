Знаменний декрет конференциї розповсюдженя віри

Конґреґация de propaganda fide — як читаємо в Acta арostoliecae Sedis з 30 серпня б. р. — на засїданю своїм з 11. серпня с. р. видала декрет, котрим управильняє відносини епископа нашого обряду в Канаді як також нашого духовенства і вірних супроти єпископів, духовенства і вірних латинського обряду. Той декрет обіймав 4 розділи. В першім розділі, що відносить ся до єпископа, постановляє конґреґация, що руського єпископа для вірних гр.-кат. обряду в Канаді іменує Папа та що руський епископ є зависимий від кождочасного апостольського Делєґата; вкладає на него обовязок візитациї своїх вірних так, щоби протягом пяти літ єпископ відвідав кожду руську громаду. Місцем осідку єпископа має бути Віннїпеґ. Що пять літ має складати єпископ звіт про моральний і материяльний стан місий, та про стан духовенства.
Що десять літ має він відбути подорож ad limina apostolum. Друга глава про руський клир для нас найцїкавійша, бо вона ясно каже, як Рим старає ся укоротити права запоручені нашій Церкві декретами унїі та ввести целібат. Постановляє отже конґреґация, щоби єпископ доложив старань коло „основаня духовної" семінариї. А поки се стане ся, позволяє конґреґация гр. кат. кандидатам духовного званя вступати до лат. духовної семінариї, але лише під услівям, що зложать на руки свого епископа обітницю целібату. Рівнож забороняє конґреґация приймати до Канади сьвящеників жонатих а навіть і вдівців, коли вони мають діти. Що до вірних то конґреґация заборонює вірним гр.-кат. обр. зміняти без важних причин свій обряд, а зміна обряду може мати місце хиба за дозволом самої конґреґациї. В місцевостях, де нема сьвящеників обох обрядів, вільно вірним одного обряду приймати сьв. причастіє після звичаю другого обряду; що більше: гр. кт. сьвященик може Службу Божу відправляти на оплатку а латинський на квашенім хлїбі, заховуючи опроче постанови свого обряду. У мішаних подружях між гр. католиками а латинниками може жінка приняти обряд свого мужа. Однак по його смерти може вернути назад до свого обряду. Дїти мають іти за обрядом батька. Вінчає парох жениха. 