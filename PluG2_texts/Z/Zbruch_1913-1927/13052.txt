„Професор" Гецев.

З того часу, як осередок громадського й полїтичного житя Росиї тимчасово перенесено до Київа, що стало ся в звязку в тутешнею всеросийською виставою й близькими „Столипиновими днями", — галицькі москвофіли накинули оком на наше місто й хочуть очевидно зробити з нього арену для своїх виступів. Ходить чутка, ніби ґраф Бобринський („той самий”) хоче привезти до Київа 120 москвофілів і демонструвати на них „звірства” австрийських властей супроти „руских". Ходять ще й инші чутки, не менш дивовижні. А поки що в Київі при кождій нагоді й навіть без жадної нагоди „виступає" галицький москвофіл Гецев, що зве себе професором львівського унїверситету, в дїйсности ніколи через поріг того унїверситету й не переступав.
Перший виступ Гецева відбув ся на недавнім кооперативнім з'іздї. У свій час я про той „виступ" не писав, бо гадав, що на тім справа й стане. Але не обійшло ся й без продовження. Отже на кооперативнім з'іздї, вже перед сам його закритєм, коли читали ся привитаня, надіслані з'іздови (страха ради полицейська привітання читали ся не в день відкритя, а перед закритєм з'їзду), слово забрав якийсь суб’єкт і каліченою московською мовою став читати привитанє від імени… „трьох мілїонів руських, конаючих під австрийським ярмом”. Була вже пізна година, всі були дуже стомлені, в салї стояв шум, і мало хто звернув увагу на сього субєкта, а ще менше було таких, що зрозуміли його мову. Не дочувши гаразд, у чім річ, зїзд навіть привитав одинокими оплесками сей віступ. Президия з свого боку не хотіла зупиняти ся на сїм інцидентї, щоби не засмутити останнїх хвилин з'їзду, загалом такого одностайного й симпатичного. Так про виступ Гецева нїхто й не говорив, наче його й не було.
Таку толєрантність одначе москвофільський „посол” вважав за доказ похвали й заохоченя до дальших подібних виступів. Він не зрозумів, що його виступ належить до числа таких, які „не принято" помічати, подібно до того, як прим. у поряднім товаристві „не принято" помічати, коли хто небудь з присутних зробить якусь нетактовність. Зрозумівши справу в такий ориґінальний спосіб, новоявлений „спасатель" Галичини прийшов і на всеросийський сїльсько-господарський царський з'їзд, що відкрив ся позавчера в Київі й тут знов почав плести свої байки про “під’яремних русских”, про „звірства Австриї” то що.
Одначе сим разом він не обмежив ся скаргами на „несчастное положеніе единокровныхъ братьев", а став обвинувачувати Українців та Поляків, як австрийських, так і росийських у „сепаратизмі" й ворожости до “единой недѣлимой " Росиї. Змісту його промови не переказую, бо всї подібні промови однакові по змісту й шиють ся на оден копил, а читачі Дїла напевне чули й читали не одну таку — трафаретову промову.
Та не пощастило тут п. Гецеву. Поки він говорив про „стражданя” москвофільського “народу”, з'їзд тільки дивував ся, чого сей субєкт верзе нісенітниці. Коли-ж в його промові почуй ся мотиви доносительні, з'їзд обурив ся. Почули ся вигуки: „ДоситьІ" „Геть!" Треба сказати, що на з'їзді утворили ся досить численні групи Українцїв та Поляків і для них було зовсїм ясно, що п. Гецев хоче одурити людий сьвідомими вигадками. Ледви Гецев скінчив свою промову, як представники сих ґруп звернули ся до голови зборів з енерґічним протестом проти допущення таких нетактовностий. Голова зараз же перед цілим з'їздом висловив свій жаль з приводу сього прикрого інциденту і заявив, що надалі нїчого подібного не буде. Що-ж до п. Гецева, то йому голова прилюдно висловив догану за його дикунський і непристойний вчинок. Самозваний “професор” зараз же подав ся до дверий і більше його на з'їзді не бачили. Українська ґрупа з'їзду ще раз порадила ся в сій справі й зложила на руки голови з'їзду телєґраму до українського парляментарного клюбу у Відни. В телєґрамі був висловлений протест поти виступу Гецева, а разом з тим підчеркнено, що з’їзд осуджує сей виступ, знаючи правду про дійсний стан річий в Галичинї.
Після такого афронту п. Гецев, здається ся, міг би заспокоїти ся й більше не турбувати себе новими виступами. Але він, очевидно, завзяв ся відограти ролю осїнної мухи й надокучувати всїм своїми нісенітницями. Скористувавши ся тим, що того самого дня в Київі відкривав ся всеросийський з’їзд пасїчників, він увечері попер ся і туди. Там він знайшов не таку публику, як на сільсько-господарськім зїздї, й йому дозволили договорити свою промову до кінця. Се зрештою виключно вина голови зборів, бо члени зїзду досить остро протестували проти провокаційніх вибриків Гецева. Не вважаючи на се, голова його не зупинив.
Росийська преса місцева і чужогородня одностайно осудила спробу Гецева одурити росийську громадську опінїю. Кіевская Мысль в особливій передовій статі прочитала п. Гецеву й тим, що стоять за його спиною, добру нотацию на тему народної приповідки: „пусти св.... за стіл”. Київська вечірня ґазета Послѣднія Новости цілком справедливо назвала сі виступи провокациєю. Загалом, коли Гецев хотів принести якусь користь „русскому ділу" в Галичинї, то він своєї мети не осягнув, а ще пошкодив їй.
Так чи инакше, а „професор Гецев" одну хвилину був у Київі „ґероєм дня". Для представника москвофільства, вихованого на московських субвенциях, і сего забогато. — М. Г. 