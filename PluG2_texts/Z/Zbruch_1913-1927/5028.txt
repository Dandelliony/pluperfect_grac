За льокальні зелїзницї

З Покутя нам пишуть: В розгарі боротьби за такі для вас преважні справи, як виборча реформа і унїверситет переходять непомітно для нашого суспільства а навіть для нашої парляментарної репрезентациї ріжні справи економічні перворядного значіня, котрі можуть витиснути і витиснуть своє знамя в економічнім розвою нашого краю, а котрі наші сусіди при браку відповідного заінтересованя чи недоцїнюваня їх значіня з нашої сторони повернуть на свою користь, а на нашу шкоду. Так стоїть справа з льокальними зелїзницями. В предложеній правительством програмі будови льокальних зелїзниць в найблизшій будуччинї є пропонована будова і 3 зелїзничих лїнїй, з котрих лише одна Коломия Кути Устєріки мала би ся будувати в східній, а всї инші в західній Галичинї. Справа ся є предметом торгів між колом польським і правительством. Так отже західна Галичина буде вкрита густою сїткою зелїзниць, буде мати знамениті орудники комунікаційні, буде розвиватись в нїй промисл, а наша часть краю буде й сим разом — як впрочім завсїгди дотепер — упослїджена, розлогі подїльські рівнини і підгірські околицї будуть й на дальше позбавлені сего так важного комунїкацийного засобу, богацтва східної Галичини будуть й на дальше невикористані; Мазур буде їздити зелїзницею, а наш селянин нехай топить ся в болотї на польських дорогах !
Наша парляментарна репрезентация повинна доложити всїх заходів, щоби усунути се страшне покривдженє східної Галичини супроти західної, та щоби для східної Галичини вибороти хочби дві найконечнїйші зелїзничі лінії, а іменно : 1) Коломия-Кути, і 2) Підгайцї-Бучач-Коломия, з відгалуженєм з Підгаєць до Теребовлї.
Близші подробицї про значінє сеї послїдної лінії не є менї знані з виїмкою, що перетинала би вона значні простори нашої части Галичини, а хочу представити основнїйше значінє і конечність зелїзницї Коломия-Кути.
Справа сеї зелїзницї тягне ся вже від року 1892 і коли би розходило ся о західну Галичину, то була би вона вже давно побудована; та мимо cего Краєвий Видїл узнав потребу і конечність будови сеї зелїзницї і в роцї 1905 предложив Соймови відповідний внесок, а по переведеню в 1907. р. технїчно-комерцияльних до слїдів, Сойм узнав сю зелїзницю хосенною і конечною. На сю соймову ухвалу вплинув — здає ся — також згляд, що не лиш косівський повіт, котрий є найбільшим в Галичинї, бо має більше як 2000 клм2 поверхнї, а 120.000 мешканцїв, а не мав до тепер анї одного кільометра зелїзницї, але навіть цїле Покутє.
Інтересовані дали вимагану законом ґваранцию і здавало ся, що справа зелїзницї Коломия Кути є на найлїпшій дорозї до реалїзації і страшно занедбане Покутє дочекає ся зелїзницї тим більше, що краєве зелїзниче бюро в програмі будови зелїзниць умістило сю зелїзницю на осьмім місци.
Та тут зачинають ся митарства. Як зачав сей проєкт ходити до Відня, а потім вертати до Львова, то зелїзниця Коломия Кути знайшла ся на девятім а вкінци на тринайцятім, отже на послїднім місци. Що-ж се значить ? — Нї більше нї менше лише, що ся зелїзниця не буде цїлком будувати ся, бо правительство не хоче дати потрібних фондів на будову всїх лїнїй, отже що найменше послїдна, або й дві послїдні лїнїї зістануть в проґрамі счеркнені і вийде таке, що для Поляків в західній Галичинї вибудують 10—11 зелїзниць і то таку в цїлім сего слова люксусову як Закопане-Свинниця, а в східній Галичинї анї одної і то такої конечної як Коломия-Кути. Гей ! Гей ! Коли то ми дійдемо до того, що будемо будувати зелїзницю на Чорногору, як Поляки на Свинницю! Коло польське пустило ся на хитру полїтику; щоби Русини дуже не кричали, взяло до проґрами одну зелїзницю, але манїпульовало так, щоби й ся одна одинока лїнїя не будувала ся.
Тепер є обовязком нашої парляментарної репрезентациї доложити всїх можливих заходів щоби відвернути — поки ще час — се ярке покривдженє руської части Галичини супроти польської, бо як удержить ся проґрама будови льокальних зелїзниць, то в найблизшій будуччинї через цілий ряд лїт, східна Галичина не дістане анї одної зелїзницї.
Від одного з наших інжинєрів одержали ми такі уваги:
В теперішнім проґрамі будови (льокальних) зелїзниць в Галичинї постановлено таке (корон):
1.Велїчка-Мшана 56 кл. — 11,500.000
2.Лодиґовичі-Бучковець 6 кл. — 1,050.000
3.Ясло Жмигород 17 кл. — 4,200.000
4.Ясло-Дембиця 44 кл. — 12,800.000
5.Коросно-Бжозів 31 кл. — 5,500.000
6.Перемишль-Красичин — 3,000.000 К
7.Риманів м.-Р.куп. 10 кл. — 1,500.000
8 Старий Санч-Щавниця 41 кл.—9,500.000
9.Ряшів-Нїско 81 кл. — 9,300.000
10.Підгайцї-Вишнївчик 24 кл. — 4,200.000
11.Золочів-Сасів 14½ кл. — 1,930.000
12.Закопане-Сзинниця — 0,500.000
13.Коломия-Кути 46 кл. — 10,900.000
——————————————————
                                                65,880.000
Переглянувши сей виказ належить піднести, що на західну Галичину випаде до перебудови 46 мілїонів, на східну лиш 20 мілїонів, а коли правительство хоче в дечім зменшити свою дотацию, то на шкоду східної Галичини: счеркненєм будуви Коломия-Кути.
Тому хотїв би я звернути увагу нашої репрезентациї в парляментї про актуальність тих лїнїй. Зелїзниця з Перемишля до Красичина не мав для нас великої ваги, лише для бровару в Красичинї, та з уваги на те що дорогою є віддаль 7 клм. а довгість зелїзниці винесе 26 клм. — то з причин стратеґічних. 