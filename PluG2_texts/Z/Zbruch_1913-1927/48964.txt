◦ ◦ ◦ ◦ ◦ ◦ ◦ ◦ ◦ ◦

Портуґалїя й Нїмеччина.
БЕРЛЇН (Ткб.) Доносять, що відповідь Портуґалїї на нїмецьку ноту в справі конфіскати нїмецьких кораблїв в портуґальських пристанях доси не прийшла. Здаєть ся, що справа заострить ся, Нїмеччина рішена не позволити під нїякою умовою на поступованє Портуґалїї.
Невдоволенє в Ірляндії.
ЛЬОНДОН (Ткб.) "Times" пише в довшій статї про зростаюче невдоволенє Ірляндії, де тайний націоналїстичний союз "Sinafein" поволи набирає сили. Дневник домагаєть ся енерґічної інтервенцїї. Положенє не є ще небезпечне, але на се заносить ся.
Нова ромунська заява невтральности.
БЕРЛЇН (Пр. тел.) "Berl. Tagbl." доносить: Заява Сазонова, що Ромунїя жде тільки на відповідну хвилю, щоби вдарити на центральні держави, дала привід части ромунської преси домагати ся від правительства вияснень, бо треба допускати, що Сазонов сказав те, порозумівши ся з ромунським правительством. Отже ромунське правительство заявляє через "Universul", що Сазонов міг висловляти тільки свої бажаня, а не складати заяви в порозуміню з румунським правительством. Правительство стоїть далї на невтральнім становищи, а що з иншої сторони говорять про його приступленє до центральних держав, воно не вважає потрібним полємізувати чи проти російського чи проти иншого представленя.
Анґлійське звідомленнє про битву під Верден.
ЛЬОНДОН (Ткб.) Обговорюючи в передовици звідомленє льорда Норткляйфа про битву від Верден, "Times" пише: Норткляйф відвідав фронт. Каже, що можна напевне числити, що бої не дійшли ще до найвисшої точки напруженя та що Нїмцї мусять приготовити ся на ще більші втрати (?). З боїв останнього тижня можна вносити, що француська артилєрія зросла в силу, а ворог з виїмком малих поступів на східній сторонї менше більше стоїть на тім самім становищи, що перед тижнем. Ворожа важка артилєрія видно має ще відіграти важну ролю в пізнїйших фазах битви. 