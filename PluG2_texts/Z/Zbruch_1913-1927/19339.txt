100 корон на дар Франка. — "Mianowania polskich muzyków profesorami". — Росийський конзулят. — Радше зречуть ся виборчого права. — Число часописий на сьвітї.

100 корон на дар Франка. Товариство "Академічна Громада" зложило на днях 100 К на ювілейний дар Івана Франка як частину чистого доходу з виданих ним Франківських марок. Адмінїстрация сих марок звертає ся при тій нагодї до своїх довжників, щоби найдальше до кінця лютого вирівнали свої рахунки, а рівночасно повідомляє, що на складї є ще понад 5000 Франківських ювілейних марок, які повинні в найкоротшім часї розійти ся. Гроші і замовленя на марки (по 2 сот. за штуку) слали на адресу: Іван Нїмчук студент фільософії, ул. Супінського 21, Львів.
"Mianowania polskich muzyków profesorami". В тій справі пише нам ще п. радник д-р Озаркевич: Згаданий проф. д-р Ернест Мандичивський, є Русином з роду і сином православного сьвященика з Буковини. Ходив до ґімназиї в Чернівцях і був учеником нашого звісного писателя і музика Ізидора Воробкевича. Під його проводом і в його заступстві управляв він хором черновецьких ґімназистів, котрий відбував свої проби в "Руській Бесїдї". Під його управою співав також я "дишкантом". По матурі пішов на висші музичні студиї до Відня, чи там знїмчив ся національно — не знати, се лише певне, що нїколи Поляком не був.
Росийський конзулят у Львові перенесений з днем 23. лютого 1914 р. на Ясну вулицю ч. 10 (бічна Кохановського і Зеленої).
Радше зречуть ся виборчого права. В стейтї Ілїнойс жінки мають виборче право, але воно жадає, щоби підчас виборів жінки подавали свої літа. Підчас послїдних виборів сотки управнених до голосованя жінок запротестували проти подаваня лїт і заявили, що радше зречуть ся виборчого права, нїж мали би подати свій вік. Коли запевнили їх, що в виборчих списах не подасть ся їх віку, вспокоїли ся і скористали з виборчого права.
Число часописий на сьвітї. Що дня рано на цілім сьвітї виходить 35.000 часописий, з сього 20.000 в Европі. Сї двайцять тисяч дїлять ся так: перше місце займає Нїмеччина з 6.000 часописий, потім іде Анґлїя і Франция, що мають кожда понад 5.000 щоденнях часописий, Італїя має їх 1.800, Еспанїя 1000, величезна Росия лише 800, коли в малій Швайцариї виходить аж 600 часописий а в Голяндиї 400. Число часописий безнастанно зростає, що є наслїдком розвитку просьвіти, а також зацікавленя публичними справами. Нинї журналїсти становлять могучу армію, серед котрої стрічаємо богато назвищ сьвітової слави і то не на однім поли. 