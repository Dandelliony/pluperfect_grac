◦ ◦ ◦ ◦ ◦ ◦ ◦ ◦ ◦ ◦

Кадорна в небезпецї.
БЕРН. (Ткб.) Париський кореспондент дневника "Secolo" твердить, що довідав ся з міродатного жерела, що Кадорна находив ся на корабли "Sussez". По катастрофі корабля вернув до Льондону, а 25 марта виїхав знов на бельґійський фронт. Тим поясняєть ся спізненє Кадорни в поворотї до Парижа, де після пляну мав взяти участь в принятю на двірци.
Кіченер не поїде до Риму.
ЛЮҐАНО. (Ткб.) Тепер також Кіченер зрік ся подорожи до Риму, так премієр Аскіт сам поїде.
Димісія японського мінїстра війни.
ТОКІО. (Аґ. Ав.) Мінїстер війни ґен. Ока уступив. Уряд повнить його заступник ґен. Осчіма.
Перед уступленєм Юаншікая.
ТОКІО. (Аґ. Ав.) Після листових інформацій з Пекіна й Шанґаю є сподїване уступленє Юаншікая. Наслїдником його стане мабуть теперішний заступник президента.
Перерванє телєґрафічного полученя між Голяндією й Англїєю.
РОТЕРДАМ (Пр. тел.). Телєґрафічне полученє між Голяндією й Анґлїєю є зовсїм перерване. Мабуть є поперетинані каблеві полученя. Як зачувати, має бути заведене іскрове полученє.
Скулюдіс oстає.
АТЕНИ. (Ткб.) Урядово потверджують, що вістка про близьке уступленє премієра Скулюдїса є неправдива. Тїшить ся він цїлковитим довірєм короля й парляменту і остане на своїм становищи, щоби дальше вести дотеперішну полїтику.
Голяндія зброїть ся.
АМСТЕРДАМ 31. марта (Ткб). Нинї видано телєґрафічне зарядженє в справі знесеня всїх відпусток офіцирів і жовнїрів оружної сухопутної й морської сили з виїмком відпусток удїлених мінїстрами війни і маринарки.
З Гаґи доносять в тій справі: Кореспонденційне Бюро довідуєть ся, що найвисші власти армії й маринарки відбули рано важну конференцію. Мінїстер внутрішніх справ відбув нараду з директором кабінету королевої і з мінїстром заграничних справ. Говорять, що безпроволочно має відбути ся тайне засїданє другої палати. "Handelsblad" доносить, що власти зареквіровали товарові ваґони.
Гаське кореспонденційне бюро довідуєть ся з міродатного місця, що інформації про знесенє всїх відпусток і про зареквірованє всїх товарових поїздів є зовсїм неправдиве.
Воєнні комунїкати австро-угорського ґенерального штабу з 1. цвітня.
Війна з Росїєю. Під Оликою наші віддїли здобули передне становище ворога, засипали російські захисти, знищили засїки і вернули на наше головне становище.
На південний схід від Семиковець огнем артилєрії і протинаступом ударемнено зусилє ворога посунути свої лїнїї в ширинї 1000 кроків наперед до такого віддаленя від наших лїнїй, щоби був можливий приступ.
Війна з Італїєю. Вчера в окремих місцях фронту почаля ся знов боєва дїяльність з обох сторін. Коло примістка Тольнайн, в відтинку Фелли і в Дольомітах счинили ся менше або більше сильні гарматні бої. Атак Італїйцїв на часть фронту між великим і малим Палем і під Шлюдербахом відперто.
Воєнні комунїкати німецького ґенерального штабу з 1. цвітня 1916
Західний терен війни. Під Сен Елюа відперто анґлїйські атаки, роблені при помочи ручних ґранатів. Оживлені мінові бої були між каналом Ля Бассе і Невіль. На північний захід від Ров французька артилєрія розвинула дуже значну дїяльність. Ми острілювали з успіхом ворожі становища над рікою Еною. В Арґонах і в области Мови йшли завзяті гарматні бої.
Наші боєві летуни зістрілили 4 француські самолети: по одному коло Лєон і коло Ножвіль в долинї Воєвр в области наших лїнїй, а по одному коло Віль о Буа і на південь від Окур зараз за ворожим фронтом. Француське поле підлетів Роуе, на захід від Рейс, обкинено численними бомбами.
Східний терен війни. Не стало ся нїчого особливого. Отже здаєть ся, що на разї вже вичерпав ся російський наступ, який при ужитю 30 дивізій, себто над 500.000 людий і дивуючої як на східні відносини скількости мунїсії в часї від 1—28 марта був звернений проти просторих відтинків ґрупи війск Гінденбурга. Завдяки хоробрости і витревалости наших війск та офензива не мала найменшого успіху. Правда, що для кождого, хто знає відносини, є дивне, що розпочато таку акцію в порі року, коли кождого дня таянє снїгу могло утворити грізні перешкоди виконаню. Отже вибір хвилї треба приписати не тільки вільній волї російської війскової управи, стільки примусови зі сторони союзника, що знайшов ся в прикрім положеню. Коли тепер Росіяни урядово пояснюють понеханє атаків зміною погоди, то певне є в тім тільки половина правди. Що найменше в такій самій мірі як розмокла земля причинили ся до сього тяжкого звороту також втрати, які при обережній оцїнцї обчисляють що найменше на 140.000 людий. Отже ворожа управа справедливійше могла би сказати, що велику офензиву здавлено доси не в самих багнах, але в багнах і крови. 