◦ ◦ ◦ ◦ ◦ ◦ ◦ ◦ ◦ ◦

Українські виклади у львівськім унїверситетї. На зимовий курс зголошено у львівськім унїверситеті отсї українські виклади: на богословськім видїлї о. д-р Іван Бартошевський, Пастирське богословє і христіянсько-католицька педаґоґія, на правничім проф. д-р Петро Стебельський, Австрійське право приватне і австрійське право карне, проф. д-р Станислав Днїстрянський, Семинар з австрійського права приватного, доц. д-р Володимир Вергановський, Цивільна процедура; на фільософськім видїлї: доц. д-р Стефан Томашівський, Історія Австро-Угорщини, боротьба за Чорне море протягом історії, Історичні вправи, проф. д-р Олександер Колесса: Історія української драматичної лїтератури, історія української фільольоґії, Семинар української фільольоґії, проф. д-р Кирило Студинський, Руське письменство XVIII в. Важнїйші питаня з історичної граматики української мови, Семинар для українсько-руської фільольоґії; доц. д-р Стефан Рудницький, Морфоґрафія суші, Ґеоґрафічні вправи.
Новий шкільний рік у львівськім унїверситетї почав ся вчера перед полуднем торжественним богослуженєм в латинській церкві св. Николая, яке відправив архіепископ Більчевський.
З побуту галицького намісника у Львові. Намісник ґен. майор бар. Діллєр приймив передвчера і вчера на авдієнцїях богато приватних осіб. Намісник вступив до Товариства польських дневникарів як член спомагаючий.
В справі закупна бараболь. Після повідомленя староства у Львові (вул. Третого Мая 8), додає згадане староство в порозуміню з війсковими властями, почавши від нинїшного дня до кінця cего місяця письменний дозвіл на купно і привіз до Львова бараболь з громад львівського повіту для приватних домашних господарств.
Певне вилїченє рака лучами Рентґена. Послїдне число "Münch. Medizinische Wochenscphrift" містить інтересні статї лїкарів В, Фрідріха і Б. Кеніґа про "лїченє рака в грудях одноразовим пересвітленєм лучами Рентґена". Метода, примінена ними, має бути певна, особливо в случаях рака в грудях і далеко лїпша, як дотеперішні операційні заходи.
Оборот мукою. Після розпорядку галицького намісництва в 4. с. м. вільно впроваджувати в торговлю тільки немішану муку, однак консументам вільно її лише тодї продавати, коли купуючий рівночасно бере 20 прц. ячмінної муки.
Нові постанови про випіканє хлїба. Після розпорядку галицького намісництва з 4. с. м. вільно уживати до випіканя хлїба тільки хлібової муки пшеничної або пшеничної муки одностайної, однак тільки в 60 прц. загальної ваги; на 40 прц. ваги мусить бути ужита ячмінна мука в 20 прц. і терті бараболї в 20 прц.
Апровізація міста Львова. Онодї переняла господарська ґрупа команди II. армії заосмотренє Львова збіжем і мукою. Досї займало ся тим Воєнне Заведенє обороту збіжем.
Відзначенє Українця. Цїсар надав хрест ордеру Франца Йосифа з воєнною декорацією старшому штабовому лїкареви II. кляси д-рови Маркилови Рожанковському.
Жінки в зелїзничій службі. В области краківської дирекції державних зелїзниць працює вже 8 жінок, як палячки на льокомотивах, инші приучують ся ше. До того працюють жінки у зелїзничих варштатах як бляхарки, слюсарки, кітлярки.
Примусовий кватирунок для війскових у Львові. Після недавного розпорядку мають всї властителі реальности у Львові зголосити в комісаріятї своєї дїльницї, чи находять ся в їх домах умебльовані мешканя, полишені льокаторами, що виїхали зі Львова на довший, необмежений час. 