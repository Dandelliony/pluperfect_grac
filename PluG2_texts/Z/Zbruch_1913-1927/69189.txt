◦ ◦ ◦ ◦ ◦ ◦ ◦ ◦ ◦ ◦

Вісти з того боку боєвої лїнїї. Українські С. Стрільцї, які сими днями втїкли з російського полону, приносять деякі відомости про стрілецький курінь, який бив ся під Конюхами. Живими попали між иншими в полон: командант Кікаль, офіцири: Дїдушок, Семенюк, лїкар д-р Воєвідка, Панчак, Орза. Оповідають втїкачі деякі цїкаві вісти про українське житє в Тернополи перед приходом австро-угорських війск. Уладжено там величавий обхід в честь Івана Франка із здвигом Сїчий і Соколів. Два рази в тиждень давав в Тернополї вистави український театр.
Другий унїверсал. ЛЬВІВ, 31. липня 1917. "Frankfurter Zeitung" з 29 с. м. доносить в депеші із Стокгольму: Російські дневники оголошують текст унїверсалу, виданого Українською Радою в Київі після побуту там мінїстрів Терещенка і Церетелїя. Унїверсал висловлює змаганє Українцїв працювати спільно з иншими народами Росїї над розвитком російської держави та заповідає, що небавом Рада буде доповнена представниками національних меншостий, які заселюють Україну, передовсїм представниками Великоросїв. Установлений Радою Ґенеральний Секретаріят на будуче буде одночасно заступником верховної власти російського тимчасового правительства і має всї права і обовязки законної управи краю, веденої згідно з принципами революційної Росії.
Забезпеченє гіпотечних вірителїв. В цїли охорони гіпотечних вірителїв перед можливими шкодами в тих повітах, котрих ґрунтові книги знищені, є вказане, щоби всї, яких право було записане в знищених, або ушкоджених ґрунтових книгах, подали до відома дотичних судів витяги з книг ґрунтових, предкладаючи ориґінальну грамоту, або її відпис. 