◦ ◦ ◦ ◦ ◦ ◦ ◦ ◦ ◦ ◦

До Українцїв міста Львова. Весь український нарід в Галичинї висилає в сїм часї однодушний протест проти прилученя Східної Галичини до Польщі. По тім, що наші предки витерпіли через многі роки на своїй рідній земли і що й ми самі тут зазнали, розуміємо і відчуваємо добре, що вас там чекало би. Тому обовязком кождого Українця дати перед світом вислів своїм почуваням, і коли всї народи світа допоминають ся нинї належних їм повних прав, домагатись і для себе на нашій земли свого права і своєї правди. В тій цїли взиваємо всїх Українцїв міста Львова, без ріжницї стану і пола, щоби підписували протест, котрий є виложений в "НародніЙ Канцелярії" або в "Канцелярії правної поради" (Ринок ч. 10, І поверх на ґалерії), також у всіх українських інституціях, товариствах і читальнях. Підписані протести будуть предложені нашою Парляментарною Репрезентацією в найвисшім місци яко вислів волї нашого народа і його змаганя до свободи і незалежности. Так підписуймо всї, і нехай нїкого там не бракне! — Від Орґанїзації Українцїв міста Львова.
Знесенє цензури для телєґрам у Львові. Урядово доносять, що у Львові знесено тепер цензуру для телєґрам, висиланих в области австро-угорської монархії. Цензурна комісія у Львові урядує тільки для заграничних телєґрам.
Із статистики пошесних недуг. Урядовий виказ епідемічних недуг за минулий тиждень у Львові нотує: 1 случай дифтерії, 10 случаїв шкарлятини, 6 случаїв пятнистого тифу, 14 случаїв черевного тифу, 3 случаї червінки.
Нова епідемія: свинка, або "мумпс". Так називаєть ся заразлива недуга, яка ширить ся тепер серед шкільної дїтвори. Наукова назва сеї недуги така: "yarotitis epidemica", "епідемічне запаленє приушної слинявки", "мумпс" (анґлїйська назва, яка означує "злий гумор"). Недуга ся не є новістю, вона явила ся що року. Однак тепер ширить ся вона нагально не тільки серед дїтий, а також серед дорослих, так що насуваєть ся питанє, чи не стоїть вона в звязку з невідповідним відживленєм дїтий і цїлого загалу. Коли недуга дістанеть ся зі школи до дому, спадає найперше на малі дїти, відтак на старші, вкінци нераз на дорослих. Появляєть ся також в бараках. Доси незвісно як виглядають і де ховають ся зародки сеї недуги: чи пр. в убраню, чи в воздусї, який вдихують недужі, чи — що є найправдоподібнїйше — в видїлинах слизної болони уст і горла, в слинї хорого. Час виляганя заразків треває 3 до 14 днїв. Завважено, що в часї панованя сильної шкарлятини, не западали на ню ті дїти, які перебули "свинку". Обяви недуги горячка, біль і пухлина в околицї уха — звичайно лївого. В слїдуючих днях побільшуєть ся часом пухлина і біль, лице і шия напухає, запаленє переносить ся на другу сторону лиця, але вже менше доскулює. Головно у дорослих виступає густо-часто болюча orchitis. Належить памятати, що є се заразлива недуга, що її перебіг і наслїдки зависять в першій мірі від орґанїзму дитини, тому є вказаним засягнути лїкарської поради. 