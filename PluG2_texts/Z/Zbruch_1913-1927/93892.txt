◦ ◦ ◦ ◦

Сенат львівського університету до Падеревського. Сказав Падеревський у соймі: "bez Lwowa niema Polski". Вельми врадували ці слова сенат львівського університету, що любується більш у "політиці" чим у науці. Трівожили сенат ріжні вісти про долю Східньої Галичини й слова премієра впали бальзамом на їхню душу. І сенат мерщій вислав на його руки письмо. В письмі дякує премієрови за горі подані слова, бо він, сенат розуміє враз із усім населенням, що це запевнення обнимає не тільки Львів, але й т. зв. Східню Галичину, як мінімум простору належного Польщі". Наука польська, якій львівський університет буцім то служить 258 літ, не моглаб на думку сенату тут дальше розвиватися, "колиб польська влада потерпіла бодай малий ущерб в користь необлічимих, національно ворожих, державно незрілих, а цивілізаційно більше як непевних живел. В таких умовах ані ця країна не моглаб служити Польщі й західній культурі ані львівська "вшехніца" не моглаби сповнювати обовязків "пшедмужа" західної умовости в воріт Сходу Европи". Справді величезні "заслуги" принесла львівська "вшехніца" не тільки західній, але й польській науці. Дай Боже витримати.   Ревізія в директора державного уряду закупна засобів першої потреби. З Варшави доносять, що тамошня поліція зробила трус у директора державного уряду закупна засобів першої потреби Гната Свєнтоховського й найшла в його: два мішки круп, 11 мішків отрубів, 41 мішків пшеничної й житньої муки та 50 кільоґрамову скриню цукру. Ці засоби велів Свєнтоховський звезти до свойого дому державним автом. Слідство ведеться.   Заборона продажи творів мистецтва. "Achtuhrblatt" доносить, що коаліція зборонила Відневи намірену продаж творів мистецтва.   Несподівані холоди. В останних днях зима на добре вже "засіла парохію" не тільки в нас, но також в краях положених на південь. У Львові, де з опалом завдяки патріотичній господарці так невесело, стужа дається добре у знаки, не тим у бобрових футрах та карикулах, очевидно, а бідноті, живучій на окраїнах, з окрема-ж і над всяку опись важко полоненим Українцям за личаківською рогачкою в злиденних поміщеннях без печій і домівок, без дверий, супроти яких приходиться нещасним заздро згадувати домівки худоби. Є до предвидження, що в таких умовах котрого небудь дня заковязнуть не тільки полонені й так ледви тлінні, а також доглядаюча їх польська санітарка та це не додасть слави ні системі, ні людям, що її переводять.   Стемпльовання коронових банкнотів. На найблизшій конференції львівських та краківських фінансістів, скликаній до Варшави міністром польського скарбу, Білінським, буде обговорена катастрофальна недостача коронових банкнотів і справа їх стемпльовання.   Смерть Т. Войцєховського. У Львові помер оноді проф. львівського університета, історик Т. Войцєховський.   Виділ краєвий знесений. Польська коституційна комісія в Варшаві вирішила знести діяльність краєвого виділу Галичини.   Проби в Тов. "Львівський Боян", — починаючи з днем 25. падолиста — відбуваються правильно кождого втірка і пятниці. Виділ.   Нова Рада 