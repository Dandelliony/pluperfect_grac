◦ ◦ ◦ ◦

    Конфіската. Передостаннє 169. ч. "Громадської Думки" сконфіскувала прокураторія за статю п. з. "Один з фраґментів", останнє 170. ч. за вступну статю п. з. "За долю Східної Галичини" і новинку п. з. "До відома польського уряду".   Дальші арештовання. Як доповнення до новинки про арештовання в Турчанщині подаємо за "Впередом", що оноді привезено до Львова новий транспорт зложений з упр. школи Мих. Владичина з Соколик, о. Володимира Венгриновича з Тарнави вижн., о. Григорія Мороза з Борині та д-ра Ярослава Сьокала з Борині. Всіх вище наведених арештували місцеві орґани на безосновний донос "Obron-и Narodow-ої". В Калуши арештовано на днях п. Захнея і вивезено до табору інтернованих. Причини невідомі, по рецепті: "небезпечний гайдамака".   Представники Зеленого Клину. До Европи прибули представники Українців з Зеленого Клину. Справа скликання національного конґресу всіх українських земель стає на твердий ґрунт. Цими днями при участи представників Наддніпрянщини, Галицької України, Буковини, Кубані і представників американських Українців відбулися прелімінарні розмови що до техніки скликання конґресу.   Не має дня без краплі... На днях військові власти зареквірували льокаль "Української Взаїмної помочи учителів". На інтервенцію управи товариства у маґістраті дано відповідь, що це зробили військові власти на власну руку, в дійсности зареквірував офіцир в асисті урядовця магістрату(!), а військові власти, що цей льокаль доручив їм маґістрат. І так в одинокому товаристві українських учителів, де урядувало 8 сил, урядує тепер один — одинокий жовнір. Та як саме тепер у Львові була би така велика недостача помешкань. Та причини сього кроку відомі. Зрештою офіцир, який зложив управі Т-ва заяву про реквізицію, заявив без обиняків, що реквірується льокаль, бо він український.   Примусовий побір у Східній Галичині. "Ґаз. Вєч." пише: "По думці відозви, взиваючої українську ("ruską") людність до боротьби з большевиками, якої зміст ми оноді подали, як нас інформують з "ruskich"(!) кругів, армія ґен. Павленка зарядила примусовий побір у східних повітах Галичини. Рекрутаційні зарядження прийняла людність зі спокоєм".   Підгорецькі коллєкції вивезено. Консерватор памятників мистецтва Т. Шидловскі при помочі львівського Д.О.Ґ. перевіз цінні коллєкції з замку в Підгірцях під військовою ескортою до Кракова.   Громадська думка 