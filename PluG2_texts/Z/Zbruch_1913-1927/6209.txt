З театру. — На що ми останнїй гріш стягаємо на Рідну Школу ? — Щоби не дразнити Французів. — Усувають українські написи у Львові. — Ориєнтация на схід. — Населенє Києва. — Жертви "Prima Aprilis"

З театру. З нинїшним днем управу "Руського народного театру" переймає на себе сам Видїл Товариства "Руська Бесїда". З сеї причини всї слушні чи неслушні заміти супроти дотеперішної управи відпадають та лишень наша суспільність взагалї а львівська публика під тепер
мусить показати зрозумінє культурної інституциї та мусить підперти фінансово з усїх сил, щоби сим способом причинити ся до реорґанїзациї та до піднесеня нашого одинокого театру. Коли суспільність запевнить театрови материяльне істнованє, то з певностию і театр сповняти ме совісно свої обовязки супроти суспільности. Репертуар театру на найблизші дни отсей: нинї у вівторок дня 22. цьвітня оперета в 3. дїях І. Штравса "Барон циганів". — Саля "Яд Харузім", год. 7.30 вечером. — В середу 23. цьвітня "Нещасне коханє", драма в 5 дїях Л. Манька; в четвер, пятницю і суботу вистав не буде. — В недїлю, дня 27. цьвітня по полудни "Перехитрили", комедия М. Кропивницького в 5. діях; вечером "Воскресеніє", образ з житя артистів в 4 дїях В. Чубатого.
На що ми останнїй гріш стягаємо на Рідну Школу ? — питаєть ся в листї до нашої редакциї! один наш львівський Громадянин — і відповідає на се ось як: Львівський кінотеатр "Коперник" хотячи запевнити собі прихильність у польської публики та придбати як найбільше число видцїв, оголосив, що дає від гроший побраних за білєти вступу 3% на T.S.L. а 2% на бурсу ім. Батория. Тимсамим властитель того кіна зрезиґнував з руської публики і здавалось-би, що нїодин львівський Українець (котрий до того має ще до вибору двайцять кілька инших кін!) не піде до кіна "Коперник". Та є таких чимало наших людий, у яких проста цїкавість перемогла почутє національного достоїнства. Я чував про се з ріжних сторін; люди домагались, щоби піднести сю справу в "соромній рубрицї". Не робив я сього, бо думав, що сї "патріоти", ослїплені реклямою, не розважили як слїд свого кроку. Не можу одначе замовчати нинї, коли те зло обхопило публичні, нашим грошем утримувані інституциї. Довідуюсь іменно, що дирекциї видїлової школи ім. Т. Шевченка і жіночої учительської семинариї У.Т.П., як також жіночої ґімназиї С.С. Василиянок зарядили, щоби їх ученицї ґреміяльно були на представленю "Quo vadis?" в кіно "Коперник", а тимсамим, щоби своїм грошем причинили ся до ворожої нам дїяльности T.S.L. Серед старших учениць таке зарядженє викликало занепокоєне і вони йдучи за здоровим наказом національного сумлїня, стали вимовляти ся від участи в представленю. Та се, замісць зрефлєктувати сьвітлі дирекциї, викликало у них щось зовїім противного; вони вагрозили "упрямим" ученицям карцером, обниженєм ноти з поведеня та иншими карами, як посьміють не прийти в суботу до кіна. Провідники молодїжи установлені нашими інституциями та сплачувані руським грошем, здусили в серцях своїх учениць благородний порив і нагнали ворожому нам підприємцеви тілько учениць до кіна, що не могли всї поміститись: польська молодїж мала першенство а з нашої часть мусїла вертати домів, вистоявшись під кіном, та йти в неділю о 9. рано замість до церкви до кіна. Отсе голий факт. А тепер питаємо: яке представленє мусїли-б у строїти Українцї, щоби помимо оголошень, що часть доходу з того представленя піде на антипольські цїли, стягнути на него Поляків ? Менї видить ся, що ту, не помогли б нїякі сьвітові атракциї. Поляки не пішлиб на таке представленє, бо вважали-би низшим своєї людської чести, кувати власними руками ланцюх на себе. А чи знайшлась би у Поляків така дирекция приватної польської школи що сама деморалїзувала би таким нечуваним способом ваше молоде поколїнє. Чи годить ся в нинїшних тяжких часах такими зарядженями гасити огонь жертволюбивости у нашої публики? Бож коли дїти розїдуть ся на сьвята по краю та розкажуть батькам, куди- то водить їх рідна школа, то певно не загріють їх тим до датків на ту школу. Чи Видїл У. Т. П. з легким серцем може дивити ся на таке веденє своїх шкіл? Чи СС Василиянки не мають голосу в управі своєї ґімназиї? Довідуюсь ще, що навіть питомцї духовного семинаря корпоративно ходили до кіна "Коперник". Се справдї стає соромним ! Свої люди і то до того молод'їж не соромить ся переступати порога підприємства, що своїми доходами підпирає противукраїнське, асиміляторське заведенє!
Щоби не дразнити Французів. Vossische Zeitung доносить, що з нагоди 70 роковин уродин маляра Антона Вернера мали уладити збірну виставу його праць. З неназваної сторони, але як запевняють, дуже високо поставленої, дали аранжерам вистави зрозуміти, що історичні образи Вернера, що відносять ся до нїмецько-француської війни, слїд усунути з вистави, а то з полїтичних причин, щоби не дразнити Французів. Voss. Ztg. помїстила лист Вернера до предсїдателя товариства артистів в Берлїнї, в котрім Вернер просить відкликати цїлу виставу, коли на сїй виставі не мають бути найважнїйші його історичні образи.
Усувають українські написи у Львові. Усуванє українських написів і шильдів з польських і жидівських склепів у Львові зачало ся в 1908. роцї по убитю пок. ґр. Андрія Потоцького. Для сеї цїли утворили вшехполяки специяльну тайну орґанїзацию, котра листовними й устними погрозами, а навіть дїлами (нищить написи) змушує купцїв усувати зі своїх склепів українські написи. І, на жаль, мусимо ствердити, що є такі польські і жидівські фірми, котрі дали ся стероризувати і позволили собі усунути українські написи та в той спосіб злегковажити українську публику, з котрої жиють так само як і з польської. Та найсумнїйше в тім се, що наша публика спокійно се приймає і не реаґує на сю обиду нашої національної чести. У Чехів, Нїмцїв, Словінцїв є се вже самозрозумілою річию, що коли купець усуне вивіску у мові сусїдної нациї, то тимсамим раз на все резиґнує з куп у юч о ї публики сеї нациї і фактично її раз на все тратит ь. Сей принцип мусить ся рішучо й у нас приняти як найосновнїйше і як найбезогляднїйше. Тодї кождий польський чи жидівський купець у Львові, і взагалї у східній Галичинї, сто разів розважить, заки рішить ся на такий ризиковний крок; а коли вже рішить ся, то з тою певною сьвідомостю, що сим ізолював ся рішучо і безумовно від української публики та стратив її для себе раз на все. Сей прінціп повинен вже бути у нас звісний і всї Українцї повинні до нього примінювати ся. На жаль, про загал сього не можна сказати. Тому мусить ся установити горожанську контролю і мусимо вже тепер зачати рішучу акцию в тім напрямі. Даємо до сього інїциятиву і подаємо отсе реєстр тих склепів у Львові, котрі осьмілили ся образити українську публику усуненєм українських написий від 1908-ого року по нинїшний день і просимо всїх наших читачів у Львові і на провінциї сховати собі сей реєстр. І так: в 1908 ім роцї перші усунули українські вивіски отсї льокалї: Анна Лєнард (молочарня, Академічна площа ч. 1.); Б осковіц (оптик, Галицька площа ч. 15), Ерлїх (склад одїнь, Галицька ул. 14.), потім протягом кількох лїт аж до нинїшного дня — усунули українські вивіски: Іван Лаврук (ножівничий склад, Галицька ул. 6; усунула жінка Полька по смерти чоловіка); Коперницький і син (оптик, ул. Гетьманська ч. 10.), І. Зіхер (склад ґалянтериї, Капітульна площа 3.) і Брайтмаєр (каварня, ул. Пекарська ч. 2.), В останнім часї при улицї Николая ч. 1. обняв молочарню по Лїґензї (котрий в часї унїверситетської бучі зняв демонстрацийно український шильд) новий властитель Я ж м і к; сей, не хотячи так як його попередник резиґнувати з українських гостий, вивісив був два українські шильди; але ті шильди висїли всего 3 дни, а четвертого дня, безперечно на наляганя вшехпольської боївки, усунув ті шильди, і дав їх замалювати і попомістити на них польські написи. Крім того трафив ся ще один такий случай. Жидівська ювилєрська фірма А. Г. Ціппер побудувала в ринку, ч. 32. нову каменицю, де переносить свою торговлю. На мурі першого поверха умістила недавно таку золоту напись: "Zalozono 1866. — заложено 1866". Але і ся напись довго не встояла ся. Всего кілька днїв. І та фірма, безперечно також на наляганя вшехпольської боївки, усунула і польську і руську напись, а лишила тільки числа, які вже не разять вшехпольського ока. — Отже ті купцї і підприємцї, котрих ми тутки ви числили, а котрі без сумнїву не жиють з тої вшехпольської боївки, зрезиґнували під її напором з української публики. Нашим дїлом буде показати, що так дїйсно в і в той спосіб дати їм належну науку, а другим осторогу.
Ориєнтация на схід. У Поляків щораз яр кійше проявляєть ся ориєнтация на схід, або иншими словами москвофільська ориєнтация. Ведеть ся вона під патронатом редактора Gazet-и warsz.Дмовського котрий по своїй авдиєнциї у полїтичного співробітника Нового Времени М. Мєньшікова заявив публично, що буде пропаґувати "новославянство". За ним пійшли і галицькі вшехполяки, котрі "длятого не можуть іти проти Росиї, щоби не іти на руку Прусиї". В сути річи се одно і тесаме москвофільство. Поволи Поляки починають лїквідувати своє "австрофільство", свою "австрийську ориєнтацию", зрікають ся надїй на Австрию. Чи се має який зародок з двірських кругів Росиї чи з урядових, покищо не знати; але що росийські панслявісти попирають сей напрям у Поляків, се певна річ. Мєньшіков не від нинї викладає своїм читачам в Новомъ Времени, що треба сотворити етнографічну Польщу. Тепер-же слїдами Мєньшікова ідуть й инші московські націоналїсти. Недавно в Петербурзї мав відчит на славянські теми професор І. Пальмов. У своїм відчитї висловив він бажанє московських націоналїстів, щоби Царгород дістав ся в руки Росиї. Росия, казав, не буде володїти ним неподїльно, бо вона буде належати до грецько-славянського союза. Сей союз буде під протекторатом Росиї, а належати до нього будуть: Росия разом з Галичиною, Буковиною й Угорською Русю; сербсько-хорватсько-словінське королївство; болгарське царство; чесько моравсько-словацьке королївство ; Польща у своїх етнографічних границях, Греция, Румунія й Альбанїя. Лише в той спосіб, кінчив професор Пальмов, можна розвязати східне питанє. — На відчитї були репрезентанти ріжних славянських народів, м. и. були і Поляки, безперечно приклонники Дмовського, котрі радо перевели би таку "парцеляцию" Австриї за відбудованє Польщі під протекторатом Росиї.
Населенє Києва. Після урядових вістий населенє Києва дня 1 сїчня 1913 р. виносило 594.403 мешканцїв (298.147 мужчин, 296,256 жінок). Число се не обнимає війска. Щодо віроісповіданя населенє дїлить ся так: православних 449.824 (226692 мужчин, 233.132 жінок), раскольників і штундистів 3 081 (1.345, мужчин, 24. 603 жінок), католиків 48.301 (23.698 мужчин, 28.484 жінок), евангеликів 13.448 (6.516 мужчин, 6.932 жінок), жидів 56.318 (27.834 мужчин, 28.484 жінок), караїмів 808 (397 мужчин, 411 жінок), магометан 2076 (1.237 мужчин, 839 жінок), вірмен 100 (48 мужчин, 52 жінки). Після стану населенє дїлить ся на такі катеґориї: дїдичної шляхти 21.844, недїдичної 17.291, духовних сьвітських 1.123, чернечих 2.504 (1.920 черцїв, 584 черниць) дїдичних почесних горожан 24 330, почесних горожан 19379, купцїв 17.485, міщан 243.527, цехових 360, селян 199.322, кольонїстів 213, війскових димісіованих 18.522, жидів рільників 818. Чужинцїв в Києві в 11.016.
Жертви "Prima Aprilis". В Києві на основі звичаю 1 цьвітня обманювати себе взаїмно склала ся траґічна подія, жертвою котрої впало троє людий. На Крещатику жила родина Сомова; чоловік, жінка і трилїтна дївчинка. Сомову, що був на службі в маґазинї, хтось зателефонував, що його жінка скоропостижно вмерла. Сомов побіг мерщій домів, коло дверий наткнув ся на товпу народа. В дверях представив ся його очам страшний вид. На землї лежали трупи його жінки і донечки. Показало ся, що рівночасно з повідомленєм Сомова, повідомили його жінку, що її муж дістав ся під трамвай і розрізаний на половину. Ся страшна вістка так вплинула на нервову жінку, що вона хопивши дочку, яка сидїла у неї на руках, кинула ся крізь вікно третого поверха й обі перемінили ся в безфоремну масу. Сомов на вид страшної картини зімлїв. Його повели на поверх, післали за лїкарем, але заки сей прийшов, Сомов зірвав ся з постелї і кинув ся крізь вікно і згинув. 