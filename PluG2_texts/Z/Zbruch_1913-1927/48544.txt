Памятники жертвам війни. — Цеппелїни.

Памятники жертвам війни.
На гробах наших жовнїрів, стрільцїв і случайно побитого населеня повинні ми ставити тривкі памятники, і то не відкладати на пізнїйше, бо инші народи та наші сусїди поставили на нашій землї дуже богато таких памятників. Вони були а нас нема! А що скаже наша будуччина, яка буде наша традиція?
Позволю собі подати практичний і дешевий спосіб поставленя такого памятника котрий товариші поляглих самі без труду могуть поставити, доки є на місци.
З ломаного звичайного каменя, бетонових відломків або річного каменя будує муляр або трохи обзнакомлений робітник чи жовнїр піраміду, котрої бік квадрату в долинї виносив би найменше 2 метри. Камінь той не лучимо вапном, але так званим чорним, сїрим цементом, до котрого додаємо чотири рази більше піску. На пірамідї в горі ставимо хрест з можливо грубими раменами. Може се бути т. зв. вірменський хрест, або трираменний український. В піраміду з полудневосхідної сторони вмуровуєть ся відразу камінь з глибоко різаною написию височини метра. З металю вилита таблиця буде квотувати коло 50 корон. Коли камінну плиту помістимо з иншої сторони світа, пр. північної або західної, то знищать її мох та вохкість. Цементу треба найбільше дві бочки. Перед війною коштувала бочка по 14 кор. тепер коло 35—30 кор. Війскова Управа дає на ставленє таких памятників значні підмоги, з яких повинні ми користати.
Ставмо отже памятники, бо у жадного народу нема так мало памятників, епітафій, написів по святинях, тревалих нагробників для заслужених людий, як на жаль у нашого. Додам вкінци, що висше поданий памятник збудований з ломаного каменя і злучений цементом, перетриває многі віки.
О. Д-р Й. Застирець. Цеппелїни.
Дїяльність, яку розвинула нїмецька воздушна плавба в своїх виправах до середної Анґлїї, в осередок анґлїйського промислу, звертає наші очи до фабрик цеппелїнів. Хоч і не можна пізнати всіх їх тайн, то все таки може кожний без перешкоди зробити цїлий ряд цїкавих спостережень. В першій лїнїї треба тут ствердити важну дїйсність: що в фабриках воздушних кораблїв, де тисячі робітників працюють без перерви день і ніч, так зорґанїзована праця через притяганє і зіставленє всїх помічничих фабрик, що тепер можна висилати кождого тижня один до двох нових воздушних кружляків. Нема дня, щоб новий цеппелїн не робив пробних летів.
В фабрицї моторів Майбаха рахкотять без упину віддані до проби мотори воздушних кораблїв, бо їх треба на пробу пустити в рух через 24 до 48 годин, заки будуть припняті в воздушних кораблях.
Пробні лети не є звичайні лети, лиш зовсїм воєнні виправи. Форма і величина цеппелїнів змінили ся значно від первісних типів. Найновійші воздухоплави є о много довші чим давнїйше, притім більш стрункі, більше подібні до риби; оба коші висять низше, здаєть ся, що нема між ними сполучаючого хідника, або може він вбудований в тій величезній масї так, що його не видно; коші є опанцирені, кождий з них має мати найменше шість машинових крісів і одну до двох малих гармат, як і окремі прилади до киданя бомб і знов окремі до вистрілюваня воздушних торпед. Давнїйших помостів для машинових крісів на версї воздушних кораблїв нема тепер. Шпиль сього нового типу показує металевий блеск до майже пятої части всеї довготи. Керми простїйші і менші, мотори значно сильнїйші, що виходить вже з великого шуму.
Пробні лети, відповідаючі воєнним цїлям, є дуже цїкаві. Видно не лиш, що цеппелїни посїдають тепер більшу скорість і здібність зворотів, особливо в підлетах в гору, але можна також видїти і чути вправи машиновими крісами; питоме тарахканє сеї страшної зброї чути виразно з шуму і гуку моторів і шруб. Дальше видно проби з димовими ґазами, які обгортають нагло воздушний корабель мов густі хмари; взагалї коли панує мрачна погода, то воздухоплав зникає дїйсно нагло в майже таємничий спосіб. Хто мав нагоду се видїти, той розуміє легко, чому Парижани і Анґлїйцї не могли нї видїти цеппелїнів, нї їх поборювати, навіть коли вони не летїли в такій висотї, яку подають звіти, в висотї, яро якої осягненє треба сумнївати ся.
Передовсїм цїкаві є нічні вправи. Тут працює воздушний корабель, якого по більшій части не видко, — хиба що з'явив ся місяць в повнї, — рефлєкторами і світильними ґазами, які освічують темний воздушний простір, показують ся в ріжних барвах і здають ся щось говорити. Богато чується про повні таємничости нові воздушні торпеди, які цеппелїни випробовують вже від давна. Годї тут про се довідати ся, але від часу до часу вирветь ся слово комусь обізнаному з сим і з сього можна заключити, що тут розходить о дуже важне нове оружє в воздушній війнї.
Найновійший цеппелїн, котрий уряджував пробні лети перед нашими очима, мав число "L. Z. 95". Та істнує ще инше означуванє, яке має лиш саме "L..." (без "Z"), так що треба приняти, що нїмецька воздушна фльота, не вчисляючи воздушних кораблїв Парсеваля, числить богато більше чим сто одиниць.
(Berner Bund). 