Памяти Михайла Владимірского-Буданова.

На передоднї Благовіщення втратила російська наука, зокрема українознавство, одного з найбільше заслужених дїячів, знаменитого професора київського унїверситету, Михайла Владимірского-Буданова. Хоч він родом Москаль, за його заслуги для українознавства, за його строго-наукове трактованнє свого предмету дослїду, зокрема за ного замилуваннє до деяких українських дисціплїн належить ся йому від нас щира й тепла згадка.
Уродив ся 1838 р. у тульській ґубернїї. Учив ся в тульській духовній семинарії, пізнїйше в київській духовній академії, звідки в 1860 р. перейшов на перший курс історично-фільольоґічного факультету київського унїверситету й вибрав своєю спеціяльністю історію Росії. Початок 60 рр. був часом національного оживлення серед київського студентства. Між студентами були завзяті суперечки на тему українськости південно-західного краю. Се був час, коли ряд здібних учеників ходив до київської духовної академії й до київського унїверситету, — хоч згадати-б батька української лїнґвістики Павла Житецького, — коли й славянське питання набрало окремого інтересу серед київського студентства.
Зложивши в 1865 р. маґістерський іспит, приступив до працї над своєю маґістерською дисертацією про "Нїмецьке право в Польщі й на Литві", написаною головно на підставі документів київського центрального архиву. В 1869 р. боронив своєї дисертації, а найблизшого року одержала його книжка від Академії Наук Уварівську премію. Слїдом за тим відбув Буданов однорічну подорож за границю та по Росії. Коли вчителював у ярославськім лїцею, добув ступінь доктора російської історії й приступив до видання своєї "Христоматії" в трьох випусках (перший випуск мав шість видань). В 1875 р. зайняв катедру історії російського права на київськім унїверситетї й тут провів 40 лїт своєї плідної наукової дїяльности, працюючи безпереривно сам і навчаючи инших. Мало навчаючи, а витворюючи цїлу школу з своїх учеників. Тут і докінчив працю над своїм знаменитим "Оглядом історії російського права", що в 1914 р. вийшов сьомим виданнєм. Ще в минулім роцї займав ся з студентами своїм улюбленим правом. Був членом багатьох наукових товариств, головним редактором київської Комісії для розслїду давніх актів, а в один часї предсїдателем "Історичного товариства ім. лїтописця Нестора". В 1903 р. вибрала його Академія Наук своїм членом-кореспондентом, а в мартї надїлила його рада унїверситету св. Володимира почесним докторатом історії російського права.
Свідомий окремішности литовсько-українського права як окремої галузи науки, зробив дуже багато на сїм полї. Коли наш славетний учений професор київського унїверситету В. Антонович покинув Комісію для розслїду давнїх актів, не бажаючи бути в нїй разом з доносчиком Юзефовичом, Владимірский-Буданов став головою сеї Комісії й перебрав на себе спадщину Антоновича в дослїджуванню заселення України.
У своїх працях з поля дослїду над минулим України зробив Буданов так багато, що історики литовсько-українського права й історики України загалом довго-довго черпатимуть з його талановитих праць. З його праць, що торкають ся історії України, згадаємо: "Исторія Императорскаго университста св. Владиміра" т. І (1884), "Уложеніє и Литовскій Статутъ", "Неизданные законы юго-западныхъ славянъ" (1881), "Передвиженіе южно-русскаго населенія въ эпоху Богдана Хмѣльницкаго" (1888), "Черты семейнаго права Западной Руси" (1890), "Формы крестьянскаго землевладѣнія въ литовско-русскомъ государствѣ XVI в." (1892), "Судебникъ 1589 г." (1902), "Русская Правда" (1911) й багато инших. Від 1887 р. редаґував "Акты о заселеніи Юго-Зап. Россіи". Покійник полишив по собі вічну память яко гарна людина й великий учений. 