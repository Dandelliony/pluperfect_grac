Товариство Руська Бесїда в Станиславові. — Великі вечерниці з танцями.

Товариство Руська Бесїда в Станиславові просить усїх своїх членів з їх родинами та гістьми на "Маланчин вечір" в вівторок дня 13. н. ст. сїчня на годину 8. вечора до своїх кімнат при ул. Собіського ч. 28. Проґрама вечера Гумористичний монольоґ, томболя, співи, музика і инші несподіванки. Вступ від особи 1 Кор. 50 сот., родинний білєт (до 4 ос.) 4 Кор. — Для п. академіків 1 К. Буфет у власнім зарядї.
Великі вечерниці з танцями устроює академічне т-во "Січ" в Чернівцях дня 1. лютого 1914. при звуках глиницької музики. Вступ лише за запрошенями від особи 4 К., род. білєт 10 К. 