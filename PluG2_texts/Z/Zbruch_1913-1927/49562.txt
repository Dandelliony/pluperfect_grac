Справа брідської ґімназії. — Українські провідники у начального вожда

Справа брідської ґімназії.
Прихильне становище ц. і к. армії до інтересів української молодїжи.
Відень, в мартї 1916.
Вимоги війни, огляди на стратеґічні інтереси запанували над цїлим публичним житєм. Воєнна хуртовина не остала без відгомону також і в области шкільництва, унеможливлюючи в краю нормальне веденє науки в безлїчи народних а то й деяких середних шкіл. Та, не дивлячись на близькість воєнного терену, рішила ся команда другої ц. і к. армії на активованє бодай чотирох низших кляс ц. к. ґімназії в Бродах — над самою російською границею.
Тількиж заходила небезпека, що з сеї середної школи булаб не могла користати українська молодїж, якої у брідській ґімназії перед війною було поверх 70. Броди — як відомо — лежать у вузшій воєнній области і через те нїкому з повіту не можна переноситись на постійний побут до самого міста. Практичне переведенє сеї постанови виключило від побираня науки в брідській ґімназії майже усю українську молодїж, яка головно рекрутуєть ся з незаможних селянських синів з повіту. Через замкненє міста Бродів прийшло ся би їм тратити дві кляси, тодї як їх товариші других народностий, сини бродських купцїв та інтелїґентів кінчили би в одному роцї дві кляси, що не остало би відтак без впливу на скількість інтелїґенції на території української Галичини.
Президія Загальної Української Ради, що — мимоходом кажучи — майже день-у-день інтервенїює то устно то письменно в наших справах перед усякими властями, звернула ся в справі шкоди, загрожуючої колишним українським ученикам брідської ґімназії, до ц. і к. начальної команди армії з просьбою, щоб українським ґімназіястам дозволено для продовженя науки в бродській ґімназії постійно поселитись в містї Бродах на час шкільного року.
Просьба ся стрінула ся з прихильною полагодою. І ось на основі розпорядку міністерства внутрішних справ з 7. марта 1916 ч. 4498 одержала президія Загальної Української Ради повідомленє, що начальна команда армії зізволила на те, щоб українські фреквентанти шк. державної ґімназії в Бродах могли постійно перебувати в Бродах, під умовою, що будуть безумовно мешкати в самім місті та опустять його тільки в часї ферій...
Подаючи отсе прихильне для нашої молодїжи рішенє начальної управи армії, не зайвим буде згадати, що і в письмі начальної управи армії і в рескриптї мінїстерства справ внутрішних до ЗУР. уживаєть ся постійно для означеня нашої національности слова: "української" — "ukrainisch". Доказом сього впрочім і послїдний урядовий комунїкат пресової кватири про незвичайно прихильне принятє презідії ЗУР. у ц. і к. Високости Архикнязя Фридриха. Се повинні собі написати в альбом ті наші урядовцї, які радіб і дальше жонґлювати вигідно для них слївцем "ruski", котре набрало ще спеціяльного значіня після російської адмінїстрації Галичини...
яв. Українські провідники у начального вожда
ВІДЕНЬ (Вл. кор.). Принятє д-ра К. Левицького і М. Василька начальним вождом заосмотрює тутешня кореспонденція "Information" отсими увагами:
"Оба провідники прийшли як речники української нації, якої подавляюча більшість серед найтяжших відносин показала ся до смерти вірна цїсареви й державі. Нїхто инший не є в станї значінє, високу вартість льояльности Українцїв так оцїнити, як архикн. Фрідріх, в якого руках спочиває оборона держави проти переважаючої російської інвазії. Се переконанє висловив архикнязь словами, які для Українцїв остануть незабутні, які означають найлїпше свідоцтво для хороброго, вірного державі поведеня українських війск, українських лєґіонїстів, як також народу і мати-муть як найбільше значінє для дальшого розвитку Українцїв в Галичинї й Буковинї, як також для їх становища в державі.
Нїяка нація не зустрічала стільки перешкод і небезпек в проявлюваню своєї льояльности, що граничний український нарід. Се дуже часто можна було сконстатувати ще в часах мира, коли не було мови про війну. Особливі національні відносини, особливо в Галичинї, спричинили, що льояльність Українцїв оставала найчастїйше без нагороди; що більше, вони мусїли почувати ся упослїдженими в порівнаню з малою ґрупою руссофілів. На наше здивованє деякі чинники підпирали між українським народом в Галичинї аґітацію, ведену Росією. В галицькім соймі, як також в парляментї, руссофіли знаходили приятелїв, а Українцїв упослїджувано, спинювано в розвитку, навіть гнетено. Дуже часто повставали зовсїм невірні думки про високу вартість Українцїв для держави. Аж війна вияснила сю справу і Українцї своїм геройством і постійністю усунули на все останні сумнїви. Цїннї скарби на будучність зібрали Українцї в бурливих днях війни, скарби, які внукам і правнукам уможливлять свобідний розвиток. Архикн. Фрідріх буде для української нації найпевнїйшим свідком, коли настане пора перебудови держави. Архикн. Фрідріх висловив українській нації подяку вітчини. Українцї можуть надїяти ся, що їх випробована, справжня вірність знайде повну оцїнку". 