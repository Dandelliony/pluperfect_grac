◦ ◦ ◦ ◦ ◦ ◦ ◦ ◦ ◦ ◦

Лїцитація коний. Мінїстерство рільництва зарядило, щоби конї, вилїчені в кінських шпиталях а непотрібні війску, були продані дорогою лїцитації рільникам і властителям лїсів, які викажуть ся відповідною лєґітимацією до закупна. Такі лєґітимації виставляє в Галичинї команда рільничої Централї районової. Рільники, заосмотрені такими лєґітимаціями, можуть брати участь в лїцитаціях, які відбувати-муть ся в кінських шпиталях всїх коронних країв. Перші лїцитації відбудуть ся дня 22 липня с. р. в отсих галицьких шпиталях: в Бохнї, Новім Санчи і Ряшеві.
Проти присяги. По донесеням польських дневників на днях вкінци устійнено формулу присяги для польського лєґіону. Тою присягою обовязують ся польські лєґіонери служити "вітчинї і королеви" та оставати у вірности супроти союзників Польщі, себто осередних держав. Від зложеня такої присяги відказала ся одна часть польських лєґіонерів, яку поки що інтерновано, а опісля будуть вони відправлені домів. Відмову присяги мотивують лєґіонери тим, що вони не бажають присягати королеви, бо монархічна форма правліня не відповідає їх переконаням. — В звязку з тою подїєю остають численні арештованя, які на днях переведено у Варшаві серед кругів, що аґітували проти згаданого тексту присяги. Щоби полагодити крізу в лєґіонї польська державна Рада видала відозву до народу, в якій між иншим кажеть ся, що "малий завязок польської армії не буде брати участи в боротьбі, щоби тим не зменшувати кадрів будучої польської армії".
Лягли головами. Дня 8. VII с. р. поляг від неприятельської міни геройською смертю хорунжий 9 п. п. Лев Пиць. Девятьнайцятлїтний хлопчина, палкої вдачі, відзначав ся все молодячою відвагою та завзятєм. За битви на ромунськїм фронтї на веснї сего року і за десяту італїйську офензиву був відзначений бронзовою і срібною медалю II кл. Спочив на віки щирий товариш, люблений своїми людьми провідник, надійний член суспільности. — В. й. п. 