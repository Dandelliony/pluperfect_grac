◦ ◦ ◦ ◦ ◦ ◦ ◦ ◦ ◦ ◦

Сїчові Стрільці. З кругів начальної управи Сїчових Стрільців просять нас помістити доповненє і поясненє до звітів про участь Сїчових Стрільців у здвизї дня 28. червня. Всїх Сїчових Стрільців в одностроях піхотинців і кінноти було не 189 а 262. До вправ ставало 3 чети, зложені з львівських, бориславських і ясеницьких стрільців. З огляду на малий простір не можна було чисто воєнних вправ виконати без деяких недостач. Сїчові Стрільці виконали три осібні точки: 1) хвати кріса, 2) рострільну і 3) почетний похід. Тому, що одна точка слїдувала за другою безпосередно, вийшло таке, що першу точку хвати кріса получено з рострільною на некористь Сїчовим Стрільцям.
Відгомін шпіонської афери Ґеровських. З Черновець доносять, що сестру Ґеровського, Ксеньку, випущено на свободу за кавциєю 10.000 корон, а жінку Олександра Ґеровського, як відомо, випушено вже давнїйше. Слїдство ще триває дальше, а радник Фіда візвав знова нових сьвідків, так що слїдство ще якийсь час перетягне ся. Черновецькі власти ведуть горшкові доходженя в тій справі, а тими днями мало приїхати з Відня двох полїцийних аґеетів. Як зачувати розправа не відбуде ся у Львові а у Відни.
В справі засудженя віцебурмістра Тернополя д-pa Горовіца дістаємо до поміщеня отсей комунїкат: "З огляду на те, що в українських і польських часописях появили ся невірні інформациї що до звісної афери в тернопільській міській радї, клюб радних Українців констатує: 1) що анї він як такий анї нїхто з його членів не носив ся в тій справі анї безпосередно, анї посередно, анї до правительства центрального, анї краєвого; 2) що не є згідне з правдою, немовби віцебурмістр д-р Горовіц не хотїв піддати під голосованє внесеня, поставленого головою клюбу о. Громницьким, мотивуючи своє поведенє тим, що засїданє жалібне вже скликане на слїдуючий день т. є. на пятницю 3. с.м., натомість є правдою, що д-р Горовіц заявив, що думає про скликанє окремого засїданя і скличе його на слїдуючий тиждень. — О. В. Громницький голова, о. М. Конрад секретар.
З побуту арх. Кароля Франца-Йосифа в Коломиї. Gazeta Wieczorna подає оттаку історийку, яка вяжеть ся з побутом престолонаслїдника арх. Кароля Франца-Йосифа в Коломиї. Підчас одної прогульки архикняжої пари автомобілем в гори, вступили вони до гостинниці в Надвірній, щоби поживити ся. Властителька гостинниці, не знаючи з ким говорить, оповідала арх., що має сина в Коломиї при піхотї і хоче як раз післати йому пять кор., та просила, чи "пан цуґсфірер" не передали би сих пять кор. синови. "Дуже охочо — відповів архикнязь Кароль — як тільки маєте до мене довірє". — Господинї принесла пять кор. а в додатку і клунок з білєм, та просила, щоби одно і друге передали синови. Арх. Зита відповіла, що то вона вже буде про се тямити. Коли архикняжа пара вернула з Коломиї, арх. завізвав до себе жовнїра, переказав йому поздоровленє від матери, а архикнягиня передала клунок з білєм і гроші, які в кишени арх. значно побільшили ся.
З хронїки шпіонажі. В краківськім судї находить ся тепер 10 осіб арештованих під замітом шпіонажі. Між ними є шайка, зложена з двох осіб з королївства польського і трох австрийських підданих з арештованим Влад. Пілїчевським, котрий був членом "Стрільця" і допускав ся крадежий оружя. Розправа відбуде ся в осени. 