Українцї у мінїстра внутрішних справ.

Комунїкат.
Відень, 24 сїчня 1917
У мінїстра внутрішних справ бар. Ганделя явила ся вчера президія Української Парляментарної Репрезентації, зложена з послів Романчука, д-ра Петрушевича і д-ра Л. Бачинського, з пос. проф. д-ром Ол. Колессою як заступником голови Українського Запомогового Комітету і Української Культурної Ради, щоб обговорити актуальні полїтичні плани, а також потреби українських втїкачів і евакуованих.
Конференцію, яка тягнула ся майже півтора години, розпочав провідник депутації, голова У. П. Р. Романчук, порушуючи важнїйші полїтичні справи. В першій мірі означено тут так само, як на конференції з президентом мінїстрїв ґр. Клям Мартінїцом, з цїлим натиском становище У. П. Р. проти відокремленя Галичини і вказано на потребу швидкого скликаня Державної Ради.
Опісля обговорено докладно домаганя Української Парляментарної Репрезентації й Українського Запомогового Комітету в справі втїкачів і евакуованих. Сї домаганя такі:
1) Як найбільше обмеженє евакуаційних заряджень.
2) Лєґітимації для делєґатів, які в цїлях опіки над втїкачами мають відвідувати евакуованих Українцїв в галицьких громадах.
3) Наданє українських священиків і учителїв для українськик втїкачів і евакуованих в Західній Галичинї.
4) Признанє державних підмог по думцї розпорядку з 30. падолиста 1916 ч. 60.745 також для евакуованих, які знаходять ся в инших повітах Східної Галичини як Сколє, Турка, Жидачів, Львів, Жовква, Перемишль і ин.
5) Належне удержуванє стану худоби евакуованих або відшкодованє.
6) Дїйсне переведенє державних підмог по думцї висше наведеного розпорядку для повітів: Городок, Добромиль, Лїско, Мостиска, Яворів, Тїшанів, Старий Самбір і Самбір.
7) Випущенє з бараків і окремих громад тих втїкачів і евакуованих, які хотять і можуть вернути до дому, і доставленє тих сезонових робітників, які вернули з заграницї і є примусово держані в Освєнцїмі, до їх бараків або до дому.
8) Полїпшенє харчів у всїх бараках, особливо в Ґредіґ (недоїданє) і Хоцен, і заосмотренє втїкачів в одїж і обуву централею одїжи І. Fischhofgasse 3.
9) Знесенє обсерваційної стації в Угорськім Градищи, де плекаєть ся пятнистий тиф і инші епідемії, як кір, — бо вона є огнищем зараз і взагалї панують в нїй неможливі санїтарні відносини.
10) Перенесенє ґімназіяльних курсів з Кірхберґу до Ґмінду і наєм на сю цїль тамошного вільного шкільного будинку та безпроволочне справленє наукових засобів.
11) Установленє для всїх українських шкільних курсів в Західній Австрії (Відень, Ґмінд, Хоцен, Вольфберґ) шкільного інспектора Українця.
12) Підвисшенє підмог для висших станів.
На конференції покладено особливий натиск на обмеженє евакуаційних заряджень, опіку над евакуованими в Західній і Східній Галичинї і удержуванє їх худоби, полїпшенє харчів і одїжи, а також підвисшенє запомог для висших станів, уможливленє повороту до незагрожених повітів, дбанє про релїґійні і культурні потреби і інспекторат для українських шкільних курсів.
Мінїстер виявив велике заінтересованє для обговорюваних справ і приобіцяв прихильне полагодженє окремих бажань. 