Проф. Яґіч про Шевченка.

"N. Fr. Presse" з 27. с. м. приносить п. з. "Taras Schewstchenko, ein biographisch-kulturgeschichtliches Bild des kleinrussischen (Ukrainischen) Dichters" отсї книги проф. Яґіча з приводу книжки Єнзена про Шевченка:
Славнозвісний знавець богатьох славянських лїтератур, шведський історик лїтератури і поет д-р Альфред Єнзен, директор заложеної в Стокгольмі, тепер уже дуже богатої біблїотеки Інститута Нобеля, в рядї своїх численних праць, в яких визначні поети і письменники славянських лїтератур по части в шведській, по части в нїмецькій мові були обговоренї або також переложені, власне тепер присвятив чудову малу працю українському поетови Тарасови Шевченкови.
Свою студію називає він "житє поета", одначе обнимає вона в двох частях не тільки житєву долю поета, але також історичне представленє головного предмету його творчости, України, і всесторонну аналїзу його поетичної творчости. Книжочка написана незвичайно живо, повна ентузіязму і подиву для поета, якого не тільки автор як добрий знавець лїтератури сам приняв до свого серця, але також умів зробити симпатичним для читачів сеї гарної студії. Його представленє дає дуже виразний, яркими красками намальований образ житя поета, приправлений автобіоґрафічними виписками.
Перед нашими очима живо виступає справжний мученик по части свого соціяльного положеня, по части своєї любови свободи. Недоля, яку мусїла пережити богато обдарована артистична вдача кріпака в першій молодости, і яка більша недоля, яка його зустріла по увільненю, властиво по викупі з кріпацтва, як засланого в солдати за деякі гріхи, сповнені з наївної необережности, себто на вислови в його поезіях, просто потрясає кождого читача в сїм представленю. З нїжним зрозумінєм проаналїзовані й оцїнені з ріжних становищ самі поезії. Автор говорить про поета з найвисшою похвалою і хотїв би його поставити в перший ряд великих славянських поетів.
В дійсности ся справжня поетична вдача, яка побіч дуже численних блискучих описів природи і нїжних висловів почувань грішить деякими пересадами, які противлять ся доброму смакови, повинна вдоволити ся наказуючим пошану другим рядом. Обєктивно беручи, для самоука, який в своїм житю мусїв зазнати богато недолї серед найсумнїйших відносин, також осягненє сеї духової висоти є гідне подиву. 