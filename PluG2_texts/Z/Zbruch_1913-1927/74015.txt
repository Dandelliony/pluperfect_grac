◦ ◦ ◦ ◦ ◦ ◦ ◦ ◦ ◦ ◦

Україна на мировім конґресї.
ЦІРІХ, 4. грудня 1917. Між теперішним рос. провізоричним правительством в Петроградї і Українською Центральною Радою в Київі ведуть ся переговори в справі одностайного поступованя що-до мира. Лєнїн прирік Український Центр. Радї відповідну скількість представників на мировій конференції, котрі боронити-муть державної окремішности України.
Півмілїонова українська армія,
ВІДЕНЬ, 4 грудня 1917. "Slavische Korrespondenz" доносить: Союз Визволення України одержав від свойого представника в Стокгольмі таку телєґраму: До Української Републики прилучили ся всї українські ґубернїї з виїмком Одесси. Щоби скріпити новий державний лад на Українї, стягнув український мінїстер війни з фронту 360.000 жовнїрів. Мінїстер війни має до розпорядимости разом з війсками, які передтим були на Українї, півмілїонову українську армію.
Переговори про завішенє оружя.
ВІДЕНЬ, 4 грудня 1917. Урядово доносять: Російську делєґацію для заключеня завішеня оружя привитав вчера по полудни в год. 4 начальний комендант Сходу ґенерал полевий маршалок князь Лєопольд баварський короткою промовою. Потім розпочали ся переговори над заключенєм завішеня оружя, в котрих під проводом шефа ґенер. штабу ґенерала Гофмана беруть участь заступники нїмецьких сухопутних і морських сил, як також повновласники найвисших управ армій Болгарії, Австро-Угорщини і Туреччини.
Нинї переведено загальну дебату над поодинокими точками. По полудни відбули ся спільні засїданя комісій. Найблизше повне засїданє 5. с. м. перед полуднем.
Посередництво Америки? Ґенерал Джонсон у Троцького.
БЕРЛЇН (Прив.) Російська іскрова стація телєґрафічна в Царськім Селї надала дня 2. грудня таку телєґраму:
Вчера (4. грудня) відвідав ґенерал Джонсон, шеф американської місії, товариша Троцького в смоленськім інститут. Ґенерал заявив, що на разї не може ще промовляти іменем американського правительства бо власть Ради й народних комісарів ще не признана, але він явив ся, щоби навязати зносини, вияснити положенє й усунути непорозуміня. Генерал Джонсон розвідував ся, чи нове правительство стремить до того, щоби злїквідувати війну разом зі союзниками. Він був тої думки, що союзники ледви зможуть взяти участь в переговорах 2 грудня.
Троцький заявив, що союзники могли б слїдити кожду фазу мирових переговорів й кождої хвилї прилучити ся в пізнїйшій стадії до переговорів.
Джонсон спитав, чи він може ту відповідь передати свойому правительству й заявив в кінци, що час протестів й погроз проти власти ради вже проминув, коли тільки коли небудь був.
На запит Джонсона, чи народний комісар обстоює при заяві в справі того, що зайшло (а саме протестів членів американської війскової місії), відповів Троцький, що справа полагоджена заявою ґенерала, що "пора погроз й протестів проти власти ради вже минула". 