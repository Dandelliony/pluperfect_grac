Опікуни гноблених Москвичів. — Поворот до католицької церкви.  — Зміна віроісповіданя у Львові. — За напад на епископа Пфлюґера. — Зелїзниця здовж Африки. 

Опікуни гноблених Москвичів. Росийські націоналїсти від проводом ґр. Бобрінського й Савенка ладять ся до великих виступів на зборах "Ґалїцко русскаго общества" в оборонї "гоненія русских в Галициї". Збори сї мають відбути ся 25. марта ст. ст.
Поворот до католицької церкви. Торік вивіз був з Галичини русофільський батюшка Крохмальний чотири Сестри Василиянки до Америки і вони зложили були в нюйорській церкві ісповіданє православної віри перед відомим добродїєм Общества ім Мих. Качковського, архиєреєм Платоном. Та ось тепер дві сестри Ч. С. В. В. заманені Крохмальним на службу православію, Андрея Боса і Михайлина Струх навернули ся уже і перед кількома тижнями зложили в катедральній гр. кат. церкві в Філядельфії віроісповіданє католицької віри.
Зміна віроісповіданя у Львові. В місяци січни змінило у Львові 28 осіб віроісповіданє; 20 осіб перейшло з греко-кат. обряду на римо-кат., один протестант і дві Жидівки перейшли на римо католицизм, а оден Жид, оден католик і три католички перейшли на протестантизм.
За напад на епископа Пфлюґера. В четвер відбув ся перед віденським карним трибуналом процес проти Германа Прінца, котрий напав в лїтї минулого року на епископа-суфраґана Пфлюґера. Прінц, неправесний син сїльської зарібницї родив ся 1885 р. а виховував ся серед крайнопоганих житєвих відносин так, що житє його зійшло між вязницею, психіятричною клїнїкою
та заведенями для хорих на умі. Він без нїякої особистої причини зранив тяжко епископа ножем в лопатку — як зізнав—тому, аби звернути увагу суспільности на долю людий, яких випущено з заведеня для божевільних. Епископ Пфлюґер, що вже зовсїм здоровий, явив ся на розправі яко сьвідок та заявив, що прощає  обжалованому його вину. Трибунал засудив Прівца, котрий був вже кілька разів караний за крадїжи і підпал, на два лїта тяжкої вязницї.
Зелїзниця здовж Африки. Будова зелїзницї, що має получити два протилежні кінцї Африки, а се ріг "Доброї Надїї" з египетським Каіром, доходить вже до кінця. Треба збудувати ще 1440 кільометрів, щоби получити ті протилежні країни безпереривною майже лїнїєю. На озерах і в горішнім бігу Нілю будуть курсувати пароходи, які будуть лучити перервані водою зелїзничі стациї. Будова сеї зелїзницї мимо ріжнородних перешкод так з огляду на сам терен, як і з причини підсоня, диких зьвірів, білих муравлїв та ворожого поведеня тубильцїв, поступає завдяки енерґічній праци Анґлїйцїв дуже швидким темпом, так що в однім дни прибуває 1 6 кільометра зелїзничої дороги. В 1905. роцї дійшла ся зелїзниця до водопадів Вікториї в Родезиї, віддалених о 2640 кільометрів від Капштату. Звідси посунула ся на північ до Брокен Гіль, центра мінеральних богацтв і до границї Конґа. Доведена вона вже до Елїзабетвіль в державі Конґо, 3712 кільометрів від Капштату. До сеї місцевости доходять вже правильно поїзди. З півночи вдерла ся вже зелїзниця на просторі 2240 кільометрів через Хартум в Суданї в само серце Африки. Інжінєри є пересьвідчені, що найдальше в протягу 900 до 1000 днїв зелїзниця буде готова. Очевидно що зелїзниця не заступить простої морської дороги до Капштату, за те отворить Анґлїйцям середину африканської землї для експльоатациї, випустить на схід і захід відгалуженя і стане ся великою комунїкацийною артериєю. 