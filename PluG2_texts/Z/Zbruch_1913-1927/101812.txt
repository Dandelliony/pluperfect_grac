◦ ◦ ◦ ◦ ◦ ◦ ◦ ◦ ◦ ◦

На першому мировому засіданні у Ризі Йоффе гостро протестував проти становища польського уряду до Петлюри і грозив наступом, як що воно не зміниться.   В звязку з контрнаступом большевиків на правому крилі армії У.Н.Р., для якого вони стягають що-раз нові сили, та пробуванням в Одесі Раковського, — в румунських військ. колах безпокояться можливою новою авантюрою з боку сов. військ.   15-го ц. м. відбулось у Женеві перше трьохгодинне засідання Союза Народів.   До Союза Народів належить досіль 41 держав, із котрих 27 згідно з версальським миров. договором, 13 на спеціяльні запрохани, та 1 наслідком миру в Сан-Жермен. 11 держав, м. и. Україна, Австрія й Болгарія внесли заяву приняти їх до С. Н.   Американська палата депутатів складатиметься після нових виборів із 293 республиканців, 139 демократів, 1 соціяліста й 3-х членів инших партій. Республиканці придбали 61 місць.   Президент Гардінґ висказався проти участи Америки у бльокаді сов. Росії, бо Америка ні з ким не воює. Він-же заповів свою рішучу акцію ради загальної всесвітньої демобілізації.   В Ірляндії відбувся штрейк залізнодорожників, які не хотіли вести амуніції для анґл. війська й поліції.   Англійська палата депутатів приняла у третьому читанні 183-ма голосами проти 52-ох — законопроект про широке самоврядування в Ірляндії.   Плебісцит у Гор. Шлезьку назначений на 28. січня. Цей термин відповідає бажанню Польщі; Німеччина хотіла пізнішого речинця.   10-го ц. м. зібрались нові австрійські національні збори на перше засідання.   Італія та Югославія заключили угоду в справі взаємних кордонів та марійського питання. Мировий договір із 9-ти п.п. підписали обі сторони 12-го ц. м. у Рапалльо.   Відшкодування, яке Франція домагається від Німеччини, виносить 200 до 220 міліярдів франків.   Помер найстарший член баварської династії Кобурґів, кн. Людвик Баварський, великий приятель мистецтва, особливо театру, — у 89½ р. життя.   Швейцарський закон про введення 8-ми годинної праці на залізн. шляхах, у пошті, телєґрафі й телєф. — принято народнім голосуванням 396.000 голосами "за" та 271.000 "проти".   Анґл. уряд видав наказ топити совітські підводні лодки. Чічерін післав ноту протесту, на котру Керзон, зі свого боку, відповів, що Анґлійці не гадають ждати, поки большевицькі підводні лодки будуть топити їхні кораблі: адже заповів це один з членів московського уряду у промові при урочистому спускові першої лодки.   Анґлія відмовилась від арешту й конфіскати приватної власности німецьких громадян.   Сов. уряд ультимативно зажадав від Вірменії права на користування залізничими шляхами для сов. і кемалістських військ. Вірменія відмовила.   [Воля, 20.11.1920] 