Соймова виборча реформа. — Міжнародне положенє

СОЙМОВА ВИБОРЧА РЕФОРМА 
Проект д-ра Лєа.
Вчерашна N. Fr. Presse доносить, що д-р Лєо зладив проєкт в справі повітових рад який складається з трох частий. Перша часть постановляє, що чотири куриї при виборі повітових рад будуть задержані; друга часть містить законодатні приписи, щоби не допустити до майоризациї одних курий другими. В тих двох частих, пише N. Fr. Presse, зроблено уступку для консерватистів. Третя часть є альтернативна й обіймає: а) усуненє безпосередного виборчого права, а введенє посередних виборів на основі ценза; основою сього ценза мають бути без посередні державні податки, які підлягають додаткам; б) задержанє посередних виборів до повітових рад, але з узглядненєм суспільних й економічних інтересів кляс населеня управнених до голосованя та з усуненєм вірильних голосів начальників громад.
Подаючи сей проєкт д-ра Лєа, пише від себе N. Fr. Presse, що вже майже всї польські сторонництва згодили ся на нього, та що компроміс вже недалекий. Одначе на дїлї так не було.
Консерватисти проти формули д-ра Лєа.
Вчерашна вечірна Die Zeit ось-що пише про вчерашні віденські переговори: Заходи польських демократів довести до компромісу в справі реформи що до повітових рад доси не довели до жадного результату з уваги на те, що польські консерватисти відкидають формули д-ра Лєа. Наслідком безуспішности переговорів не збереть ся в четвер (нині) комісия виборчої реформи у Львові. Поки-що буде ся ще дальше вести переговори у Відни.
Вчерашні переговори.
Офіцияльні переговори поки-що ведуть ся лише між польськими сторонництвами. Вчера пополудни відбула ся нарада у мінїстра Залєського, в якій крім демократів і консерватистів взяв вже участь також і пос. Старінський. Нарада тривала від 4-ої години пополудни до 8-ої години вечером. В нарадї взяв участь також мінїстер спільного скарбу д-р Білїнський. Дальших конференцій вже не заповідано з огляду, що вчера вже все основно продискутовано.
Становище Українців.
Українські посли, як звісно, не беруть офіцияльної участи в переговорах. На запрошенє премієра з'явив ся тільки у нього, як ми вчера доносили, голова Українського Клюбу д-р Кость Левицький і поінформував ґр. Штірка про українське становище до польських пропозиций про повітові ради. Як доносять часописи, українські посли не годять ся на проєкт д-ра Лєа. Як доносять часописи, вчера мав відбути пос. д-р К. Левицький також неофіцияльну інформацийну конференцию з д-ром Лєом, на якій сей останний поінформував голову Українського Клюбу про хід переговорів серед польських сторонництв і спитав ся про становище Українцїв. Як подають часописи, д-р К. Левицький мав заявити, що не акцептує сеї формули.
Вчера прибув до Відня віцемаршалок галицького сойму епископ Чехович і взяв участь в нараді українських послів в справі соймової виборчої реформи.
Сумнїви.
На корисне полагодженє галицької соймової виборчої реформи напирає центральне правительство і навіть двірські круги. Правительству ходить передовсїм про малий фінансовий плян, а династиї про спокій в Галичинї, який вже серіозно відбиваєть ся на політичнім житю цїлої держави. Крім того оба чинники хотїли би намісникови Бобжинському дати змогу лишити ся на становищи намісника Галичини. Але мимо того таки появляють ся чутки, що польські консерватисти, без огляду на наслїдки не уступлять зі свого становища і розібють кількалїтні заходи намісника д-ра Бобжинського в справі ухваленя виборчої реформи до галицького сойму.
Димісия намісника д-ра Бобжинського.
Намісник д-р Бобжинський, як доносять часописи, подав ся вже до димісиї і не бере ніякої участи в переговорах в справі соймової виборчої реформи.
Як довідуємо ся, центральне правительство напирає з усеї сили на те, щоби ухвалено соймову виборчу реформу, але заявило, що навіть коли би переговори розбили ся, димісия намісника Бобжинського не буде принята. Здаєть ся одначе, що д-р Бобжинський таки стояти ме дальше при своїй димісиї. В такім случаю прийшов би на його місце один з висших урядників, здаєть ся, віцепрезидент намісництва п. Ґродзїцький. Галицький сойм розвязано би в найблизшім часї і відбули ся би ще раз останні вибори на основі старої виборчої ординациї. Людовцї заявляють, що коли мати муть запоруку, що сї вибори відбудуть ся коректно, то вони не виступати-муть проти малого фінасового пляну в державній радї. Українці свого становища в парляментї — як пише віденська преса — не змінять, хоч би і дістали таку запоруку. МІЖНАРОДНЕ ПОЛОЖЕНЄ 
 Сербія схилюєть ся до Австриї.
Білгородський кореспондент Di Zeit довідуєть ся, що зі згляду на послїдні непорозуміня Сербії з Болгариєю і прикрі досьвіди, пороблені в граничних питанях, полїтичні круги переконані, що слїд би навязати можливо приязні зносини з Австро-Угорщиною. По закінченю війни була би до сего найліпша нагода.
Австрия, Росия і Поляки.
В часописи День ґр. Олїзар і посол Димша дають оцїнку відношеня Поляків до можливої війни між Австриєю і Росиєю. На їх думку, Поляки не можуть бажати
сеї війни, бо вона відбула ся би на їх териториї, зруйнувала би спокійних горожан, а польському народови не дала би нічого. Коли Росия вийде побідницею і прилучить до себе ще часть заграничних польських земель, то по словам ґр. Олїзара "3—4 мілїонів Поляків, котрих Росия- побідниця прилучить до себе, не змінять внутрішного відношеня сил і не заставить перемінити істнуючий проти-польський курс. І нема нїяких причин догадувати ся, що побудники схочуть перемінити проти польську політику, котра дала їм побіду".
А коли побідить Німеччина, то "з переходом части росийської Польщі до Німеччини корінне польське населенє підпало би ґерманїзациї, більше страшній для нас, Поляків, чим навіть нинїшний націоналїстичний курс Росиї.
"Побіда Австриї поведе за собою скріпленє малоруських або українських елементів, що знова противорічить реальним інтересам росийських Поляків.
"Перейдемо тепер до другого питаня, — як поводитимуть ся Поляки, коли пічнеть ся війна? В дійсности відповідь на се є в відповіди на перше питанє. Раз Поляки, на випадок війни, нїякої реальної користи не можуть дістати, тому нема жалю, щоби вони дійсно бажали і стали би виявляти поміч другій державі, а не сій, котрої вони є горожанами".
Посол до думи Димша вказує на иншу причину, ізза якої війна для Поляків некорисна.
"Коли судило ся війнї відбути ся, то її театром будуть польські землі росийських Поляків, в разї нашого відступленя, або австрийських, коли ми перейдемо в офензиву. Нам Полякам прийдеть ся бити з австрийськими і німецькими Поляками. Нїодин розумний Поляк не буде бажати сеї війни." 