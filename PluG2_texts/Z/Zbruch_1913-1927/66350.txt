Голос "Общеросса".

Львів, 22 мая 1917.
Професор київського унїверситету Шульгин належить до найзавзятїйших визнавцїв "одности" всїх "русских" племен. З сього погляду він від десятилїть поборює український "сепаратизм" у своїм дневнику "Кіевлянинї". Із свойого ворожого українству становища не зійшов проф. Шульгин і тепер, коли на Українї піднесли ся так високо хвилї національної української свідомости й активности. В своїм дневнику він боронить "общерусскости" перед українським сепаратизмом тай закликає своїх однодумцїв до боротьби проти української небезпеки. Одначе між передреволюційними напастями Шульгина на українство і теперішними його виступами є замітна ріжниця. Щоби завважити се, вистане прочитати хочби закінченє одної з його недавних противукраїнських статий в "Кіевлянинї". Заложивши руки над претенсіями "сепаратистів" до захопленя всього публичного житя "південної Росії" і накликавши до боротьби за "один народ", старий україножер вкінци таки трохи рефлєктуєть ся супроти сили й стихійности українського підєму і пише:
"Але між вязнями старого режіму та нами буде велика ріжниця. Як не тяжко булоб нам, якби не ображали наші найбільш дорогі почутя — зрадниками "пораженцями" ми не будемо. Є дещо, що висше всього иншого, важнїйше і глибше. Нам буде тяжко, коли Київ, з матери міст російських зробить ся жерелом українського "відщепенства". Але всеж се є без порівнаня лекше, нїж навіть думка про те, що на вулицях міста будуть снувати ся пруські мундури і нїмецький маґістрат буде рішати, в якій мові мають відбувати ся дебати в міській думі. Як та мати на судї Соломона, коли її дитину премудрий цар приказав розсїкти на дві половини, так як дві жінки сперечали ся за нього, так і ми готові віддати Київ нашим братам, що помиляють ся, аби не віддати його ворогам".
Наводимо сей голос рефлєксії чільного провідника "малоруских общеросів", аби показати, що трохи за швидка була радість польських ґазет [з учорашною "Gazet-ою Wieczórn-ою" на чолї] ізза тої небезпеки, яка буцїм-то грозить українству від прихильників ідей п. Шульгина. 