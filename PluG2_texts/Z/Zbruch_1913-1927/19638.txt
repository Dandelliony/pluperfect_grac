 ◦ ◦ ◦ ◦ ◦ ◦ ◦ ◦ ◦ ◦ 

Вирок в Мараморошській розправі.
МАРАМОРОШСЬКИИ СИГІТ. (Ткб.) Нинї в полудне оголошено вирок в розправі проти Русинів. 32 обжалованих засуджено за підбурюванє проти держави і релїґії, 23 увільнено. Найвисшу кару півпята року одержав головний обжалований Кабалюк, инших засуджено на кари від 6 місяців до півтретя року; всїх засуджено на грошеві кари; Кабалюка на 100 К кари. Засуджено також на поношенє коштів розправи, кождого на 100 корон.
Нова корабельна лїнїя.
БУДАПЕШТ. (Ткб.) Як доносять часописи, угорське правительство по розвязаню договору з "пулем" задумує утворити власну корабельну лїнїю Рєка Ню Йорк. Тов. "Кунард" заявило, що готове уладити таку лїнїю.
Відгомін динамітового замаху в угорськім соймі.
БУДАПЕШТ (Ткб.) На вчерашнім засіданю сойму президент, створивши наради, висловив радість з причини виратованя епископа Мікльошія та внїс, щоби сю енунцияцию записати в протоколї.
Пос. Польонї, згоджуючи ся з внесенєм президента, домагав ся, щоби на вічну памятку справи, вписати до протоколу назвища жертв, котрі згинули в Дебречинї, щоби так вшанувати їх яко жертви за мадярську національну справу. Президент зазначує, що не слїд при подібних справах порушати полїтичні питаня.
Пос. Польонї заявляє, що не хоче порушувати полїтичних питань, але вважає конечним сконстатувати, що мотиви замаху були полїтичні і що виновника замаху можна найти певно серед скрайних румунських сторонництв.
Пос. Пай (Румун) протестує проти сего.
В дальшій части прийшло до острої перепалки між Польонієм і румунським послом Вайдою, котрий зазначив, що партия независимости мала серед себе чоловіка, котрий доконав замаху на президента палати.
Внесенє президента разом з додатком пос. Польонїя, щоби до протоколу виписати назвища жертв, котрі згинули в Дебречинї, принято.
Потім президент упімнув сих послів, котрі висловили ся уємно про офіцирів парляментарної сторожі.
Приступлено до дневного порядку і почато дискусию над субвенціонованєм товариств пароплавби.
Замах на ґубернатора Рєки.
РЄКА. (Ткб.) Вчера в ночи в огородї палати ґубернатора вибухла бомба, але не заподїяла нїякої шкоди. Полїция арештувала два індивідуа підозрілї в виконаню сего замаху. Один з арештованих має походити з Копенгаґи.
РЄКА. (Ткб.) Арештованих тут учера двох люди, підозрілих, що підложили бомбу в огородї палати ґубернатора, випущено на волю, бо доказали своє алїбі.
Повстанє проти Грециї.
САНТІ КВАРАНТА. (Ткб.) Вибухло тут повстанє і проклямовано автономію. Вивішено прапор. Грецькі власти усунено. Сильний відділ повстанців заняв місто. Грецький ґубернатор повідомив своє правительство, що не може здавити революцийного руху і побоюєть ся проливу крови. Також в Дельвіно вибухло повстанє. 1500 повстанців стоїть під містом, а дальших 2000 маширує на Дельвіно. 