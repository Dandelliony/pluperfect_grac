◦ ◦ ◦ ◦ ◦ ◦ ◦ ◦ ◦ ◦

Оборот льняним билинєм і льняним прядивом і клочєм. Мін. розпорядок постановляє: Льняне билинє можна продавати, о скілько не має ся осібного дозволу мінїстерства рільництва і торговлї, лише австрійським фабрикам, які не є получені з прядїльнями. Вироблений лен (повісма) мусить кождий господар предложити до закупна Централї Союза австрійських прядїлень в Трутнї. Свобідно продати можна вироблений лен лиш тодї, коли Централя відмовить ся від закупна або взагалї до 21 днїв по зголошеню не дасть рільникови відповіди, чи член закупить, чи нї. В тій цїли належить зберегти посвідку наданя зголошеня. Кр. Тов. госп. "Сїльський Господар" у Львові.
Дир. д-р Стефан Федак вертає. Вп. Федакова одержала від свого мужа, котрого вивезли були російські власти як одного з заложників м. Львова, телєґраму такого змісту: "Вільний приїду 18-го, здоровлю Стефан". — Телєґрама зложена в нїмецькій мові і надана імовірно з дороги в Швеції.
Про відкритє павільону Укр. Сїч. Стрільцїв на виставі воєнній у Відни дня 1. с. м. пишуть нам в доповненю нашої депеші в тій справі ось що: О год. 6. попол. зібрали ся у павільонї представники дирекції вистави: полковник Йон, директор воєнного музея, капітан Ґрассер (Grasser) з президіяльного бюра мінїстерства війни, надпоручник Віцман — будівничий вистави, промисловець Красль ф. Трайсенеґ та директор Кофлєр, а з української сторони члени: З. У. Ради, Боєвої Управи, Союза визволеня України, Жіночого комітету, Сїчи і ин. Іменем б. управи промовив голова її д-р К. Трильовський, представляючи історію основаня українського лєґіону і зазначуючи, що на поклик Г. У. Ради і б. управи зараз в першім місяци війни зголосило ся над 27.000 охоткиків до У. С. Стрільцїв. Бесїдник представив також попередну довголїтну працю української інтелїґенції на тім поли, а то в товариствах "Сїчи", "Сокола" і "Сїчові Стрільцї". Праця та не лиш була приготовною роботою на случай війни з Росією, але рівночасно була вона незвичайно успішна протидїланєм проти затїй москвофільських. В громадї, де було хочби одно таке товариство — аґітація москвофільська не мала найменших виглядів! В павільонї УСС. побачать видцї не лиш фотоґр. знимки інтересних сцен з житя наших УСС. в полю але і визначних та заслужених їх провідників та тих висших офіцирів ц. і к. армії, під котрими наші УСС. бороли ся, або котрих особлившою опікою тїшили ся. Видцї побачать також інтересні статистичні викази, карту України і карту тих доріг, котрими ішли УСС. проти відвічного ворога українського народа. Бесїдник зазначив вкінци, що се не перший раз Українцї орґанїзують українських добровольцїв в оборонї Австрії, бо таке саме дїяло ся і в 1848 та 1849. Так переповів коротко історію тих орґанїзацій, по чім показав рукою на прапор української ґвардії з 48 р. (Яворівської) та на ленту даровану материю австрійського цїсаря архикн. Зофією баталїонови укр. стрільцїв в 1849 р. Вкінци віддав іменем б. управи павільон в руки дирекції вистави. Її іменем промовив тепер полковник Йон, дякуючи за устроєнє вистави У. С. Стрільцїв, що доказує в так наглядний спосіб патріотизм укр. населеня, почім референт б. управи проф. Боберський почав опроваджувати гостей по виставі, пояснюючи змаганя поодиноків експонатів. На кінци гостї повписували свої імена в памяткову книгу, а полковникови Йонови представляно присутних офіцирів УСС. між ними панну хорунжу Галєчківну, котру п. Йон запросив на найблизші днї до воєнного музея в цїли знятя портрету одним з визначних малярів.
Про стан переговорів у польській справі принїс краківський "Illustr. Kurjer Codz." ось яку заяву, передруковану з пйотрківського орґану Н. К. Н.: "Переговори в польській справі між Австро-Угорщиною і Нїмеччиною приняли, правда, в останнїх тижнях живійше темпо, одначе ще не дїйшли до стадії, яка допускала би якісь публичні заяви." — Тим самим спростовано подані також у нас недавні донесеня про близьке рішенє польського питаня.
"Рѣчь" про вихованє галицьких дїтий в Росії. "Рѣчь" містить цїкаві подробиці про відношенє галицьких москвофілів а з окрема Дудикевича до виселених дїтий: На приюти і наукові заведеня тих дїтий дало російське правительство до рук Дудикевича запомогу в квотї 100.000 рублїв, до того виплачувало йому на ті самі цїли місячно по 60.000 рублїв. Одначе тими фондами меньше користувала ся молодїж а більше Дудикевич і його галицькі товариші. Тому мінїстерство просвіти само заопікувало ся дїтьми у шкільнім віцї, закладаючи в Ростові над Доном окрему ґімназію для учеників в Галичинї. Хлопцїв після зложеня іспиту розміщено по відповідних класах. Та близько 60 хлопцїв не принято до ґімназії мимо зложеня ними іспиту з огляду на обовязуючі в Росії обмеженя що до віку. Їх видалено з приюта для виселенцїв в Ростові, визначуючи їм на удержанє по 8 рублів місячно. Не позволено їм взяти з собою нїчого крім білизни. Одному з видалених хлопцїв дозволили забрати з собою і постїль. Хлопець не маючи гроший на прожиток продав простирало, щоби купити собі хлїба. Ся продаж викликала підозрінє у полїції — і хлопець станув перед мировим судом в Ростові обжалований о крадїж простирала. Судія видав вирок, яким увільнив молодого "злочинця" від обжалованя. 