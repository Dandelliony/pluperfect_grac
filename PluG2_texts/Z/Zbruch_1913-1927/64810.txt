◦ ◦ ◦ ◦ ◦ ◦ ◦ ◦ ◦ ◦

Переговори в справі відокремлення Галичини. Польські дневники доносять, що презес польського кола д-Р Білїнський в найблизших днях предложить президентови мінїстрів гр. Клям-Марінїцови вироблений парляментарною комісією кола проєкт відокремленя Галичини, та пояснить йому польське становище в тій справі. Зараз після того буде д-р Білїнський в тій самій справі переговорювати з представниками нїмецького національного союза.
Нові лицарі "золотого руна". Цїсар надав ордер "золотого руна": кн. Конрадови Гоґенльоге Шіллїнґсфірст, першому гофмайстрови, ґр. Йоганови Вільчекови за його заслуги на поли добродїйности та ґр. Карлови Шенборнови, шефови графської родини, яка рівняє ся з суверенними князївськими родинами.
Переклад Воскресного Євангелія. Долучаємо до нинїшного числа нашої часописи переклад воскресного Євангелія, одобрений духовною властю у Львові. Переклад провірили окрема комісія під проводом ВСВ, ґенерального вікарія о. Андрея Білецького, яка відбула засїданє дня 11. цвітня 1917 р. в монастири СС. Василянок при участи прал. о. Із. Дольницького, о. рад. Юлїяна Дзеровича, о. рад. Леонїда Лужницького, о. д-ра Константина Богачевського, проф. д-ра Кирила Студинського і директора д-ра Остапа Макарушки. Було би вказаним, щоби наше духовенство покористувало ся сим авторизованим перекладом і відчитано його на Великодній лїтурґії попру церковно-словянський текст. Долучений переклад вийшов коштом і заходом Ставропигійского Інститута у Львові. 