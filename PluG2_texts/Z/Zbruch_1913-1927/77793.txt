Як фабрикуєть ся "польський Львів."

Львів, 14 марта 1918
Факт, що правительственний комісар м. Львова п. Рутовський сміє відбирати голос представникам українського населеня за уживанє української мови, є тільки зверхним манїфестаційним висловом тої системи, завдяки якій Поляки можуть назвати столицю українських володарів Галицько-Володимирської держави "польським Львовом".
Ся система працює з точністю найлїпшого механїзму в усїх обоастях як приватного так і публичного житя, при дїяльнїй участи всїх Поляків, як тих, що живуть тільки приватним житєм так тих, що займають публичні становища. Пригляньмо ся сьому механїзмови.
Зачнім від приватних відносин.
Коли польська родина приймає слугу української народности, то від першої хвилї працює над спольщенєм її. Висміваєть ся українську мову і кажеть ся їй говорити по польськи. Забороняєть ся їй святкувати свята гр.-кат. обряду, бо "паньство святкують рим.-кат. свята. Представляєть ся все українське як хлопське, низше, гідне погорди, чого треба соромити-ся. Все, що "панству" у слуги не подобаєть ся, зводить ся до того, що се тільки "хлоп Русїн" такий нездара. Питаємо, якої національної свідомости треба у простої дївчини або парубка, щоб серед таких відносин встояти при своїй народности?! Особливо, що "панство" ведуть своє дїло безупинно; коли служба добра, грозять викиненєм з неї, як слуга не "перейде на польське", себто рим.-кат. обряд. Таке в катеґорії найнизшої служби, яку все можна дістати.
В катеґорії висших служб справа представляєть ся так, що тут польський службодавець просто ставить за умову рим.-кат. обряд як зверхнїй доказ польськости. Дозорець в лїпшій каменицї, льокай, кухарка, покоївка в богатших панів, послугач, возний і всяка инша служба по підприємствах мусить бути з правила рим.-кат. обряду; инакше лїпшої служби не дістанеть ся. А як дістанеть ся, то тільки як приману; по якімсь часї, коли принятий на службу переконав ся, ще вона добра для нього, грозить ся викиненєм, як не принесе свідоцтва, що перейшов на рим.-кат. обряд або хоч перевів на нього дїти, щоб віддати їх на жир польським учителям і польським катехитам.
Такі відносини в домашній службі і по всїх приватних бюрах, підприємствах і т. п.
Такі самі відносини панують також у всїй публичній службі: не тільки в управі міста, але також в усїх автономічних і державних урядах у Львові.
До служби в управі міста Львова приймаєть ся тільки римо-католиків: при трамваю, при пожарній сторожі, на посадах возних, словом у всїх підприємствах міста Львова греко-католик се "білий крук" — тай то тільки до часу: швидше чи пізнїйше мусить "перейти на польське", або вилетить зі служби. До нашої редакції часто приходять такі жертви польського терору в управі м. Львова і зі сльозами розповідають, що мусять з жінками й дїтьми переходити на римо.-кат. обряд, бо инакше хлїб втратять, тай питають, чи нема де для них служби в українській інституції, яка виратувала би їх від ренеґатства. Підчас української манїфестації 3. марта бачили ми богато міщанок, які жалували ся, що їх мужі в міській службі мусїли "перейти на польське".
Те саме — повтаряємо — дїєть ся в усїх инших автономічних і державних урядах у Львові.
Про висші посади не згадуємо. Що в управі м. Львова в краєвім Видїлї і в намісництві Українцїв абсолютно не приймають, се відомо. В инших урядах є тільки одиницї, яких абсолютно не допускаєть ся на провідні становища.
Перейдїмо до промислу і торговлї. Тут панує система концесїй. І справдї швидше верблюд перелїзе через вушко голки, нїж Українець дістане якусь концесію. Один примір: властитель маленької цукорнї стараєть ся о концесію на продаж солодких горівок в замкнених фляшках. Йому відповідають: Як перейдеш на рим.-кат. обряд — дістанеш; инакше — нї. Се дїєть ся день у день, з кождим торговельником і промисловцем.
Що супроти старших робить сей господарський терор, те супроти дїтий робить школа. Українське населенє розкинене по цїлім містї і передмістях, а місто удержує тільки одну народну школу з українською викладовою мовою (міська школа ім. Шашкевича), яка містить ся в Середмістю в такій страшній норі, що є се ганьбою культури, що дїти мусять мучити ся в такім будинку. Переважна більшість українських дїтий мусить ходити до польських шкіл, де за все, що учителеви не подобаєть ся, ждуть їх епітети: "ty chłop Rusin, ty Rusin świnia, ty hajdamaka" і т. п. А при тім з цїлої науки ллєть ся в душу дитини отруя, яка каже їй, що все гарне, благородне — польське, а все українське — погане і треба його позбути ся. Очевидно, всїлякі господарські користи для біднїйших дїтий — pоздаванє книжок, одїжи, страви — дістають ся українським дїтям тільки тодї, коли сим можна купити їх перехід на латинський обряд. Pозумїєть ся, що при сїм на постанову закона, що між 6 і 14 роком житя віроісповіданє зміняти не вільно, не звертаєть ся нїякої уваги.
Окрему галузь сеї системи творить терор, якого уживають супроти Жидів, щоб вони всюди виступали як Поляки. На одних зборах адвокатів-Українцїв, де раджено про оборону прав української мови в судї, піднесено також думку, щоб українські клїєнти домагали ся також від адвокатів Жидів уживаня української мови. На се кількох адвокатів заявило, що се неможливо, бо горе тому адвокатови Жидови, який поважив ся би уживати української мови; судя Поляк має тисячі способів, щоби його знищити. Що в области торговлї і промислу польські орґани власти мають на Жидів також тисячі способів, се відомо.
Приходить спис населеня. Всїх римо-католиків записуєть ся очевидно як Поляків. Горе тому, що перейшов на рим.-кат. обряд, а поважив ся би подати як свою розговірну мову українську! А поза тим нїчого не поможе, бо в урядї се справлять і впишуть йому мову польську. Та на сїм не кінчить ся. Також всїм греко-католикам, які остають тільки в якій небудь залежности від польських службодавцїв (домашній прислузї, робітникам, занятим по бюрах і підприємствах), ті службодавцї або наказують списувати, або самі вписують як розговірну мову польську. Спротивити ся не можна, бо — втрата служби. А при тім се нїчого не поможе, бо в урядї перероблюєть ся списові аркуші так, як треба, щоб виказати "польськість Львова".
Розговірну польську мову вписуєть ся також Жидам, грозячи їм острими карами, коли-б хто вписав собі мову українську (жидівської мови не признаєть ся урядово!").
Сю систему терору, насильства і фалшованя статистики завершує виборча система до Ради м. Львова, яка разом з відомою виборчою практикою польських властий унеможливляє українському населеню вибір своїх представників. Маючи управу міста в своїх руках, Поляки очевидно замкнули українській мові доступ до управи міста і покликають ся на ухвалені ними самими статути, які виключають українську мову.
На основі сих статутів правительственний комісар м. Львова п. Рутовський сміє відбирати українським представникам голос за уживанє української мови, — хоч тимчасова Рада міста Львова є покликана правительством, отже в нїй ті статути не повинні обовязувати.
Так фабрикуєть ся "польський Львів": терором, насильством, фалшованєм статистики, ломанєм законів і полїтикою, яка є наругою над правом народу. Так Поляки господарять на українській землї. 