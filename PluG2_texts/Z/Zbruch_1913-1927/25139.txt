◦ ◦ ◦ ◦ ◦ ◦ ◦ ◦ ◦ ◦

Поворот цісаря.
ВІДЕНЬ. (Ткб.) Вже вдруге перериває цісар лїтний побут в Ішли і вертає до столиці. Вістка про заповіджений на нинї год. 12.15 пополудни приїзд монарха викликала в містї невисказану радість. Всї приготовляють ся до щирого принятя цісаря, що має дати цісареви доказ горячої любови і великого патріотизму горожан Відня. Вже від години 8 рано правдиві процесиї мущин, жінок, дїтий з прапорами, корпорациї, стоваришеня з прапорами і музиками спішать на дворець в Пенцінґ і уставляють ся на улицях від Шенбрунського замку до двірця. Тому, що рух був би неможливий з причини великих мас, мусїло ся отворити площу перед Шенбрунським замком, який заповнили тисячі публики у взірцевім порядку.
ВІДЕНЬ. (Ткб.) Часописи витають у статях, повних одушевленя, поворот монарха.
Відшкодованє від Сербії.
ПАРИЖ. (Вл. т.) З Відня повідомляють, що якби Сербія цілковито упокорила ся й виконала всї домаганя Австро-Угорщини, Австро-Угорщина жадати ме від Сербії 200 мілїонів франків відшкодованя на покритє видатків мобілїзациї.
Державні мужі добровольцями.
ВІДЕНЬ. (Ткб.) Часописи доносять, що краєвий маршалок кн. Лїхтенштайн зголосив ся до мінїстра війни на ординансового офіцира.
БУДАПЕШТ. (Пр. т.) Президент угорського сойму Бееті, надпоручник з полку гузарів угорської краєвої оборони, зголосив ся у війскових властий до служби, що приняли з великим одушевленєм.
Француська рада мінїстрів.
ПАРИЖ. (Ткб.) Під проводом президента Пуанкаре відбула ся рада мінїстрів в справі заграничного положеня.
Виїмковий стан на росийських зелїзницях.
КИЇВ. (Вл. т.) 27 липня в дирекциї полуднево-західних зелїзниць (лїнїй Київ-Одеса, Київ-Радивилів, Київ-Волочиска й Київ-Новоселиця), на стациях і лїнїях вивішено оголошеня про те, що від 10 години вечером 26. липня полуднево-західні зелїзниці на основі царського наказу сенатови проголошено в станї виїмкової охорони.
27. в ночи в дирекциї зелїзниць скликано окремий комітет під проводом начальника доріг інспектора Шміта.
Завішенє ухвали мінїстерської ради.
ПЕТЕРБУРГ. (Ткб.) Цар Микола поручив завісити на якийсь час обовязуючу силу затвердженої ухвали мінїстерської ради про услівя набуваня недвижимостий акцийними товариствами і про обмеженє участи Жидів в акцийних товариствах.
Маніфестациї в Петербурзї проти Нїмеччини.
ПЕТЕРБУРГ (Вл. тел.) 26. липня в ночи відбула ся велика манїфестация на Невськім проспектї зі співом "Боже царя хранї", національним прапором і криками "геть нїмців" манїфестанти рушили на Морську улицю до нїмецького посольства; по дорозі юрба спинила автомобіль з двома росийськими офіцерами й гойдала їх на руках. Полїция не пустила демонстрантів під посольство. О другій годині в ночи демонстранти прийшли до сербської місиї. Тут секретар місиї виголосив до них промову сербською мовою, яку переривали криками "жівіо". Далї виголосив промову росийський офіцир. Манїфестанти хотїли йти ще під француське посольство але полїция не допустила до сього.
В Сатроріцку коло Петербурга мав бути концерт, в якого проґрамі стояла увертура з опери Ваґнера "Парсифаль". Трупа офіцерів і урядників поставила домаганя, щоби сю точку усунено, а замість неї грали увертуру Чайковського "1812 рік" і "Боже царя храни".
28. липня відбула ся в Петербурзї надзвичайна парада кількох славянських товариств. Рішено в недїлю урядити банкет під голим небом з промовами й резолюциями, а також славянське віче в сали дворянського зібраня. Промови мають виголосити посли ґраф Бобрінський, Маклаков і инші.
Мобілїзация чорноморської фльоти.
СЕВАСТОПОЛЬ (Вл. тел.) Одержано наказ мобілїзувати чорноморську фльоту. Градоначальник опублїкував оповіщенє, що всї маяки в портї будуть погашені. Заборонено кораблям нічю вїздити до порту. Як що корабель не виконає сього наказу, буде розстріляний з твердинї.
Альбанці проти Сербії.
ПЕТЕРБУРГ (Вл. тел.) В північній Альбанїї появив ся Іса Балєтінац, щоби підняти населенє проти Сербів. Чорногорці хотять перешкодити Альбанцям, щоби вони напали на Сербію. Порт в Антіварі міновано, маяк погашено.
Смерть в горах.
ВІДЕНЬ (Ткб.) З Зальцбурґа доносять про нещасливий випадок трех віденських туристів на Вацмані. Тїла двох уже найшли, третого виратували.
Голяндські офіцири подають ся до димісиї.
РИМ (Ткб.) До Аґенциї Стефані доносять з Дураца, під датою 28 с. м. 10 година передполуднем: Нинї рано офіцири голяндської місиї прибули до князя, щоби йому представити, що не є в силї виконати поручені їм мандати. Князь застеріг собі час до надуманя. Ходить чутка, що голяндські офіцири вручать контрольній комісиї свою димісию.
Демонстрації проти увільненя Кайо.
ПАРИЖ (Ткб.) В вечірних годинах панував на бульварах дуже живий рух. Перед редакциями зібрали ся великі товпи народа, вижидаючи вироку на паню Кайо. Коли дізнали ся про увільненє, почали ся демонстрациї, получені з демонстряциями в справі заграничного положеня. Релубликанська ґвардия очистила бульвар. Між арештованими є два сини Єдмунда Ростанда.
Перед палатою справедливости і перед префектурою почали ся манїфестациї проти панї Кайо і перепалки з полїциєю. Вкінци демонстрантів відперто, але вони знова зібрали ся на великих бульварах коло улиці Рішелє. Зібрало ся богато членів "Аctien frangaise". Полїция стрінула ся тут з великим опором. Демонстранти дали кілька стрілів, на котрі полїция так само відповіла огнем. По обох сторонах кілька осіб зранено.
ПАРИЖ. (Ткб.) Оборонець панї Кайо, Ляборі, в своїм плєдоє сказав при кінци: заховаймо нашу лють для заграничних неприятелїв і вийдім з сеї салї з сильною постановою, що пійдемо солїдарно проти всїх небезпек, котрі буря наднесе.
Чума.
МОСКВА (Пр. т.). В московській ґубернїї вибухла чума, занесена повертаючими з урльопів жовнїрами. Доси було 216 випадків, з сих 29 смертельних. В самій Москві занедужав один робітник. Запроваджено строгу контролю і відокремленє підозрілих. 