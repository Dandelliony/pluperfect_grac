◦ ◦ ◦ ◦ ◦ ◦ ◦ ◦ ◦ ◦

В справах української Спілки для відбудови краю треба звертатись на адрес: Львів, вул. Руська ч. 18. або Wien, І Ebendorferstr. 6.
Голова З. У. Р. д-р Кость Левицький виїхав на короткий відпочинок до Марієнбаду.
Приїзд намісника до Львова. Намісник ґен. бар. Діллєр має приїхати до Львова дня 22. с. м. і буде урядувати до кінця місяця.
Канонїчне візванє священиків, котрі кинули свої парохії і виїхали з краю з Росїянами, появило ся втретє. Крім поданих свого часу також у "Дїлї" священиків визвано ще оо. Брояновського, Терлецького і Копистянського — всїх трьох вдруге.
Обмеженє консумції мяса і товщів. Силою мінїстерського розпорядку, який обовязувати-ме від 25. липня с. р., розширюєть ся заказ консумції мяса в так званих безмясних днях, се є у вівторок і пятницю, на всї споживні части вола, теляти, безроги, кози, барана, коня, крілика, дробю і дичини, дальше на мясні консерви і масарські вироби з виїмком деяких родів ковбаси. Їду мяса в приватних господарствах в безмясних днях заказуєть ся під карою. Дальші приписи розпорядку відносять ся до уживаня мяса і товщів в ресторанах і шинкарських підприємствах.
Пошесні недуги в Галичинї. Від 2. до 8. стверджено в Галичинї 31 случаїв занедужаня на віспу в 11 повітах (14 громадах) у місцевого населеня. В инших адмінїстраційних областях в тім часї було 32 случаї віспи. В тім самім часї занотовано в Галичинї 180 случаїв плямистого тифу у 18 повітах (46 громадах) у місцевого населеня, а в инших адмінїстраційних областях 14 случаїв.
Смерть Мєчнїкова. В Парижи помер славний біольоґ професор Ілїя Мєчнїков у 71 роцї житя. Він родив ся в харківській ґубернїї, образував ся спершу в Харкові а опісля в Нїмеччинї. В 1868 р. став доцентом в Петербурзї а в 1870 р. професором в Одессї. В 1890 р. обняв заряд віддїлу в париськім бактеріольоґічнім інститутї Pasteur-а. 