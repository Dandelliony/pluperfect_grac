◦ ◦ ◦ ◦ ◦ ◦ ◦ ◦ ◦ ◦

Митрополит Шептицький будує українську державу. Польська преса в дописах з Варшави доносить про відчит, який мав про російські відносини п. Куновський, що як делєґат варшавської Державної Ради вернув з Стокгольму. Характеризуючи змаганя народів російської держави до незалежности, п. Куновський мав сказати: "Та передовсїм грозить Україна, якої незалежність цїлить просто в великодержавне становище Росії. І тому Росія, яка годить ся на незалежну Фінляндію, Естонію і т. д., до України говорить: "Підемо на вас з вилами!" Тимчасом митрополит Шептицький, який мав уже вертати до Галичини, остався в Київі і розпочав на величезну скалю унїятську пропаґанду, яка має кольосальний успіх. Митрополит не хоче виїздити з Росії, тільки носить ся з наміром заложити велику 40-міліонову державу, яка мусить стати сильнїйша навіть від корінної Росії." — Стільки варшавська відомість польських ґазет. Від себе додаю, що є се тактика польської преси приписувати весь український рух якійсь одній особі, щоб його дискредитувати як рух, за яким стоїть не весь нарід, тільки одницї.
Товариство "Жіноча Громада" в Дрогобичи зложило 100 К на портрет Івана Франка з відчиту, який мав в день роковин Його смерти п. Калинович.
В справі виїзду на лїто. Управа міста Львова оголошує: В цїли улекшеня публицї виїзду до кліматичних місцевостей дозволено особам, виїзджаючим на лїтній побут до лїчничих місцевостей, щоби не вимельдовували своїх карт для контролї спожитя, тільки на них купували в місци свого постійного побуту предмети поживи і висилали їх періодично до місця свого лїтного побуту. Для таких посилок заведено окремі збірні цертифікати транспортові синої краски, які іменем львівського маґістрату буде видавати Центральне Бюро карт спожитя при вул. Карла Людвика ч 3 II. п. починаючи від 11. червня 1917 р. в ранїшних урядових годинах. Крім того вільно буде виїзджаючим на лїто забирати з собою евентуально заощаджені припаси. 