◦ ◦ ◦ ◦ ◦ ◦ ◦ ◦ ◦ ◦

Проти польського князя.
ПЕТРОГРАД. (ПАТ.) З Житоміра доносять про великі заворушеня в маєтках польського князя Санґушка, котрого замордовано.
Цїсар і воєнна позичка.
ВІДЕНЬ. (Ткб.) Його Величество цїсар післав до мінїстра скарбу слїдуючу телєґраму: Наші геройські армії вдерли ся з найкращими надїями до італїйської землї. Коби ентузіястичний запал, з яким мої герої здобувають ворожі позиції, відбив ся могучо в великім успіху VII. воєнної позички. Нехай тут і там сповнить кождий свій обовязок. Я субскрибую 12 мілїонів корон австр. воєнної позички. Кароль вл. р.
Аґітація большевиків. Виїзд царської родини.
ГАПАРАНДА. (Ткб.) Російські дневники доносять про зростаючу аґітацію большевиків серед фабричних робітників, яких взивають до пімсти на правительстві за те, що оно втрутило державу до упадку. Дневники ті потверджують вістку, що правительство позволило дїтям бувшого царя на виїзд за границю. Родина царя виїде мабуть до Анґлїї. В Тобольску приготовлюють ся до подорожи.
Україна і Франція.
ВІДЕНЬ, 1. листопада 1917. "Утро Россіи" з дня 10. н. ст. жовтня у телєґрамі з Київа доносить:
Прибула француська воєнно санїтарна місія з ґенералом Пієссеном на чолї. Пієссен зложив візиту Українському Ґенеральному Секретаріятови як найвисшій інституції на Українї й запросив Секретаріят на назначене на нинї відкритє двох француських шпиталїв.
Нїмеччина проти кандидатури ґр. Тарновського.
ВАРШАВА (Ткб.). Варшавські ґазети доносять, що Рецепційна Рада одержала від нїмецьких окупаційних властий урядове повідомленє, що вони не годять ся на кандидатуру ґр. Тарновського на уряд польського президента мінїстрів.
Війна з Італїєю.
Звідомленє ц. і к. ґен. штабу з 4. с. м. Боєва дїяльність над Талїяменто зростає. Положенє боєве позволяє доперва нинї обняти оком те, що доконали союзні війска та їх полководцї підчас 12. битви над Сочею в области ґрупи ґен. піх. Альфреда Кравса. Здобутє гірського пасма, що зносить ся на 2600 м., та гори Столь, високої на 1668 м., невдержаний похід Фалля, котрого анї неприятель, анї непогода, нї руйнуюча праця Італійцїв не змогла усунути занятя Реслютши, здобутя укріпленого табору Джемона-Оссоппо, запевнюють тим війскам, випробуваним в гірській боротьбі, в тім полкам піхоти ч. 14. та 59, тирольським стрільцям, полкам стирийських стрільцїв ч. 3. і 266, як також цїсарським стрільцям новий почесний листок в історії сеї найбільшої війни.
Коронна рада в Берлїнї.
БЕРЛЇН (Ткб). Бюро Вольфа доносить: Нинї відбула ся під проводом Його Цїсарського Величности цїсаря і короля коронна рада, в якій крім кругових мінїстрів і державних секретарів взяли участь також полевий маршалок Гіндербурґ, ґенерал Людендорф та шеф штабу маршалка Гольцендорф.
Чернін в Берлїнї.
БЕРЛІН (Ткб.) Австр. мін. загр. справ ґр. Чернїн прибув тут в товаристві амбасадора ґр. Мерея, амбасадора бар. Міттаґа і лєґаційних радників бар. Адріяна та ґр. Колльоредо. Пополудни зачали ся конференції з державним канцлєром ґр. Гертлїнґом та державним секретарем д-ром Кюльманом в справах біжучої полїтики.
БЕРЛІН (Ткб.) Дня 5. падолиста вечером видав амбасадор кн. Гогенльоґе обід в честь мін. загр. справ ґр. Черніна і його товаришів, в котрім взяли також участь державний канцлєр ґр. Гертлїнґ, держ. секретар д-р Кюльман, полевий маршалок Гінденбурґ, ґен. Людендорф, віцеканцлєр д-р Гельферіх, як також амбасадор нїмецький з Відня ґр. Ведель.
Національні армії в Росії.
ПЕТРОГРАД (ПАТ). В полїтичній радї мінїстерства війни опрацьовуєть ся проєкт реорґанїзації армії, що по переведеню сеї реформи буде спонукою чужоплеменних війскових союзів в першій мірі українського, польського та жидівського. Російській союз краєвої оборони буде отворений з жовнїрів тої самої провінції та повіту.
Чи справдї дальший пролив крови?
БЕРН. Швайцарська аґенція доносить з Ню Йорку, що заряд фонду Карнеджія для міжнародного мира заявив на засїданю в падолистї с. р., що після його погляду найлїпший спосіб до заведеня тривалого міжнародного мира лежить в тім, щоби війну проти цїсарсько-нїмецького правительства вести до повної побіди демократії. Заява заряду говорить, що фонд Карнеджія буде в льояльний спосіб підпирати всяку акцію, що має на цїли скору, цїлковиту та остаточно побіду союзників. Екзекутивний комітет закликає всїх приятелїв мира, щоби всїми можливими способами підпирали дальше успішне веденє війни, маючи на цїли мир, а не добичі.
Анґлїя і Еспанїя.
МАДРИТ (Авас). Анґлїйський амбасадор зложив Mappe візиту та впевнив його, що анґлїйське правительство має глубоке поважанє для Еспанїї та що є далеким від того, щоби якнебудь мішати ся до внутрішньої полїтики Еспанїї. Mappe висказав амбасадорови свою подяку.
МАДРИТ (Авас). Рада мінїстрів займаєть ся справою розвязаня палати послів, щоби з кінцем сїчня або з початком лютого могли відбути ся нові вибори. 