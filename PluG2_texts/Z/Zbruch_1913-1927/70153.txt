◦ ◦ ◦ ◦ ◦ ◦ ◦ ◦ ◦ ◦

Відвідини митрополита Шептицького. ВІДЕНЬ (Тбк.) Митрополит ґр. Шептицький відвідав вчера президента мінїстрів Зайдлєра і мінїстра заграничних справ ґр. Чернїна, та управителя мінїстерства просвіти Цвіклїнського.
П. посол Романчук по 3-лїтнім безперервнім пробуваню в Відни виїзджає звідтам на довший час, отже письма з посилки, які висилають ся під його адресою чи то до Запомогового Комітету, чи до Культурної Ради, чи до Парляментарної Репрезентації, чи таки до нього самого в економічних, культурних, полїтичних або инших таких справах, треба посилати під адресою дотичних органїзацій або поодиноких инших людий у Відни.
Кружок У. П. Т. ім. Ганни Барвінок подає отсим до відома, що: 1) до тепер приняті до Інституту св. Ольги всї ті, що внесли поданя; 2) можуть ще бути приняті і без поданя також і ті, що зголосять ся особисто; 3) деклярацій не будеть ся висилати до підпису почтою, яка тепер часто не домагає, лиш мають вони бути підписані тут, у Львові; 4) кожда з інституток має зараз привезти: а) як найбільше (що найменше за половину місячної оплати) ріжних харчів, потрібних на час, доки управа Інститута не полагодить всїх мельдункових формальностий, щоби дістати харчеві картки; б) котра лиш може, також зелїзне лїжко, сїнник і солому до сїнника.
Знищене село. З Новицї нам пишуть: Липнева офензива й протиофензива обернула цїлу майже східну Галичину в руїну. Наше село Новиця, так часто згадуване в звітї ґенерального штабу, потерпіло страшенно. Спалено 275 хат, 148 стоділ і 237 стаєн, а дуже богато розбили й понищили ґранати. Підчас битв, які шалїли з самім селї, лягло мешканцїв 41 душ, а 49 тяжко ранених. Шкода на полї не дасть ся обчислити. Доспіле вже збіже змішане ґранатами з землею, а по полї тільки ями й білі хрестики похилились. Де давнїйше мешкали господарі, там тепер на згаришах тільки чорний комин глядить на спалене добро. В одній хатї мешкають три—чотири родини — решта перенеслась до околичних сел, а деякі мешкають під голим небом. Шкоди в худобі, в знарядах господарських, дробі і т. п. — годї подати, як рівнож і — їх причини... До зими вже недалекий час, а люди переважно женщини не мають анї будівляного матеріялу анї підмоги, щоби могли злїпити на зиму якусь хату й закупити бодай найконечнїйші господарські знаряди. Всїх огортає тільки переполох і безрадність. Нашого найлїпшого дорадника в таких хвилях і неструдимого робітника для свого повіта д-ра Івана Курівця діткнула рівнож тяжко гроза війни й він, знищений й ограблений, мусить опустити дорогий йому повіт, в котрім лишив стільки працї для свого народу. Повіт лишив ся на визиск всїм непокликаним. З українських послів до нас доси не заглянув нїхто.
Відзначеня. Вп. інжинєр Лев Шепарович, тепер резервовий поручник при бездротнім телєґрафі, відзначений нїмецьким зелїзним хрестом II. кл. — Осип Юркевич, поручник 80. полку піх., одержав "Signum laudis" з мечами за хоробре поведенє перед ворогом. Крім сего ще відзначений срібною медалею II. кл. — Стефан Кушнїр, підхорунжий 55. полку піх., зістав відзначений срібною медалею хоробрости II. кл. за 10 офензиву на фронтї італїйськім. — Денис Мирон Клюка, вет. хорунжий відзначений золотим хрестом заслуги на стяжцї медалї хоробрости в признаню за знамените сповнюванє обовязків перед ворогом. — Д-р Юрій Давид, поручник 24. п. п. на італїйськім фронтї, відзначений срібною медалею І кл. і "Signum laudis"; згаданий офіцир, Українець, відзначений ще в 1914 р. золотою медалею, попав в російський полон, звідки по роцъ неволъ дістав ся через Персію, Багдад, Царгород назад до Австрії і повнить тепер службу під Сочею. 