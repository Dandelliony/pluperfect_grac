Нова кріза в українско-російських відносинах.

Львів, 28. серпня 1912.
Останні вісти з української держави говорять про нову крізу в українско-російських відносинах, як також про викликану cею крізою крізу в українськім правительстві.
На основі сих вістий на крізу зложили ся отсї моменти:
Перше всего означенє російським тимчасовим правительством границь території, на якій має творити ся українська державність. Справдї: чому тільки 5 українських ґубернїй (київська, волинська, подільська, чернигівська і полтавська, разом 267.000 кв. км. простору і 18,720.000 населеня) має творити українську державу? Чому ґубернії: харківська, катеринославська і херсонська (разом 188.000 кв. км простору і 9,760.009 населеня) не ввійшли відразу в область твореня української держави і мають аж заявляти через земства свою волю? Чому цїлий ряд пограничних ґуберній, які царське правительство утворило не на основі етноґрафічних границь, не роздїлено тапер від разу на етноґрафічній основі, придїлюючи їх українські части до української держави? Се була-би щира, чесна і тривка угода між Україною й Росією. За те постанова тимчасового російського правительства призначити для твореня української держави тільки 5 українських ґубернїй, а за решту української території оставити отвертою боротьбу між Україною й Росією (боротьбу поки що в формі аґітації за і проти прилученя до території української держави), — така постанова не могла дати тривкої основи до українсько-російського порозуміня що до границь між Україною й Росією.
Дальшою причиною крізи є означенє складу і компетенції українського правительства російським тимчасовим правительством. На основі ухвали Української Центральної Ради Ґенеральний Секретаріят України мав складати ся з 14 членів, — російське тимчасове правительство означило його склад на 9 членів. А що до компетенції українського правительства — Українська Центральна Рада стверджує з цїлою рішучостю, що інструкції російського тимчасового правительства противлять ся порозуміню між сим правительством і Українською Центральною Радою; значить, російське тимчасове правительство допустило ся просто частинного зломаня заключеної угоди. Тому Українська Центральна Рада не приняла згаданої інструкції, тільки поручила Ґенеральному Секретаріятови виробити нову інструкцію, яка була-би предложена російському тимчасовому правительству до затвердженя.
Висловом відношеня української Центральної Ради до Росії є також її рішенє не брати участи в російськім державнім конґресї, який саме тепер відбуваєть ся з Москві. Думаємо, що в основу сього рішеня лягла принципіяльна державно-правна думка: що Україна не є звичайною частю російської держави, тільки окремою державною одиницею, і тому не Україна має йти до Петрограду чи Москви для обговореня спільних справ, тільки спільне правительство має прийти до Київа. Так Будапешт береже своєї самостійности супроти Відня.
Ся кріза між українським і російським правительством викликала також крізу в українськім правительстві. Українські соціяльні демократи і національні меншости в Українській Центральній Радї, які виявили більш компромісовий супроти російського тимчасового правительства настрій, показали ся в меншости Секретаріяту, соціяльний демократ Винниченко, витягнув консеквенцію і зголосив свою димісію. Як полагоджено сю внутрішну крізу, себто який новий склад Ґенерального Секретаріяту, про се ще не маємо вістий. Та можна мати певність, що Українська Центральна Рада є орґанїзацією такою сильною, що почутє відповідальности всїх українських партій, — які входять в її склад, є таке велике, що сю внутрішну крізу переможе вона щасливо, без шкоди для справи твореня української держави.
Взагалї-ж весь вміст крізи може бути тільки доказом, що Українська Центральна Рада почуваєть ся досить сильною, щоби від самого початку твореня української держави обстоювати в цїлій познотї права України перед очевидним змаганєм тимчасового російського правительства ставити твореню української держави всякі можливі перешкоди і спинювати процес сього твореня. Так, Українська Центральна Рада почуває свою силу і тому так рішуче виступає проти тих змагань російського тимчасового правительства. 