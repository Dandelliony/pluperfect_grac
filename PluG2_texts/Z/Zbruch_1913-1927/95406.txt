◦ ◦ ◦ ◦

Не було російсько-естонського мира? W. Allg. Ztg. доносить за "Times-ом", що відомість про підписання мирового договору між Росією і Естонією не відповідає правді.   Бої француських військ в Африці. Француські війська в боях під Тіфлєтом розбили банди ворожих племен. Француські втрати 26 вбитих, втрати противника 60. На схід від Фезу прийшло також до боротьби Французів із тубольцями, котрі подали ся назад, втративши 25 убитих. По француськім боці згинуло 10 жовнірів.   Морська сила Зєдинених Держав Півн. Ам. Дня X. липня с. р. ввійде в життя новий фльотовий закон. Американська морська сила має виносити: 16 великих і 13 менших воєнних кораблів, 8 панцирних кружляків і 17 лекших кружляків. Загальне число тонажі буде півтора раза більше як було з початком світової війни.   Вільзон предложений до нагороди Нобля. "Voss. Ztg." доносить із Шгокгольму, що міжпарляментарна ґрупа шведського парляменту рішила предложити комітетови Нобля в норвеськім стортінґу президента Вільсона і б. секретаря міжпарляментарної унії Лянґе, яко кандидатів до мирової нагороди за рік 1919/20.   Американське збіжє для Европи. "Matin" доносить з Вашінґтону, що ухвала репрезентантів палати, поручає збіжевому товариству доставити Европі збіжа за 50 міліонів долярів.   Процес проти Муми занеханий. Lidove Noviny доносять: Процес проти провідника чеських большевиків Муми зовсім занеханий.   Виміна товарів між Францією і Росією. З Парижа доносять, що розпочала ся вже виміна товарів між Францією і совітською Росією.   Віцекороль Ірляндії уступив. Віцекороль Ірляндії льорд Френч мав уступити.   Італійська фльота проти Д’ Анунція. Італійська фльота в Анконі мала дістати приказ відплисти до Рєки і виступити проти Д' Анунція та його військ.   Нова Рада 