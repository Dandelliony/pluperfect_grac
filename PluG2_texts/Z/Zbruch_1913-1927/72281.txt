Полагоджено буджетову провізорію.

Львів 24. жовтня 1917.
На вчерашнім засїданю Палати послів полагоджено в другім і третім читаню буджетову провізорію.
Полякам трапила ся при сїм нагода показати свій вплив на долю буджетової провізоpiї. По замкненю дискусії і промові чеського посла Удржаля, як ґенерального бесїдника проти, речник польського кола пос. Лєвенштайн, як ґенеральний бесїдник за, поставив внесенє, щоби в буджетовім предложеню слова "від 1. падолиста 1917 до 30. цвітня 1918" заступити словами "від 1. падолиста 1917 до 28. лютого 1918", себ-то, щоби замість 6-місячної ухвалити тільки 4-місячну буджетову провізорію.
В голосованю внесенє на 6-місячну буджетову провізорію відкинено 243 голосами проти 175, після чого принято внесенє на 4-місячну буджетову провізорію. За сим внесенєм голосували всї нїмецькі партії (також соціяльні демократи), цїле польське коло, Італїйцї з Побережа, буковинські Українцї, Ромуни і жидівські посли Райцес і Штравхер.
Українська Парляментарна Репрезентація, яка лучить в собі всїх українських послів Галичини (з виїмком соц.-дем. Вітика) і проф. д-ра Смаль Стоцького з Буковини, здержала ся від голосованя. Про сю справу наспіли отсї відомости:
Перед вчерашним засїданєм Палати послів УПР. відбула засїданє й повідомила президента мінїстрів, під якими умовами може голосувати за буджетовою провізорією. На се д-р Зайдлєр заявив, що про окремі точки потрібні переговори з Поляками, отже він не може що до них вже тепер катеґорично заявити ся. Наслїдком сього УПР. рішила поки що вдержати ся від голосованя над буджетовою провізорією.
Для умотивованя сього свого становища приняла УПР. отсю ухвалу:
"З огляду на те, що правительство на внесенє УПР думає вести переговори в справі окремих кредитів на відбудову Східної Галичини, енерґічної акції відбудови в сїй найбільше знищеній части краю, усуненя надужить при реквізиціях, відшкодованя з державних засобів для родин невинних жертв воєнного стану і воєнних подїй, як також взагалї доброго поведеня з населенєм Східної Галичини, на що воно має повне право; далї з огляду на те, що наслїдком парляментарних перешкод в полагодженю буджетової провізоpiї могла-би повстати кріза в самім парляментї, а український нарід у своїм незвичайно важкім положеню анї не може анї не сміє тепер зректи ся парляментарної трибуни, — УПР. рішила сим разом здержати ся від участи в голосованю над предложеною буджетовою провізорією.
"Ся ухвала не нарушує становища, якому дали вислів бесїдники УПР. в останній дебатї, змагаючи до відомих цїлий української національної полїтики, і якого незмінно держить ся український нарід і його парляментарне представництво."
В сїй ухвалї УПР. треба розріжнити два моменти: принципіяльний і тактичний. Принципіяльно стоїть УПР. на відомім становищи української національної полїтики в Австрії; тактично має на стільки довіря до теперішного кабінету, що не хотїла робити йому трудностий при переведеню теперішної буджетової провізорії, тільки вважає за вказане вести з ним далї переговори в справі найконечнїйших потреб українського народу в Галичинї.
Речник українських послів з Буковини, пос. Василько, на вчерашнім засїданю Палати послів сказав, що Українцї не можуть бачити для себе небезпеки в тім, що "мало досвідне в штуках посередниченя й заспокоюваня давнїйших австрійських правительств з часів мира, але за те певне неупереджене, реальне урядниче правительство, що молодий знаменитий монарх, який доси всїми своїми дїлами доказав, що в своїм щирім серци дїйсно носить однакову любов до всїх народів та що розуміє знак часу, демократію, що вони мусять уступити перед ветом польського кола." Иншими словами, що Українцї довіряють монархови й його теперішному правительству мимо того, що воно сим разом уступило перед польським колом. І тому пос. Василько і тов. голосували за буджетовою провізорією.
Ухвала УПР. також означає свого рода довірє до кабінету д-ра Зайдлєра; вислів сьому довірю дала УПР., здержуючи ся від голосованя над буджетовою провізорією. Очевидно, є се довірє меншої степени, висловлене під умовою, що кабінет д-ра Зайдлєра будучими дїлами те довірє оправдає і на нове, більше довірє заслужить.
Перед кінцем реченця буджетової провізорії має бути полагоджений буджет. Треба сподївати ся, що до того часу справа відношеня Української Парляментарної Репрезентації до кабінету д-ра Зайдлєра вияснить ся.
А поки-що треба мати довірє до Української Парляментарної Репрезентації, яка знов повинна те довірє скріпляти, подаючи загалови відомости про предмет і хід своїх переговорів з правительством. Покривати ті переговори тайною, — як за сим висловляють ся деякі одиницї зпоміж послів, які покликають ся на те, що нїби то инакше виявляєть ся тайну перед польською стороною, — не має нїякої оправданої причини вже хоч би тому, що прецїнь кабінет д-ра Зайдлєра, в якім засїдає один ресортовий мінїстер Поляк і польський мінїстер для Галичини і який стоїть з польським колом в постійних зносинах, не рішить нїчого важного, не порозумівши ся з польським колом. Таким чином зберіганє тайни зі сторони УПР. було би тайною не перед Поляками, які про хід переговорів правительства з Українцями є добре поінформовані, тільки перед українським громадянством. Отже не окружати ся таємничістю, тільки оставати в постійнім контактї з громадянством, — бо се найлїпше зберігає й укріпляє звязок і довірє між народом і його парляментарним представництвом. 