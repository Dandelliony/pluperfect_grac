◦ ◦ ◦ ◦ ◦ ◦ ◦ ◦ ◦ ◦

Цар остав ся в Росії.
ПЕТРОГРАД. Пет. Аґенція оголошує: Всякі чутки, немов цар утїк є простою видумкою.
Нові розпорядки тимчасового правительства.
АМСТЕРДАМ (Ткб.) Петроградський кореспондент дневника "Daily Chronicle" доносить дня 23. марта: Мінїстерство війни вироблює предложенє докладнїйшої системи карности, бажаючи в сей спосіб знївечити вплив аґітаторів крайних партій.
Нове правительство видало манїфест, яким привертає ся полїтичну конституцію та зносить ся всї укази, які появили ся в послїдних вісїмнайцяти роках.
Дальше правительство видало загальну амнестію для всїх полїтичних проступників, підвисшило значно платнї зелїзничників і вислїдило укривані досї припаси муки.
Новий прокуратор св. Синода.
РОТТЕРДАМ (Ткб.) Петроградський кореспондент дневника "Times" доносить: Нового прокуратора св. Синода Володимира Львова витають ліберальні заступники церковні як вістуна нової ери. Всїх приклонників давного режіму, які були епископами, усунено з уряду.
Розширенє нїмецької бльокади.
БЕРЛЇН. (Вольф). Повідомлено чужі правительства, що в будучности в области північного моря ледового на схід від 24о східної довжини, на південь від 75о північної ширини з виїмком норвежських територіяльних вод буде ся протидїлати всяким оружєм всякій пароплавбі. Невтральні кораблї, випливаючі на ту область, роблять се на власну небезпеку. Однак пороблено заходи, щоби невтральні кораблі, які є вже в дорозї, до 3. цвітня не були атаковані без окремої остороги.
Пересуненє війск на російськім фронтї.
АМСТЕРДАМ (Ткб.) До "Daily Chronicle" доносять з Петрограду про розповсюджений там погляд, що швидкий відворот Нїмцїв на західнім фронтї спричинить велике пересуненє війск на російськім фронтї та що Гіндербурґ скористає з теперішної крізи, яку переживає Росія, щоби завдати тому краєви великий удар.
Воєнні комунїкати австро-угорського ґенерального штабу з дня 26. марта.
Війна на сходї. На північ від долини Цобанїош наступ Росіян не вдав ся. Поза сим нїчого важного.
Війна з Італїєю і на Балканї. Не стало ся нїчого особливого.
Воєнні комунїкати нїмецького ґенерального штабу з дня 26. марта.
Західний терен війни. Від каналу Ля Бассе аж де південного берега ріки Скарп була вчера завзята артилєрійська боротьба. На горбоватім теренї на південний захід від Ст. Кентен наші війска наступили на француські сили, які посунули ся за Сомму і канал Крозат і в завзятій перепалцї спричинили їм великі втрати. Добича виносить 100 полонених, кілька машинових карабінів і одну гармату піхоти. На схід від низини Еблєт і до лїнїї Лєйллї-Невіль неприятель по значнім гарматнім огни ввів значні части кількох дивізій до наступу на наші наперед висунені віддїли, які відперли неприятеля, що наступав у кількох місцях по три рази, і нанести йому значні втрати. Під Краонель, на північ від ріки Есни, в боротьбі зблизька зломано наступ Французів.
Східний терен війни і фронт Македонський: При переважно малій дїяльности артилєрії на теренї перед становищами положенє не змінило ся. Наші летуни з дуже добрим успіхом кинули бомби на війсковий обоз коло Снаце, на південий схід від озера Дойран. 