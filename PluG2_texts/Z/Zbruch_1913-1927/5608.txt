"Проблєми естетичної критики". — Ґр. Казимир Шептицький — Успіх українського бойкоту — Пайдократия у Поляків. — Перенесенє образу Матери Божої з Почаєва. — Умові недуги в Китаю. 

"Проблєми естетичної критики". Переклад книжки під сим наголовком знаменитого француського фільософа Ґійо (Guyau) розпочинаємо друкувати в нашім безплатнім додатку (Бібліотека Дїла). Перший аркуш одержать наші читачі нинї. Короткий нарис про автора і його творчість знайдуть читачі в нинїшнім фейлетонї.
Ґр. Казимир Шептицький, котрий вступив недавно до монастиря, перейшов тепер на греко-католицький обряд.
Успіх українського бойкоту: До черновецької України пишуть з Кіцманя: Недавно тому отворив був у Кіцмани при головній дорозї свою робітню фризиєр і вивісив тільки нїмецьку вивіску. Коли дехто з Українцїв зажадав і української написи, так сей панок тільки воркнув. Дальше став він мішати ся і до політики та обиджати почуваня українського населеня. Того було забогато і на панка того наложили Українцї бойкот. Зразу він сьміяв ся, але як дали йому нагоду цїлими днями без роботи думати над русиноїдною полїтикою, бо цїлими днями нїхто не заходив, так він мусїв замкнути інтерес і забрати ся. На його місце прийшов фризиєр — Жид, що научений досьвідом русиноїдного попередника чемно поводить ся, дав українські вивіски тай шанує тих, що з них жиє. Зрештою нинї в Кіцмани нема ніодного склепу, де не було би української вивіски.
Пайдократия у Поляків. Позавчера відбули ся у Львови збори польських студентів унїверситету в "Czytelni akademick-ій" в справі реформи виборчої ординаци] до сойму. На зборах явили ся професори д-р Гломбінський і д-р Старжинський, котрі своїм студентам виложили небезпеку, яка грозить Польщі від тої реформи; оба вони заявили, що реформа, яку ладить "польсько український бльок" грозить руїною польщинї у східнїй Галичинї. "Виборцї", розумієть ся, згодили ся з поглядом своїх професорів і ухвалили їм заяву довіря. Ходять чутки, що вшехпольські професори середних шкіл скличуть небаром ще своїх учеників в справі виборчої реформи.
Перенесенє образу Матери Божої з Почаєва. Як відомо, минулої зими запорядили росийські власти перенесенє чудотворного образу Матери Божої з Почаєва до Петербурга, зі страху, що в часї війни з Австриєю може пропасти і принести Росиї нещастє. Тепер звернули ся росийські власти з запитом до петербурського митрополита, чи не можна образу перевезти назад до Почаєва. Митрополит заявив, що образ має остати дальше в Петербурзї.
Умові недуги в Китаю. Цікавою появою є рідкі случаї умових недуг в Китаю. Д р Барт говорить про се: Усї вчені очевидці згоджують ся в тім, що умові недуги в Китаю належать до дуже рідких. Вони є заразом погляду, що релятивну рідкість психічних недуг у Китаю головно, коли не виключно треба приписати спокоєви та тишинї тамошного житя. Населенє Китаю складає ся головно з мужиків працюючих на рілї, що ведуть рід аркадийського житя. Китаєць в в своїй праці точний, методичний, працює без поспіху тай без легкодушности. Нема там острої конкуренциї нашого промислу, бо біржі й корпорациї управильнюють цїни. Взагалі панує простота також у маючих, які люблять непоказність, та не мають нахилу жити понад стан. 