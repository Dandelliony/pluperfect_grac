◦ ◦ ◦ ◦ ◦ ◦ ◦ ◦

Поновні арештування. Оноді надійшли до Бриґідок у Львові два більші транспорти інтернованих.   Наші арештовані. Тов. д-р Рудольф Скибінський находиться в таборі інтернованих в Дембліні. З Самбора доносять, що там арештовано радника суду Щербатюка, тяжко хорого, при високій горячці. В Домбю сидить 80-літний управитель школи Франц Сілецький, в Берестю проф. Тадей Залеський і проф. Мариняк. Тов. Зофію Олеськівну, арештовану в неділю в Болехові а опісля перевезену до Львова, випущено на волю.   Львівський маґістрат береться до паскарів. Львівський маґістрат видав розпорядок проти паскарів, в якому зазначує, що кожда неуправнена особа, яка займається торговлею або посередництвом, буде вважана за паскаря і сейчас арештована. В склепах і крамницях можна продавати тільки ті товари, на які видано промислову карту. Всі товари на виставах мають бути означені ціною. Одиниці, які не приміняться до цего розпорядку, будуть карані гривною до 5.000 к. евент. арештом до 6 місяців. Крім цього розпорядку звернувся маґістрат з відозвою до загалу мешканців, щоби були помічними при вигублюванню паскарства. А всіх продуцентів, купців, ремісників і т. д. взиває до негайного обниження цін за товари.   Француський капітал в Галичині. В Ліль утворено акційне товариство з капіталом 10 міліонів франків для експльоатації нафтових теренів в Галичині.   Вперед! 