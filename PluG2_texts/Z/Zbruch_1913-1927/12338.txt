Причини замкненя Україньского Клюба в Києві. – Поворот з ферий. – Самоходова комунїкация Немирів Рава. – Будучий володар Альбанїї. – Слїдами Редля.

Причини замкненя Україньского Клюба в Києві. З причини замкненя Україньского Клюба в Києві внїс комітет клюба відклик до сенату, а рівночасно краєві адмінїстрацийні власти подали причини замкненя. В урядовім актї подає адмінїстрацийна власть як причину зложенє 12 карб. членами клюба на запомогу для товариства студентів висших наукових заведень, дальше виставленє в домівцї відозви, яка взиває членів до говореня в клюбі лише україньскою мовою, наради над конечностию ідейного вихованя молодежи, вкінци висланє телєґрами на ювілей тов. "Просьвіта" у Львові і телєґрами з нагоди сьвята в честь Т. Шевченка.
Поворот з ферий. Від вчера рано слїдний на львівских зелїзничих двірцях приплив "вакацийників". Львів — тихий і сонливий в часї ферий — починає гомонїти і кипіти великоміским житєм. Улицями йдуть здорово обсмалені, сьвіжі по відпочинку ученики з клунками в руках. Денеде видно майже цїлу рідню з головою дому на чолї. Особливе богато сьвящеників привезло дїтий до шкіл. Вже й видно гордо ступаючі ґімназистки "з пасками" під бородою. Всї молоді, веселі, здорові...
Біля середних і народних шкіл гуртки батьків з дїтьми. Прийшли до запису. Перед брамою ґімназиї рекомендують ся всілякі певнїйші і менше певні панї зі "станциями". "У мене буде добре, тихо, добрий харч і невелика платня, як на такий тяжкий рік". Впрошують ся, бо хотять "leben und leben lassen". Сторожі шкіл претенсионально споглядають на той рух. Ониж також власть! Говорять із професорами,
 ба навіть з директором...
По горбках "цитаделї" і в парках — хто се так пильно "кує" греку і латину, хто ревно студиює по атлясах і "Kranz-ах" ? Се ті, яким довело ся взяти клопіт на здорову голову в видї "поправок". А кругом кипить житє, що филями вдирав ся з цїлого краю і з поза краю.
Повертають вже й лїтники з краєвих і заграничних "Kurbad-ів", може з жалем в серци на сегорічну погоду, яка не позволила їм використати лїтного сезону, до нових трудів і працї. Львіє повертає на звичайний шлях.
Самоходова комунїкация Немирів Рава. З Немирова, купелевого місця, звіщають, що онодї отворено самоходовий рух на просторі межи Немировом а Равою рускою. В першім дни перевезено 200 осіб.
Будучий володар Альбанїї. Букарештеньскі правительственні круги одержали вість, що европейскі держави згодили ся на вибір кн. Віда князем Альбанїї. Кн. Від є сестрінцем румуньского короля і служить тепер в прускім війску.
Слїдами Редля. В середу рано лучив ся в Празї випадок, який зелєктризував цїле місто. Іменно при одній з перворядних улиць відобрав собі житє в своїм помешканю офіцир 8. п. п. Скубіч. Рано перед єго мешканєм явив ся висший офіцир в товаристві кількох поручників. Саме тодї вийшов з дому поручник Скубіч, однак побачивши офіцирів, вернув назад до помешканя. Небавком роздав ся в єего помешканю голос револьверового стріла. Коли надійшли офіцири, Скубіч вже не жив. На столї найдено лист, який вказує, що Скубіч відобрав собі житє з тих самих причин, що і Редль. 