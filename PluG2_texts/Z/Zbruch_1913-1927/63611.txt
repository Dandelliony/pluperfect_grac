◦ ◦ ◦ ◦ ◦ ◦ ◦ ◦ ◦ ◦

Катедра війскових наук в унїверситетах. Всї австрійські унїверситети одержали з мінїстерства просвіти рескрипти, яким заводить ся в унїверситетах і висших наукових заведенях війскові виклади; їх предметом буде: війсковість, орґанїзація армії, війскова адмінїстрація і судівництво, історія воєн і т. п. Що до всїх тих предметів буде обовязувати іспитовий примус. При ректоратах буде утворений окремий війсковий віддїл, а викладати будуть офіцири, визначені війсковою управою. Професорська колєґія не буде мати нїякого спливу на допущенє офіцирів до викладів.
В справі лєґітимацій на оставанє у Львові в разї евакуації. Управа громади корол. прест. міста Львова оголошує: Маґістрат корол. прест. міста Львова взиває отсим з посеред осіб, що в р. 1916 внесли прошенє о лєґітимації, управнюючі до полишеня на місци на случай евентуальної евакуації міста, петентів, роджених в р. 1871, або тих, що належать до старших річників, отже 46-лїтних і старших, щоби — о скільки не належать до катеґорії реклямованих від війскової служби — зголосились для відобраня лєґітимацій, заосмотрених в "visum" ц. і к. кватирункового віддїлу II. Армії, в IV. департаментї Маґістрату, III. поверх, двері Ч. 97. в найблизших трех днях підчас урядових годин (8—2 пополудни). — Що до інтересованих, роджених в роках 1872 до 1899, наступить зворот лєґітимацій, заосмотрених в клявзулю кватирункового віддїлу, в часї пізнїйшім по причинї конечного узглядненя вислїду пересмотрів "Р", "П" і "С", котрим мали піддатись петенти з лїт 1872 до 1890. — Зворот візованих ц. і к. кватирунковом віддїлом лєґітимацій осіб реклямованих слїдує так само в пізнїйшім реченци.
Д-р Іван Куровець в Калуши, інїціятор "Запомогового фонду для українських письменників ім. Івана Франка", прислав до Наукового Товариства ім. Шевченка, яке взяло на себе дальше збиранє сього фонду, нову жертву на сю цїль в сумі 900 (девять сот) корон. Vivant sequentes! При сїй нагодї подаєть ся українському громадянству під розвагу, щоби на разї не жертвували на надгробний памятник Ів. Франкови тому, що сї кошти будуть в першій мірі покриті з "фонду ювилейного дару" пок. поетови, якого ще значна частина остає в Товаристві взаїмного кредиту "Днїстер".
"Вихованє хлопця і дївчини". Виклад дир. Остапа Макарушки на сю тему буде з суботу, дня 17. л. марта о год. точно 5. по полудни в "Народнім Домі" в салї І. a. ц. к. академічної ґімназії на II поверсї. О численну участь членів і гостий просить "Учительська Громада."
Сахарина. Урядові комунїкати донесли про заведенє вільної торговлї сахариною на час війни. Не від речі буде довідати ся про виріб і вартість сього цукрового суроґату. Сахарина є продуктом із смоли витвореної з ґазу, яку одержуєть ся наслїдком сухої дестиляції камінного вугля. Вона виглядає, як білий порошок, який досить трудно розпускаєть ся у водї і має солодкий смак. Сахарина має 500 разів більше солоду, як цукор. Відживляючої вартости вона зовсїм не має. Найновійші наукові дослїди виявили, що сахарина при її нормальнім уживаню зовсїм не шкідлива. Тільки при постійнім уживаню її в більших скількостях запримічено дуже незначне ослабленє дїланя ферментів в слинї і жолудку. У декого наслїдком надмірного уживаня сахарини проявляєть ся відраза до неї. Сахарину будуть продавати аптики і дроґерії в запечатаних пакетах і по цїнах, які будуть на кождім пакетї означені. 