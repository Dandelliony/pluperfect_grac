"Ґенеральні штаби" і "консулї".

Одним з твердих принципів теперішного веденя війни є зберіганє тайни про воєнні операції, пляни, пересуваня війск. Крім дуже тїсного круга осіб з-поміж членів ґенеральних штабів нїхто, навіть вищі офіцири (про нищих офіцирів і про цивільних урядників і не згадуючи!), не має повного знаня дїйсних плянів і правди про операції. Не мають того знаня очевидно також дневники, котрі — на скільки вони є приміщені в урядових воєнних кватирах пресових усїх воюючих сторін — не можуть друкувати в своїх часописях нїчого иншого крім того, до чого дасть їм точно означений матеріял придїлений до них штабовий офіцир. Матеріялу сього вони мусять придержувати ся, а "свободу" мають тільки в стилїзації його. Очевидно, що й про те, що дїєть ся й говорить ся в тїснім кружку найвищих полководців ворожих армій, також нї словечка не можемо дізнати ся. Коли одначе в сїй, або иншій ґазетї виринають час від часу під товстими наголовками "справозданя" дискусій, суперечок, мірковань прим. найвищої воєнної ради російської, то се нїщо инше, як виссана з пальця, на людську наївність обчислена нїсенїтниця, яку повторювати поважній ґазетї просто сором. Та на сїм воєнні нїсенитнїцї, у Львові бодай, не кінчать ся. Побіч друкованих рівно буйно цвитуть устні. А серед останніх особливо широко розгалужують ся нїсенїтницї, черпанї буцїм то з уст усяких консулїв і віцеконсулїв, яких є кілька у Львові. Знаємо у Львові цїлий ряд людий ріжних народностий і вір, котрі виплїтають охочим слухати свої "стратеґічні" мудрощі, а щоби додати авторитету своїм словам, покликують ся на арґентинського або иншого котрогось — консуля! А "консулї" сї тих оповідачів переважно навіть не бачили, а якби коли і бачили в своїх передпокоях, то їм нїяких — їм самим невідомих — стратеґічних "тайн" нїколи не передавали. А проте таки є люди, котрї мають сміливість покликуватись на ті "консулярні" жерела, і є люди, котрі в очі їм не засміються, слухаючи їх смішних небилиць! 