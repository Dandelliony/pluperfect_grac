Українська преса на київській виставі.

Українське наукове товариство ім. Т. Шевченка виставило в українськім кіоску крім київських та львівських наукових видань та діяґрам книжкової продукциї також діяґраму про число українських часописий на росийській Українї за час від 1906 року до 1913. Чому саме від 1906 року зроблено підрахунок періодичних видавань — зовсїм ясно, бо до того часу було зовсім заборонено видавати ґазети та журнали в українській мові. Попавши в красші умови політичного житя, молодий український рух в першім році спроміг ся на цілих 16 видань найріжноріднїйших напрямків, що сьвідчить про те, що довгі роки уґнїту над українською самостійною культурою не змогли «вбити душі живої» тої культури. Та вже на слідуючий рік число видань вменшило ся майже вдвоє. Українська преса, очевидно, не могла відразу стати міцно на ноги. Особливо відносить ся се до орґанів преси крайнього лівого напрямку, що продержавшись короткий час, мусїли із ріжних причин спинити своє істнованє. Та вже на третий рік число назв періодичних видань почало збільшувати ся. В 1910 році вже виходило 10 період. видань, в 1911 і 1912 рр. виходило по 12, а в 1913 році знов підскочило до 16 назв. З того виходить, що українська періодична преса в Росиї поволи але невпинно прокладає собі шлях і завойовує певне становище в житю нашого громадянства. Звертає на себе увагу одна маленька, але характеристична подробиця в діяґрамі. Майже кождого року літом число періодичних українських видань зменшуєть ся дуже значно, а з осени починають істнованє нові виданя. Се явище почасти характеризує українського читача, котрий, проживаючи здебільша на селї, має вільний час для читаня тільки зимою і тому на літні місяцї, припиняє передплату на ґазету чи журнал. Національна свїдомість росийських Українцїв починає набирати чим далі все більш виразних форм, і тому є певні підстави думати, що з кождим новим роком число українських журналів та ґазет в Росиї буде значно зростати. 