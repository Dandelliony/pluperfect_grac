◦ ◦ ◦ ◦ ◦ ◦ ◦ ◦ ◦ ◦

Для школи ім. Данила. У Львові вул. Жовківська ч. 62 є народна школа ім. Короля Данила, котрої кошти удержаня виносять понад 3600 К річно. Ся квота велика, а родичі школяриків, переважно денні зарібники, не є в силї в сю тяжку хвилю та серед теперішної дорожнї її зложити. Ми звертаємо ся тому до достійної Української Суспільности з уклінною просьбою о поміч. Не відмовте! Поміч конечна! Школа у нас в сю хвилю так важна не сміє упасти. Не жадаємо над силу, але поможіть і то конечно! Що ласка! Датки просимо слати на адресу: Кружок. У. П. Т. ім. Короля Данила, Львів, вул. Жовківська ч. 62.
"Народна Часопись", український додаток до урядової "Gazet-и Lwowsk-ої", як довідуємо ся з достовірного жерела, не буде поки-що виходити, а то з причин фінансових і браку персоналу друкарського. Видавництво згаданої часописи розпічне ся аж по впорядкованю теперішних відносин.
Підвисшенє цїн тютюну. Після оголошеня поміщеного у "Wiener Zeitung", обовязує з днем 1. червня 1916 нова тарифа виробів тютюну, після якої будуть підвисшені цїни за краєві фабрикати. Отсе зарядженє видано в першій мірі з загальних фінансово-полїтичних причин, а було воно і з того приводу потрібним, що воєнні подїї спричинили підвисшенє коштів продукції. Одночасно з заведенєм нової тарифи буде обовязувати така сама підвисшена тарифа на Угорщинї та підвисшена тарифа виробів боснїйсько-герцоґовинського тютюневого заряду. Підвисшенє цїн обіймає всї групи продуктів з виїмком табаки. При установленю висшої тарифи руководжено ся тою тенденцією, щоби цїни за лїпші сорти були процентово висші, як цїни за фабрикати уживані середною і зовсїм незасібною верствою. І так виносять підвисшенє цїни за люксусові і найлїпші циґара пересїчно 30—40 за середні сорти 20—30%, а за сорти уміщені в тарифі найнизше, 9—16%; в тій послїдній ґрупі є виїмком цїна за так звані "малі краєві" сорти, яку з технїчно-монетарних причин підвисшено о 20%. Підвисшенє цїн за найлїпші сорти папіросів виносить 2—4 сотики, за середні 1—2 сотики, за найнизші ½ сотика на штуцї. При тім звертаєть ся увагу, що небавом буде пущений в продаж новий сотиковий папірос так, щоби і найбіднїйші консументи могли собі купити таку саму скількість папіросів і за таку саму цїну, як досї. Також підвисшено цїни за тютюн на папіроси у проґресивнім відношеню до дотеперішних цїн. Найлїпші сорти тютюну будуть дорозші о 30—40%, а краєвий тютюн тільки о 12½%.
Підвисшенє причинків для дїтий тих, які служать у війску. Дня 11. мая с. р. вийшов цїсарський розпорядок, який зміняє параґраф 4. закона з 4. грудня 1912 р. про причинки для родин резервістів, ополченцїв і т. д. о стільки, що дїти нисше вісьмох лїт будуть тепер побирати замість 50% (38 сот.), 70% причинку (57 сот.) денно на удержанє а також 75% причинку на мешканє. Полекші ті будуть признавані тільки в тих случаях, коли дотична родина мешкає у винаймленім мешканю і коли повний причинок побирають тільки три члени родини. До того видало правительство причинковим комісіям припорученє щоби: 1) признавали причинки дїтям, які уродили ся по смерти або загибелї покликаного до війскової служби; 2) підвисшували причинок до повної висоти дїтям, які по смерти або загибелї покликаного дійшли до осьмого року житя; 3) по смерти або загибелї покликаного признавали причинки родинам, які не побирали причинків, тому що покликаний одержував давну платню і користував ся вільним мешканєм. Виплата підвисшених причинків належить ся упразненим з днем 13. мая с. р.
Торжественне посвяченє нововибудованого дому музичного товариства ім. Миколи Лисенка відбуде ся в понедїлок 12. червня о год. 12 в полуднє в салї дому товариства при ул. Шашкевича ч. 5 (Стація трамваю: касарнї жандармерії). Слїдуючого дня 13. червня відбуде ся святочний інавґураційний концерт в великій салї нового дому, устроєний заходом товариства ім. Лисенка при співучасти хору товариства "Львівський Боян" найвизначнійших місцевих сил артистичних та упрошеного з Відня співака п. Семенова. Подрібна проґрама буде оголошена невдовзї. Білєти на концерт в цїнї від 1—4 К можна дістати від середи 7 червня почавши в Союзнім Базарі.
Голоси з російської неволї. Хв. Адмінїстраціє! Просимо ласкаво помістити в своїй ґазетї сердечну подяку австрійському Червоному Хрестови за присланє дарунків через шведський Червоний Хрест. Просимо о ласкаве присланє нам українських книжок. Українські бранцї в Сибіру. Томск 29. марта 1916. За всїх Цеслів Кость із Стрия, Добряни. — Хвальна Адміністраціє! Просим ласкаво помістити в своїй газетї подяку австрійському Червоному Хрестови за присланє дарунків через шведській Червоний Хрест. Українські бранцї в Сибіру. Томск 24. марта. За всїх Добуш Андрій. 