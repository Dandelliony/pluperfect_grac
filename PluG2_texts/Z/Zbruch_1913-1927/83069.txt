◦ ◦ ◦ ◦

За Холмщину — Крим? "Köln. Volksztg." доносить, що нїмецька дипльоматія обговорювала з українським президентом мінїстрів Лизогубом можливість прилучення Криму до України тільки в такім випадку, якщо Україна згодить ся на прилученнє Холмщини до Польського Королївства.   До повороту холмських виселенцїв. "Робітнича Газета" з 30 серпня доносить: Кореспондент УТА був у Ковлї для вияснення життєвих умов і правового становища виселенцїв, що вертають в Холмщину. В Ковлї працює міжнародня комісія в справі повернення і приміщення виселенцїв у складї: капітана Фрілїпґгавза з нїмецького боку, д-ра Павла Васильчука з українського, д-ра Ясенського з австрійського й інжинїра Штарка з польського боку. В розмові з головою комісії Фрілїнґгавзом вдало ся установити ось що: На думку Фрілїнґгавза в інтересах України треба продовжувати справу реевакуації також зимою, для чого вживатимуть ся опалені ваґони. Нїмецький уряд в усьому допомагатиме виселенцям, перш усього допоможе найти й збудувати помешкання, господарські будинки. Саме болюче питаннє находить розвязку. Нїмецькі власти багато працюють в сїм напрямі. Також допомагає український представник лїкар Васильчук, який сприяв відкриттю в Ковлї двох кооперативів, що доставляють людности пшоно й инші харчі, але потрібна і урядова допомога. З свого боку нїмецький уряд допоможе перевозцї й видає харчі з військових ладунків. Своякам нема чого приїздити на розвідки в села, а потім повертатись назад за своїми ґрупами виселенцїв, бо се даремно забиває залїзницї і через те, що виселенцї, які повертають зустрінуть з боку нїмецьких властей доброзичливе відношеннє до своїх потреб. Щодо правного становища виселенцїв, які повернули, капітан Фрілїнґгавзен сказав, що вони вибирають старостів, села гуртують ся у волости, на чолї волостей стоять війти, які працюють в контактї з місцевою командою, при котрій заведено посади українських комісарів. При командах є лїкарнї, взагалї команда допомагає виселенцям, доглядає за санїтарним становищем сел. У виселенцїв, що повернули, нїякої реквізиції не роблять, але у населення, яке остало инодї доводить ся реквірувати потрібні річи, за що платять гроші. Тепер через Ковель щоденно переходить 2500 людей. Виселенцї сміло могуть вертати у Холмщину, бо тут вони зустрінуть допомогу властей. Кореспондент оглядав табор в Ковлї, приміщений в бараках військового часу. Табор подїлено на віддїли мужеські, жіночі й окремі віддїли для семейних.   Вістник полїтики, лїтератури й життя 