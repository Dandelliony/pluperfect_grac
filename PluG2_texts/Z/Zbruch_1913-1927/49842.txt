Тарасові роковини в Росії. — Українська справа на конгресі Злучених Держав.

Тарасові роковини в Росії.
Відень, 30. марта 1916.
В пятьдесятипяті роковини смерти Тараса Шевченка уладило петербурське Товариство ім. Т. Шевченка, що займаєть ся підпомаганєм незасібної шкільної молодіжи на Вкраїнї, в казанськім соборі поминальне богослуженє, на яке запросило членів товариства та поклонників таланту поета.
Київську українську громаду уряд так прочистив, що cего року, на скільки можна вносити з російської преси, годї було в столицї України навіть у церкві помянути Раба Божія Тараса...
Твердо обійшло ся начальство з роковинами Шевченка і деинде. Ось до посла державної Думи Артемова наспіла телєґрама з Ростова над Доном, в якій говорить ся, що ростовське Товариство журналїстів хотїло уладити панихиду по українськім поетови Т. Шевченкови в роковини його смерти. Духовенство відмовилось, жадаючи дозволу від градоначальника. А в градоначальстві заявили, що се не входить в компетенцію цивільних властий. Після того справило духовенство предсїдателя товариства до таганрожського епископа Йоана. Та епископ у відповіди на вислану депешу заявив, що він не має права дозволяти. Через те в Ростові над Доном так і годї було уладити заупокійне богослуженє по душі поета хоч до сього часу назване товариство згладжувало такі панихиди кождого року без перепони.
Із згаданої депеші довідуємо ся ще, що в Новочеркаску, ревиденції наказноого атамана козацького, панихиду по Шевченкови відслужено cего року без перепони.
яв. Українська справа на конгресі Злучених Держав.
Вашінґтон, 26. лютого 1916.
В днях 24. і 25. лютого конґресова комісія для заграничних справ переслухувала представників орґанїзацій, які явили ся, щоби своїми заявами підперти резолюцію соціялїстичного конґресмена з Ню-Йорку, Маєра Лондона.
Резолюція, яку згаданий конґресмен внїс ще 6. грудня 1915 і яку палата віддала до комісії для заграничних справ, взиває президента Злучених Держав, щоби скликав конґрес невтральних держав, а сей конґрес щоби предложив воюючим державам мир на таких умовах, щоби в будуччинї війна вже не була можлива. Резолюція заключає також точки, на підставі яких можна би сподївати ся вічного мира. Між сими точками є поміж домаганями міжнародного мирового суду, постепенного загального розоруженя, свободи моря і т. д. також домаганє освободженя поневолених народів.
Український нарід належить до найбільше поневолених, отже Федерація Українцїв у Злучених Державах постаралась о те, щоби й Українцї могли перед комісією представити своє положенє і свої жаданя. Разом українська делєґація складала ся з пяти людий, а ними були: секретар Федерації Мирослав Сїчинський, правний дорадник Федерації С. Полак, секретар бритійського українського комітету Джордж Р. Рафалович, американський журналїст, великий прихильник Українцїв Ван Вік Брукс і співредактор "Народної Волї" п. М. Стечишин.
На переслуханю було представлених кількадесять найріжнїйших орґанїзацій і майже всї поневолені народи Европи, як: Українцї, Поляки, Чехи, Литовцї, Жиди, Вірмени, Фінляндцї, Південні Славяни, а з орґанїзацій: соціялїстична партія, Товариство Приятелїв (Квейкри), З'єдинені Копальняні Робітники Америки, Жіноча Партія Мира, Лїґа Противників Воєнних Приготовань і т. д., а також нїмецькі та італїйські соціялїсти.
Крім сего на руки конґресмена Лондона і голови комісії, Флода, прийшла велика скількість листів і телєґрам. Між телєґрамами найзамітнїйші були телєґрами від соціялїстичних партій ріжних нейтральних держав Европи, а також анґлїйської независимої робітничої партії, яка внесла в анґлїйськім парляментї революцію за миром.
Перший промовляв делєґат Екзекутивного Комітету американської соціялїстичної партії, Моріс Гілквіт з Ню-Йорку.
"Злучені Держави — сказав він — повинні стати на сторожі цивілїзації світа; а тимчасом вони стали супом, що ситіє трупами. Ми богатїємо коштом щастя мілїонів людий. Ми потїшаємо ся богацтвами, які нам приходять з причини війни. Скличмо конґрес невтральних держав, а воюючі держави послухають голосу сего конґресу. У всїх воюючих державах змагаєть ся щораз більше бажанє мира, але жадна з них не хоче виступати з пропозицією мира, побоюючись, що противники візьмуть се зараз за признаку її ослабленя. Коли одначе має настати мир, то Злучені Держави повинні допомогти до сего, щоби був се вічний мир, щоби не було більше причин до війни. Причин до війни не буде передовсїм тодї, коли не стане в Европі поневолених народів, за які били ся би між собою чужі тим народам держави. Українцї, Литовцї, Фінляндцї і инші поневолені народи повинні дістати наслїдком сеї війни волю дїлом Злучених Держав є підперти змаганя сих народів, бо остаточно всесьвітний мир є так само в інтересї Злучених Держав, як се є в інтересї воюючих держав."
Крім Гілквіта вгадував про Україну і домаганя Українців також сам автор революції Маєр Лондон.
З української делєґації зложили заяви про українську справу пп. Мирослав Сїчинський і Джордж Рафалович. Сї заяви будуть надруковані дословно в урядовім протоколї з переслуханя.
Комісія не заявилась нїчим, що думає зробити з резолюцією Лондона, і може нїколи не буде звісно, на скільки переслуханє перед комісією причинило ся до втихомиреня воєнного руху американського правительства та до бунту в палатї репрезентантів і в конґресї проти полїтики правительства. Треба лише занотувати знаменний факт, що на першім засїданю комісії був кождий з її членів, а в кілька годин потім, як Гілквіт у своїй майстерній промові вияснив засади резолюції, розійшли ся вісти про бунт конґресу проти воєнних намірів правительства, і небезпека війни раптом розвіяла ся.
Для Українцїв переслуханє перед комісією для заграничних справ важне тим, що се перша нагода, коли українська справа стала предметом уваги конґресу Злучених Держав, і про Україну перший раз згадають досить просторо урядові протоколи конґресу та звернуть увагу ширших кругів в Америцї на українське питанє.   