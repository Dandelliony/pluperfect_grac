◦ ◦ ◦ ◦ ◦ ◦ ◦ ◦ ◦ ◦

Продажа воєнної мішанки кави. Управа громади м. Львова повідомляє, що в найблизшім часї будуть продавати міські склепи, як також фірми І. Майнль і Е. Рідль воєнну мішанку кави за виданєм купуючим керти контролї спожитя кави. Цїну і час розпочатя продажи подасть до відома міське апровізаційне заведенє. Продажа буде відбувати ся з виключенєм осіб, які є членами правно істнуючих консумів, і властителїв (заступників) промислових підприємств госп. шинкарських (готелї, молочарнї, каварнї, лїчничі заведеня), яких заосмотрить в потрібну скількість кавової мішанки безпосередно Централя кави у Відни.
До членів госп.-торг. Спілки у Львові. З днем 1. жовтня с. р. хочемо завести продажу муки, хлїба, цукру, кави і ин., просимо отже наших членів, особливо тих, котрі є придїлені до районових міських склепів, щоби найдальше до 27. с. м. заявили ся, чи хотять ті артикули побирати в нашім склепі. Зголошеня приймаєть ся в склепі при вул. Бляхарській ч. 11. Просить ся з собою принести міські лєґітимації для виписаня точної адреси, числа осіб і числа районового склепу. До сего спонукує нас ся обставина, що консументи районових склепів не одержують всего того, що консументи консумів, а відтак се, щоби через так зорґанїзованих консументів видобути з Централь більші придїли товщів, скіри на чоботи і т. п. Апровізація міста Львова придїлила для нашої Спілки сардинки до роздїлу поміж членів, які своє запотребованє покривають в районових склепах і яких місячний дохід не перевисшає 75 К. на особу. Роздїл сардинок розпічнеть ся в понедїлок слїдуючого тижня. — Управа госп. торг. Спілок.
Вписи до ц. к. ґімназії Франца Йосифа в Тернополи відбудуть ся в днях 24—30 вересня, що дня від год. 10—12 рано. Вступні іспити до І кл. будуть 1. жовня в год. 8. рано, поправні іспити 27—29 вересня. Всяких інформацій в справі ґімназії удїляєть ся в канцелярії дирекції, яка на разї містить ся в будинку II польської ґімназії (вул. Словацького). 