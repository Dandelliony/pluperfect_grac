Мир буде нинї підписаний.

ЛЬОНДОН. (Ткб.) Бюро Райтера доносить, що Ґрей вислав вчера до всїх делєґатів балканських держав зазив, щоби нинї о годинї 12.30 сполудня прийшли до палати Сен Джемс і підписали мировий договір. Додав, що сподїваєть ся, що делєґати задоволять його зазив.
ЛЬОНДОН. (Ткб.) Бюро Райтера дізнаєть ся: Уряд заграничних справ повідомив вчера провідника грецької делєґациї, що мировий договір має бути нинї підписаний і спитав ся його, чи підпише сей договір. Грецьке правительство заявило анґлійському послови в Атенах, що готове підписати договір. Щодо протоколу, то справа ще не ясна. Делєґати союзних держав і Туреччини зібрали ся вправдї на дискусию над протоколом, але болгарські і турецькі делєґати заявили, що поки договір не буде підписаний, поти не візьмуть участи в дискусиї над протоколом.
ЛЬОНДОН. (Ткб.) Бюро Райтера дізнаєть ся, що всїм делєґатам воюючих сторін доручено протокол, який є доповненєм умов мирового договору. Болгарські делєґати підпишуть нинї мировий договір в такій формі, якої хоче Анґлїя; сї делєґати не взяли участи в конференциї, на яку запрошено делєґатів союзних держав, щоби обговорити зміст протоколу. Сього протоколу болгарські делєґати не приняли і не підпишуть його разом з договором. На погляд болгарського правительства не можна тепер порушувати справи протоколу, бо се дало би привід до дальшої дискусиї. Сербські делєґати одержали вчера вполудне порученє підписати договір. Та-кож є певною річю, що Греки підпишуть договір рівночасно з протоколом. Проєктований протокол, згідний з артикулом, містить зміни, які маєть ся продискувати і підписати по заключеню мира а які відносять ся до справи амнестиї. 