◦ ◦ ◦ ◦ ◦ ◦ ◦ ◦ ◦ ◦

Стріли до Керенського.
ПЕТРОГРАД (Райтер). В Плоцку стріляли до Керенського, але його не влучили.
Послїдні вісти про воєнне положенє.
ВІДЕНЬ (Прес кват.) Російський причілок мостовий під Тернополем стоїть в проміню полевих гармат союзних війск.
БЕРЛЇН. (Б. Вольфа). Наші війска стоять під Тернополем.
Кабінетова кріза в Росії.
АМСТЕРДАМ. (Тбк.) Райтер доносить за "Бирж. Вѣд.": Кн. Львов подав ся до димісії, Керенський зістав президентом мінїстрів, задержуючи теку війни. Церетелї мінїстром внутрішних справ і лишаєть ся мінїстром почти і телєґрафу. Некрасов обняв тимчасово теку правосудія.
СТОКГОЛЬМ. (Тбк.) Димісія мін. справедливости є уступкою для большевиків, бо жадав він безоглядного поборюваня тої партії. З Керенським прибули вірні тимчасовому правительству війска.
Серед кадетів роздор: меншість бажає вступити до кабінету і як кандидатку до теки публ. робів висуває ґрафиню Пенїн.
Вуличні револьти в Петроградї.
СТОКГОЛЬМ. (Ткб.) В револьтї брали участь 10.000 моряків; число вбитих і ранених осіб дуже велике; впало також 50 козаків.
ПЕТРОГРАД. (Тел. аґ.) Цїла залога Петрограду в руках ґен. Половцова, приклонника тимчас. правительства. Урядово оголошено, що запанував певний супокій. Большевики віднесли пораженє не тільки війскове, але і моральне.
Під якими умовами війде Анґлїя в мирові переговори.
ЛЬОНДОН (Ткб.) Райтер подає промову cip Ґарсона, нового члена воєнного кабінету. Бесїду нїмецького канцлєра назвав він такоюж пустою, як попереднї. Коли Росія потребує мира, то Анґлїя завтра буде переговорювати, але не з Прусаками, тільки з найлїпшими з нїмецького народа. Передумовою тих переговорів буде доказ, що Нїмцї щиро не думають про анексію і длятого мають узяти війска за Рен. Коли Нїмцї виявлять готовість надгородити свої беззаконности і злочини проти населеня Бельґії, пів. Франції, Сербії і инших країв, які без потреби сплили кровю, тоді анґлїйский нарід, який любить мир зачне переговори, щоб увільнити світ від грози війни. Тужимо за миром, аби синів нашого народа вернути вітчинї. Але жадають від нас, щоб мир був тревалий і щоби принесені жертви не пішли на марне.
Вислїд борби підводними човнами.
ВІДЕНЬ. (Ткб.) Після обчислень затоплено підводними суднами ворожих торговельних кораблїв у місяци червню на 1 мілїон тон брутто; від початку заостреної підводної борби 4 міл. 671 тисяч тон. 