◦ ◦ ◦ ◦ ◦

Митрополит гр. Шептицький. Кількох послів до Думи звернуло ся до ґубернатора в Ярославі з просьбою позволити їм відвідати інтернованого в Ярославі львівського греко-католицького митрополита гр. Шептицького, про обходженнє з яким і здоровлє його знову поширені протирічні вістки. Ґубернатор відмовив прошенню.
Австро-угорське мінїстерство заграничних справ про українську справу в Росії. Дня 6 марта с. р. прийняв ексцелєнція секційний шеф барон Фльотов в імени ексцелєнції пана мінїстра заграничних справ заступника Союза визволення України, пана Меленевського. В масї обговорення ріжних українських справ, які порушено в меморіялї, предложенім Союзом визволення України мінїстрови заграничних справ гр. Чернїнови по обняттю ним уряду, заявив ексцелєнція барон Фльотов між иншим, що становище австро-угорського правительства до української справи лишаєть ся таке саме, яким було в часї цїлого перебігу війни, та що ц. і к. правительство слїдить з увагою і прихильністю за українською справою.
У двотижневику "Шлях" беруть участь, як виходить з розписаної передплати, отсї співробітники: П. Багацький, М. Вороний, Г. Журба, О. Кобилянська, О. Ковалевський, Хв. Коломийченко, проф. А. Кримський, І. Липа, Я. Мамонтов, О. Мицюк, Т. Осадчий, Б. Підгорецький, М. Сріблянський, А. Товкачевський, М. Хвилянський, Г. Чупринка, М. Шаповал, М. Рильський, П. Синиця і инші.
Українська книгарня в Швайцарії. Минулого місяця заходами й коштом одного Українця з російської України засновано в Льозаннї, на одній з головних вулиць, українську книгарню. Над досить великою і гарно уладженою крамницею зроблено синьою і жовтою фарбами французький напис "Librairie Ukrainienne". В книгарнї можна дістати всї публїкації в французькій і инших чужих мовах про Україну й українську справу, як також всї видавництва на українській мові. При книгарнї має також уладити ся продаж українських домашніх виробів. Адреса книгарнї: Librairie Ukrainienne, Rue Haldimand, Lausanne, Suisse. 