Катастрофа.

З Камінки стр. пишуть:
Наслїдком великої зливи, яка навістила дня 11 і 12 вересня с. р. Камінеччину, ціла надбужанська околиця повіту впала жертвою поновного елєментарного знищеня. Опад дощевий одної доби, занотований на стациї омброметричній в Камінці струмиловій, осягнув небувалу висоту 824 мм. Небувалі були також наслідки сеї зливи, до котрої в ночи з четверга на пятницю прилучила ся сильна буря. Рано в п’ятницю представив ся населеню страшний образ знищеня. Подвір’я, сади, городи знайшли ся під водою. Навози сплили. Вода позаливала токи, стодоли зі збіжєм і припасами паші, вже і без того звезені в станї гнилїм або вохкім до стоділ. Пасовиска і поля знайшлись майже без виїмки під водою і через два дни не можна було вигнати товару на пашу.
Місцями треба було виводити товар із хлївів позаливаних водою. Рови, річки, потоки та дороги прибрали вид широких, рвучих гірських рік, котрі забирали все, що стрінули перед собою: мости, повиривану деревину з корінєм, копиці сіна, покоси трави, плоти, намочені коноплі і т. п. На торговици в Камінці филї знесли міст і з торговиці сотворили озеро. З кількох хат треба було на човнах ратувати загрожених мешканців. Страти господарські не дадуть ся обчислити; вони тим більші,що туча прийшла несподївано по кількадневній погодї, якраз тодї, коли люди забрали ся до кошеня нескошеної першої трави і отави. Вода на Бузі, яка щойно стала опадати, піднесла ся знова до найбільших розмірів.
Рілї що і так вже розкисли від цілорічної слоти, ще гірше забагнили ся. Стерні ще до сего часу стоять непідорані, бо за плугом виступала вода — а по послїдній зливі не можна буде влїсти на рілю. Засїви озимі дуже загрожені і вигляди на лучший будучий рік сумні.
Уряди податкові без уваги на те, що населенє стратило в р. 1912 збірку отави, а сего року збірку сїна і отави, що бульба майже вся пропала, без огляду на те, що населеню грозить від Різдва голод — що не один не має нїякої паші для худоби — розсилають візваня платничі.
Населенє потребуватиме дуже визначної помочи в достарченю паші, бульби тай відпису податків — в противнім разї грозить йому цілковита руїна. 