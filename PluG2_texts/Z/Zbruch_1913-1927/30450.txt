◦ ◦ ◦ ◦ ◦ ◦ ◦ ◦ ◦ ◦

Воєнна хронїка
від 30. падолиста до 6. грудня.
Наступленє зими припинило на усїх теренах війни всї операциї. Не цілком, та в дуже значній мірі. Замерзла земля утруднює копанє окопів, холод приневолює хоч і як закаленого до шуканя захисту. З другої однак сторони зима заморозила болота і вирівнала страшно лихі дороги на східнім теренї війни. Тим приготовляють ся важні випадки, які можуть рішити судьбу цїлої сьвітової війни.
На східнім теренї війни
побили наші війська 29. XI. Москалїв під Гуменним на Угорщинї і взяли 1500 до неволї. 30. XI. побили Нїмцї Москалїв коло Даркемем і на південь від Висли — 13 гармат і 5100 полонених. Всякі проби Москалїв окружити союзну армію і посунути ся в напрямі Кракова стрітили так сильний відбій, що треба їх було занехати. Через те й ославлений ґенерал Ренненкампф попав в "опалу". Натомість німецька офензива зачала щораз зискувати на силї. 6. XII. прибуло нових 4500 полонених і 26 машинових крісів. Часть нїмецької армії була вже Москалями відтята, однак успіла пробитись і забрати ще 12.000 полонених і 25 гармат. Тогож дня зробила перемиська залога вдатний випад. Загалом від 11-го XI до 1. XII. впало 80.000 неранених Москалїв в нїмецькі руки. 4. XII. відперто Москалїв з великими втратами на схід від мазурських озер (1200 пол.). Нїмецька офензива в північній Польщи розвиваєть ся успішно дальше, у південній Польщи не було нїяких більших операций, в західній Галичинї побито Москалїв 5. XII. коло Тимбарка.
На західнім теренї війни
не було навіть більших стичок. Англїйцї підняли з початком місяця, що правда, знов обстрілюванє побережа, однак знов без успіху. 2. XII. здобули Нїмцї в арґонськім лїсї одну важну точку і 300 полонених. 4. XII. відперто француські атаки в Воґезах і Фляндриї, 5-го на південь від Мецу і в. Арґонськім лїсї. Взагалї видко на кождім кроцї, що Нїмеччина цїле вістрє війни на заходї звертає проти Анґлїї.
На південнім теренї війни
продовжали наші війська погоню за Сербами. 29. XI. посунули ся поза Колюбару і Ужіце, добули Сувобор та взяли 1300 полонених і 14 машинових крісів. До 1. XII. було 19.000 пол., 46 гармат і 47 наш. крісів в наших руках. 2. XII. увійшов ґенерал Франк побідно до Білграду і зайняв його без борби. Уладжено ту тимчасове правлїнє, населенє починає вертати в зайняті Австрийцями землї. Тимчасом витерто Сербів на схід до Арханґеловача, де вони ставлять далї завзятий опір.
На турецкім теренї війни
дійшли Турки на 10 км. під Батум. Для оборони суеського каналу поставлено 34.000 канадийцїв, однак Турки станули вже над північним кінцем каналу і посунули значні сили на синайський півострів.
В Африцї
розвивало ся повстанє Бурів дальше, мимо полоненя їх ватажка Девета. Сьвята війна кипить не лиш в Мароку, але й в оазах Сагари і в Суданї (Канем, Вадалї).
На мори
втратили Анґлїйцї знов два великі панцирники "Benbow" і "Collingwood". 