◦ ◦ ◦ ◦

Підписання спільної ратифікації в падолисті.   Одержані з Парижа вісти потверджують, що підписання протоколу спільної ратифікації версальського трактату послідує правдоподібно 11 або 20 падолиста. Є правдоподібність, що найвища Рада жде в цім випадку на ратифікацію трактату з боку сполучених держав. Супроти цего, що основою договору є Союз народів, ратифікація договору з Америкою влекшилаби значно введення трактату в життя.   Французьке правительство заборонило вивозити франки.   Варшавсякі промислові круги одержали відомість, що француське правительство заборонило вивозити франки поза межі Франції. Тим вияснюєть ся значне підвисшення курсу франків у централі девіз.   Німецькі соціялісти проти большевиків.   Головний орґан німецьких соціялістів Vorwärts звертається з пересторогою під адресою Росіян, що пробувають в Німечині. Треба протиділати конечно проти большевицької інвазії в Німечині, котра довершилаби діла економічного знищення. Російські гості повинні примінитися до німецького життя і засад, в противнім випадку нехай перестануть користати з прав гостинности того краю, котрого волі не вміють пошанувати.   Троцький рішився впустити "білих" до Петербурга.   Із Гельзінгфорсу доносять: Переговори в справі уділення Фінляндією помочі Юденічовій армії, трівають дальше. "Извѣстія" оповіщують, що Троцький має намір позволити "білим" увійти до Петрограду й ввести з їми вуличню битву. Петроград поділений на сектори й приготований до вуличної боротьби.   З житя церкви.   Associated Press доносить: Минувшого місяця прибув з Риму до Праги архієпископ Кордак. Він екскомунікував 50 духовників, котрі поженившися помимо заборони виконували свої обовязки.   Польскі соціялісти в опозиції.   Начальна рада польської соціялістичної партії ухвалила резолюцію, в котрій заявляє, що з огляду на реакційні струї в соймі і кабінеті (шукання зближення з Колчаком і Денікіном) вестиме клюб соціялістів консеквентно опозицію.   Виїмковий стан в т. зв. Конґресівці.   З Варшави доносять, що міністер внутрішних справ продовжив виїмковий стан на цілій области т. зв. Конґресівки до 1 лютого 1920.   Польскі соціялісти в опозиції.   Начальна рада польської соціялістичної партії ухвалила резолюцію, в котрій заявляє, що з огляду на реакційні струї в соймі і кабінеті (шукання зближення з Колчаком і Денікіном) вестиме клюб соціялістів консеквентно опозицію.   Виїмковий стан в т. зв. Конґресівці.   З Варшави доносять, що міністер внутрішних справ продовжив виїмковий стан на цілій области т. зв. Конґресівки до 1 лютого 1920.   В справі утворення більшости в варшавськім соймі.   В варшавськім соймі нема доси більшости. Переговори, що ведуться в тій справі не довели досі до позитивних результатів. В земельній квестії дійшли вправді сторонництва до порозуміння і станули на становищи соймової ухвали з 10. липня ц. р.; так само в справі конституції дійшло до згоди (форма правління має бути конституційна, парляментарна і відвічальна перед соймом); зате що до вибору начальника держави сторонництва не можуть погодитися. Розходиться саме те, чи той вибір має відбутися дорогою плєбісциту, чи через сойм. Людовці є за плєбісцитовим вибором, a Zjednoczenie ludowe і христіянський робітничий клюб противні цему проєктови.   На поміч Юденічови.   З Парижа доносять, що француське правительство заняте приготованнями до уділення помочі Юденічови. Після фінляндських часописий іменував Юденіч будучим ґенерал-ґубернатором Петрограду, німця Ґлязенапа.   Успіхи Денікіна.   Комунікат армії Денікіна каже, що добровольча армія здобула Дубоску, причім взяла 3000 полонених. На північ від Калача мали віднести козаки значні успіхи і взяти в полон 2000 полонених та здобути 3000 товарових ваґонів. Денікін обсадив дальше місто Новосіл.   Селянські розрухи в Італії.   Аґрарні розрухи в полудневій Італії приймають грізнійший характер. Селянська ліґа постановила не засівати цего року піль.   Нова Рада 