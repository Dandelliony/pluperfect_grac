◦ ◦ ◦ ◦ ◦ ◦ ◦ ◦ ◦ ◦

"Учительське Слово". В короткім часі Товариство Взаїмна поміч українського народнього учительства видаватиме свій орґан "Учительське Слово". Останнє число Учительського Слова вийшло ще в 1918 році в місяці серпні. Напрям орґану буде станово педаґоґічний. Проситься товаришів (-ок) надсилати статті на адресу Товариства, Львів, Ринок ч. 10 І. поверх.   Старі карти XV. і XVI. віку. Ґраф Тишкевич віднайшов в ватиканській бібліотеці ґеоґрафічні карти XV. і XVI віку, в яких очеркнені границі України. На карті, зладженій Миколою а Куза в 1491 р. Україну названо Поділлям. Є вона відмежена докладно від Московщини, яку він називає Татарією. Райч (Univ. Cogniti orbis tabula, 1529, Roma, 1508) відріжняє Подолію від Московщини. Дієґо Ріберо, 1529, називає Україну Сарматією, а Московщину Гіпербоцеєю. Сіл Ґрінаус. 1532, відокремлює також Московщину від України, яку іменує старим терміном Сарматія. У всіх цих картах назначено оба краї у боку малої Польщі, як два віддільні й широкі простори. Новіші карти Гомана (Atlas novus, Ukraina) і Лявасера де Бопляна (Ukraina nova delineatio) вважають Україну як одиницю, відокремлену політично й ґеоґрафічно, сепарують її теріторіяльно від Московщини і Польщі і влучають Львів і Холм до українських теріторій.   З табору полонених в Берестю. З польського Червоного Хреста доносять: Заряд розвідного бюра польського Червоного Хреста у Львові одержав звідомлення про поворот спеціяльної місії, що в її склад ввійшли: Дора Вінніцка з рамени польського Червоного Хреста, представники комітету міжнародного Червоного Хреста: д-р Г. Шатні, В. Ґльор і представник французької військової місії д-р Камус. Місія звиділа табор інтернованих в кріпости Берестю і провірила подрібно услівя, серед яких живуть тамошні полонені.   Убійство полоненого. На стрийськім торі, недалеко Левандівки, найдено вчора трупа українського полоненого. Його застрілив якийсь сержант. Військові власти розпочали слідство в тій справі.   Анґлійська комісія у Львові. Варшавський "Tug" доносить, що до Львова має приїхати в четвер анґлійська комісія.   Убійство і самовбійство у Львові. Вчора убив цукорник Іван Зелеп свою суджену Софію Лапняк, а собі підрізав горло. Причиною убійства і невдалого самовбійства мала бути нужда, яка не позволила обоїм получитися.   Ґеольоґічна стація в Бориславі. Краківський гірничий староста видав розпорядок про отворення ґеольоґічної стації в Бориславі. Завданням стації мають бути розслідження в ціли забіження заводнюванню нафтових теренів через замикання води в невідповідній глибині, зглядно через понехання замикання передовсім глубинних вод. Дальшим завданням стації має бути належите зужиткування ґеольоґічного матеріялу, узисканого при верченню за нафтою. Ґеольоґічною стацією має завідувати кураторія, яка іменує начальника стації і його асистентів.   Залізна руда в Галичині. В Руднику над Сяном відкрито поклади залізної руди.   Галицькі горальні підуть в рух. Варшавське міністерство апровізації і фінансів рішило урухомити горальні і призначило для них 200 тисяч метричних сотнарів бульби і 5 тисяч сотнарів ячменю. Високі міністерства здасться кплять собі з голоду і населення, коли потрібні і необхідні спочивчі средства дають перероблювати на горівку.   Вперед! 