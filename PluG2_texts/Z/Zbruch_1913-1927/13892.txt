Рабункове убийство книгаря. — З вязниці до заведеня в Кульпаркові.

Рабункове убийство книгаря. В справі убитя бл. п. Сьвіщовського переслухувано вчера Івана Ґодулю, бувшого помічника в книгарни Ґебетнера. Показало ся, що на питаня Лижвінського давав він поясненя що до відносин в книгарни і що до особи убитого. Тому, що його зізнаня не є досить докладні, придержано його поки що на інспекциї, аж вияснить ся його становище і роля в цілім злочинї. Кобжанський признав ся до кількох злочинїв і нападів в росийській Польщі. Між иншим в 1907. році з Каролем Смолїнським „Рудим" украв при Княжій улици біжутерию на квоту 3.000 рублів; в 1911. році між Конюшками і Роґовом обрабував поїзд з якимсь Макаревичом. Утїкаючи з поїзду, Макаревич упав під колеса поїзду і згинув, а Кобжинський утїк з грішми; в 1910. році напав в Варшаві на монопольний склеп і зрабував 4000 рублів. Убранє Кобжинського поплямлене кровю полїция найшла на стриху Ягайлонської Біблїотеки. Краєвський мав стояти на услугах охрани. Його батька застрілено в Варшаві на приказ PPS. за зраджуванє робітників полїциї. Всї чотири убийники умовили ся, що коли би замах не вдав ся і коли би їх гонила полїция, узброєні в револьвери Кобжинський і Лижвінський застрілять незоружених Ґацкевича і Краєвського, а потім самі відберуть собі житє. Плянували виїзд з Кракова на минулу суботу.
З вязниці до заведеня в Кульпаркові відставлено бону Анну Фуксову, що з умової глупоти і неосудимости допускала ся невпинних крадежий в домах, де була занята.  