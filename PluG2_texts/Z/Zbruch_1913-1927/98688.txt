◦ ◦ ◦ ◦

Звідомення польського ґенерального штабу з дня 24. ц. м. Варшава. Здовж ріки Аути і Березини оживлена артилєрійська і стежна діяльність. На полудне від Припяті неприятель потерпівши великі втрати в попередніх боротьбах, учера не наступав. В области Звягля безнастанні завзяті наступи неприятеля, відперто з великими для него втратами. Таксамо не мали успіху большевицькі наступи в районі Тересполя. На північ від Дністра дрібні перепалки.   Францусько-турецькі боротьби. Париж. Француська фльота острілювала Турків наступаючих на Мерсіне.   Большевики зарядили реєстрацію Поляків. Вильно. Совітські власти зарядили реєстрацію всіх Поляків обох полів у віці від 16—60 літ. Мається видати до Поляків пропозицію зголошуватися в характері добровольців до боротьби з польськими військами. Ті що противитимуться будуть примусово приділені до армії праці або замкнені у вязницях і концентраційних таборах.   Ґрабський обняв урядування. Варшава. З президії ради міністрів доносять: Уступаючий президент міністрів Скульский відбув нині довшу нараду зі своїм наслідником в уряді Владиславом Грабским, котрому рівночасно віддав урядовання.   Звідомлення польського ґенерального штабу з 23. червня. На лінії ріки Аути й Березини оживлена діяльність артилєрії. На Поліссю завзяті бої на південь від Припяті прибрали для нас успішний оборот. Ґрупи ґен. Сікорского, женучи перед собою розбиті большевицькі полки, взяли кількасот полонених і кільканайцять машинових крісів. 41. полк піхоти зручним маневром розбив сильну ворожу колюмну. Наказаний начальним командуванням відворот на Україні покінчено. Уперті наступи неприятеля в околицях Звягля розбилися о хоробрість нашої піхоти. На Поділлю неприятель без успіху наступав на наші становища під Новоконстантиновом. Стоячі над Дністром українські війська ґен. Павленка в рішучім ударі зломили опір неприятеля, беручи дві тяжкі гармати, полонених і численні обози.   Большевики в справі походу на Персію. "Daily Telegraph" доносить з поінформованих кругів, що у відповіди московського уряду на протест Анґлії проти походу червоної армії на Персію сказано, що совітський уряд наказав своїм військам покинути Персію. Одначе московський уряд не може заручити, чи незалежна республика Баку прилучиться до сього, і не може протиділати, коли червоні війська відмовлять послуху.   Війна з Туреччиною? Грецькі війська — як доносить В.К.Б. з Парижа — на інтервенцію Венізельоса посунулися зі Смирни вперед, аби загородити дорогу турецьким націоналістам. Анґлійці скріпляють свої війська. Анґлійська фльота находиться в дорозі до Константинополя.   Громадська думка   