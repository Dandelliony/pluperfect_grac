"Нафтові" контракти.

Дїло порушило в ч. 6613 в статї "На ратунок Підкарпатя" дуже важну справу виарендовуваня нафтових теренів. Наші люди дають собі від 1859 року витуманювати за безцін нафтові терени, на котрих чужинці в кількох селах (Борислав, Східниця, Тустановичі в дрогобицькім повітї) мілїярди заробили, а наших людий в 99% пустили з торбами. Вже наш белєтрист Стефан Ковалїв порушував в своїх новелях сю сумну для нашого народу справу. Раджено також не раз і по наших ґазетах, як мають наші люди, власники нафтових теренів, заключувати "нафтові контракти", щоби мати більший зиск із тих скарбів, що вони несьвідомо посїдають. Але то горох об стїну метати! Заїде така пявка-обманець, нафтовий аґент, упє нашого власника нафтового терену, забє йому баки, заголомшить його хитрими своїми бесїдами, дасть йому яких 50 (словами пятьдесять) корон, затягне його до нотаря і спише з ним некорисний для власника ґрунту нафтовий контракт.
Редакция Місионаря має велику заслугу, що у прихильного нашому народови знавця "нафтових контрактів" порадила ся і помістила в місячнику за лютий 1914 на окладинці в переписці із п. Теодором Гарасимом з Плавя (скільський повіт) пораду, як мають наші люди нафтовий контракт заключити. Місионар пише: "Скажіть тим людям, щоб так дешево (тано) ґрунту свого не винаймали, бо се занадто мало. Нехай всї сусїди умовлять ся так: По 30 кор. від морґа винаймленого поля, по 1000 (тисяч) кор. від кождої ями і ще (а се найважнїйше) по 12 процент brutto від викопаної ропи. Слово "брутто" означає, що власника ґрунту нічо не обходить, кілько там купця коштує видобутє ропи; але від тої видобутої ропи має заплатити власникови по 12 прц вартости. Наприклад: має господар два морґи поля. На тім поли, чи там в сусїдстві, чи в околици показала ся ропа (нафта чи олїй — все одно). Приходить якийсь купець і хоче винаймити тоє поле і каже так: "Я хочу винаймити поле на 25 лїт. За те дам вам по 22 кор. від морґа, а по 300 кор. від кождої ями". Що з таким купцем робити? Як той купець не хоче більше дати, то шкода з ним говорити. Ви йому скажіть так: "Дай по 30 кор. річно від морґа і по 1000 кор. від ями, а по 12 прц. брутто, то добре; а не даш, то не маєш по що до мене і приходити!" А знаєте, чому то так важний той процент? Ось послухайте. Припустім, що купець згодив ся і ви йому винаймили поле. Що року має він вам платити по 30 кор. від морґа. Зачинає він копати яму, то мусить вам наперед зложити 1000 кор. Копає він копає і докопав ся нафти. За день наплило йому нафти, котра є варта 500 кор. За се має він вам заплатити 12 процент, то є 60 корон (за день). А викопав він нафти за день на 1000 корон, то має він дати 120 корон за один день. А припустїм, що він тої нафти викопав на місяць за 30 тисяч, то що? Тодї має вам дати 3 тисячі і 600 корон (за той місяць). Коли-ж він цілий рік викопає нафти, котра варта 360 тисяч, то що? То має вам від сего заплатити 12 процент, то є 43.200 (сорок три тисячі двіста) корон за сей рік! Розумієте? І сей процент є найважнїйший. Тому домагайте ся доконче від 10—12 процент брутто. Се "брутто" добре собі запамятайте і від того не відступайте за нїщо в світї, бо инакше скривдите свої дїти. Поле не пропаде, не бійте ся, бо воно є винаймлене, але за такі гроші, як ви там згодили ся, нїколи не приставайте, аж поки вам не забезпечать в контрактї 10—12 процент брутто. Як нас в тім не послухаєте, то колись підете з торбами!"
Тимко Ревакович. 