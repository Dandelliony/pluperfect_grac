◦ ◦ ◦ ◦ ◦ ◦ ◦ ◦ ◦ ◦

Нїмецькі війска в Одессї.
ВІДЕНЬ. (Ткб.) Урядово оголошують дня 13. марта:
Австро-угорські і нїмецькі війска стоять перед Одессою.
В Венеції напали два австро-угорські летничі віддїли у відповідь на ворожі напади на летниче поле на північний схід від Мостре. Нападено на чотири ворожі віддїли обкинено їх бомбами і острілювано нагальним огнем машинових крісів. Італїйська галя лїтаків завалила ся. Наші летуни вернули з комплєтї і бомбардували по дорозї ще Тревізо і ворожі позиції над Піявою.
БЕРЛЇН. (Вольф). 13. марта вечором.
Нїмецькі війска вдерли ся до Одесси.
Польсько-нїмецькі переговори.
Варшава не хоча годити ся.
ЛЬВІВ, 14. марта 1918. "Berliner Tagrblatt" довідуєть ся, що зростаюче заостренє нїмецько-польського противенства спонукало обі сторони, шукати основи до порозуміня. В тім напрямі польські активістичні круги, здаєть ся не без відома Реґенційної Ради, шукали і знайшли контакт з більшістю нїмецької державної ради. Перед двома днями переговорювали їх повновласники з кількома послами в Берлїнї, а позавчера внесено на засїданю представників більшости письмено сформуловані предложеня. Вислїд тих переговорів такий, що з польської сторони виразно признають західну границю, яка була перед війною і висказують готовість, близше розглянути справу приступленя Польщі до cередно-европейського союза. За те нїмецькі партії більшости, мабуть у порозуміню зі своїм урядом, були-б готові виступати проти анексії польських областий і за можливо найдальше йдучим узглядненєм протестів у холмській справі. По мисли права самоозначеня народів, дана була б польській державі можність розширити ся на схід в напрямі на Білорусь, менше більше в области Мінська, щоби Польша одержала широкий коридор між Україною й Литвою до Росії. Вкінцї мали б Поляки одержати можність як найскорше урядити самоуправу в усїх областях. Більшість нїм. парляменту є одначе того погляду, що ухвала про се не може запасти, поки не порозуміють ся між собою уряди Нїмеччини й Австро-Угорщини.
"До "Naprzody" доносять з Варшави під датою 11 марта, що ті змаганя повновласників центра зустріли ся з загальним спором і то не тільки на лївицї, котра з найбільшим обуренєм відкидає предложеня Pонікера, Радивила й Студнїцкого, але й між ґрупами самого центра. "Людовий Союз" (мужицький відлом центра) вже відмовив свого підпису, а того самого слїд очікувати й від "Міжпартійного кола". Ронїкер оправдував крок представників центра настроєм, явий у Берлїнї панує супроти Поляків: зразу не хотїли з ними там взагалї говорити, вказуючи на поведенє Поляків в Королївстві й Галичинї.
"Berl. Tageblatt" доносить, що вчера вечером по міжпартійній нарадї сторонництв більшости президія парляменту й голови сторонництв були приняті канцлєром. Ходило о т. зв. східну справу й нові воєнні кредити. Темою нарад, в котрих взяв участь також Гінденбурґ, були справи, що стоять у звязи з заключенєм мира з Росією та теперішна стадія мирових переговорів у Букарештї. 