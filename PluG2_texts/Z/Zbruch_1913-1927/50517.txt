В львівських читальнях "Просвіти".

В двох останних тижнях реактивовано дальші дві читальнї "Просвіти", а саме на стрийськім передмістю і в Клепарові. Читальнї, що вже перед тим зачали на ново свою дїяльність, розвивають ся надзвичайно гарно. Членів прибуває що раз більше і се дає запоруку, що свою дїяльність читальнї будуть і на будуче корисне продовжати.
В недїлю 2. с. м. відбув ся в жовківській читальни "Просвіти" заходом тов-а "Академічна Громада" концерт в честь Т. Шевченка. Святочно прибрану салю заповнила українська публика жовківського передмістя. Свято отворив о. Евз. Бачинський, вказуючи в своїй промові на ідеали, які голосив Т. Шевченко. Потім слїдували 3 хори на переміну з деклямаціями. Найкрасше випали деклямації малих школярів і школярок. Малі декляматори мусїли ставати на крісло, щоб публика могла їх бачити. Бурі оплесків не було кінця. Поему "Суботів" віддеклямував ст. прав. Ів. Сурмей. Закінчив свято короткою промовою п. М. В., почім відспівано "Ще не вмерла Україна".
В недїлю 9. с. м. відбулись в читальнях стрийській, городецькій і в середмістю реферати відпоручників "Академічної Громади".
Д. 17. с. м. о 5 год. по пол. урядила читальня "Просвіти" на Клепарові заходом "Академічної Громади" в своїй власній сали концерт в честь Т. Шевченка.
На початку відспівав муж. хор австрійский гимн. Відтак виголосив ст. прав A. Король вступне слово. Оаіеля чергували ся піснї мужеського хору і деклямації. Мужеський хор виконав чотири точки, іменно: "Гей у дузі", "В горах грім гуде", "Видиш брате мій" і "Не плакати нам". П. Маруся Гуменівна віддала зі зрозумінєм "Лїчу в неволї". "Іван Підкова" виголосила п. С. Процаківна. Маленька М. Процаківна пописала ся коротеньким віршем. "Кавказ" віддеклямував п. М. В. Закінчив Свято промовою проф. Яцкевич. Представив найвисші чесноти, котрі цїле житє голосив ґенїй Тарас і заохотив зібраних до наслїдуваня їх. Муж. хор і присутні гостї відспівали на конець: "Ще не вмерла". П. Задорожний подякував гостям за участь в Святї і просив всїх Клепарівян, щоби горнули ся до читальнї. Настрій підчас Свята був поважний, святочний. До того незвичайно гарна, величава і прикрашена саля робила дуже миле вражінє. Сподїємо ся, що сей перший і так вдатний виступ читальнї заохотить Українцїв з Клепарова до дальшої невсипущої працї.
Д. 17. с. м. на 7. год. веч. заповіла читальня "Просвіти" на стрийськім передмістю "Вечір для дїтий" в школї У. П. Т. при ул. Длуґоша ч. 17. На вечер прибули дїти і їх родичі. П. М. Велигорський розказав присутним: "Лиса Микиту" Франка і висвітлив для кращого зрозуміня світляні образи. Дїти оказали велику увагу і цїкавість. На жаданє прелєґента самі зовсїм вдатно поясняли деякі образи. Відтак слїдували численні деклямації малої дїтвори. Так отже і читальня "Просвіти" стрийського передмістя вже ожила і є надїя, що по Святах зачне живу дїяльність. Треба тільки стягнути більшу скількість членів, подїлити працю між всїх і не жалувати нї часу нї труду. 