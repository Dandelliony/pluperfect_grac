Надмірний переполох. — Орґанїзация ладу в містї Львові. — Рада міста в перманенциї.

Надмірний переполох.
День 31 серпня запише ся як день переполоху і трівоги глубоко в памяти Львова. Згодом прийде час для критичного висьвітленя фактів сеї памятної доби.
Нинї належить лиш ствердити, що місто позбуло ся кількадесять тисячів боязливих мешканців, що їх зелїзничі поїзди повезли в спокійні сторона.
Зі співчутєм пращали ми серед того величезного натовпу утїкаючих жінок, старців і дїтий.
Тим вже давно належало порадити виїхати і може ту завинила й преса, що не дала понуки під тим зглядом. Забогато жадали ми може самаританського геройства від тих нїжних, що їх стрясає вид ран і крови. Добре, що хвиля проби прорідила ряди добровольниць, що неспосібні сповняти тяжких обовязків. Ті, що остали, перебули першу воєнну пробу і з них буде раненим і добра поміч і потїха.
Зі співчутєм споглядали ми на матери, що горнули до себе плачучі дїти і старали ся їх відвезти як найдалї від гуку гармат. Пращали ми їх з бажанями скорого повороту в свої домашні огнища.
Много з обовязку покинуло місто. Урядникам місце там, де їм власть їх вкаже.
А і ті віддїли уоруженої молодїжи, що від кількох днїв опускали місто, сповняли обовязок, бо не на улицях Львова є поле їх дїланя.
Але серед тої незчислимої товпи, що днями цілими залягала дворець і прилягаючу площу, було много боязливих одиниць, що їх обовязком було витревати на становищи, а котрі на першу поголоску розбігли ся на ослїп.
Один дотепний момент годить ся занотувати.
Мимо великого переполоху не нарушено нїгде публичного спокою. Се сьвідчить, що людність сама перестерігає порядку.
Орґанїзация ладу в містї Львові.
Після напрасного виїзду (в ночи з 30. на 31. серпня) властий полїцийних і президента міста Наймана, взяли управу міста в свої руки три віцепрезиденти: д-р Рутовский, Шталь і Шляйхер, котрі вважали своїм горожанським обовязком не покидати міста в тяжку годину загального переполоху, тай з'орґанїзували оборону ладу й безпеки в місті ось як:
Поперед усього ввели в житє почетну горожанську сторожу, головним комендантом котрої іменували міського радника Шнайдера.
Провід в поодиноких дїльницях обняли міські радники ось як: Андрейовський (І дїльниця), Влодзїмірський (II. дїльниця), Янович (III. дїльн.), Квятковський (IV. д.), Філїп (V. д.), Олї (VI. д.), з котрих всї зложили на руки д. р. Шнайдера обіт, що обняті обовязки будуть сповняти після найлїпшого знаня і совісти.
Горожанська сторожа, відзначена червоно-синими перепасками, розпочала від понедїлка вечір свою тяжку і жертвенну але спасенну для міста і мешканців службу, до населеня-же належить іти їй найбільше на руку.
До сторожі зголошують ся поважні горожани усїх станів. На містї стрічаєть ся з червоно-синими перепасками професорів, директорів ріжних інституций, ремісників і т. п.
Крім того розпочато вже вербунок оружної полїцийної сторожі міської, зложеної з 300 людий, котра буде узброєна в шаблї і ґвери, які видала війскові вдасти.
Репрезентация міста видала ось яку відозву:
"Горожани! Супроти грядучих подїй, взиваємо вас до як найбільшого супокою й розваги, бо від сього залежить здоровлє і майно мешканців".
На случай вмашерованя росийської армії поводїть ся гідно й зовсїм супокійно.
Склепи мусять бути відчинені. Заклинаємо пробі, щоби не було нїякої провокациї".
Рада міста в перманенциї.
Рада міста заняла ся управою міста з цілою енерґією. Вчера відбуло ся довірочне засїданє ради. Супроти того, що управляючі тепер містом три віцепрезиденти заняли ся навалом адмінїстрацийних справ, які на них спали, проводив сенїор ради радник Вчеляк.
Порішено передовсїм, щоби рада міста була в перманенциї і збирала ся щодня два рази, остаючи в безпереривнім контактї з президиєю міста.
Поза тим повзято цілий ряд дуже важних постанов. Між иншими рішено заняти ся долею родин покликаних під оружє. В тій справі віднесено ся телєґрафічно до намісника, а на разї постановлено в заступстві ц. к. правительства удїляти їм опіки і в міру можности підмог в натуралїях. Ся ухвала буде сейчає виконана.
Піднято дальше ряд ухвал в справі безпеченства, ладу і гіґієни в містї, видаючи між иншими зарядженє в справі чищеня міста і т. п. Супроти того, що деякі міські урядники не явили ся до служби, ухвалено візвати всїх міських урядників і міських заведень, щоби вернули сейчас до служби і правильно сповняли свої чинности, бо нїхто зі служби їх не звільнив і не дав їм відпустки, а міський апарат адмінїстрацийний мусить під сю пору функціонувати ще справнїйше, як колинебудь передтим.
Безпеченство в містї є запевнене завдяки сему, що горожани самі зрозуміли обовязок оборони свого майна і безпеченства своїх родин. Крім горожанської сторожі сповняє службу безпеченства міська служба і полїцийна сторожа, яка лишила ся у Львові. 