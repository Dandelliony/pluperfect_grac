Виклад професора Фултертена на віденськім унїверситеті. 

В зали віденського унїверситету виголосив у вівторок інавґурацийний виклад американський професор Джордж Фултертен. Прибуло богато публики, учені, американська кольонїя і студенти. Крім секцийного шефа д-ра Цьвіклїнського, який заступав мінїстра просьвіти Гусарека, був також американський амбасадор Пенфілд з жінкою. Декан фільософічного факультету проф. Веґшайдер вказав у своїй промові на те, що розвиток наук у ріжних краях відбуваєть ся в ріжних услівях і ріжними способами. Руководячи ся сим, віденський унїверситет установив інституцию виміни професорів, дякуючи якій можна отсе у Відни почути американського вченого. Опісля почав промову проф. Фултертен в нїмецькій мові, яку ціхував американський акцент. Він привитав унїверситетський професорський збір від американського ученого сьвіта і зазначив, що виміна професорів відіграє велику ролю в цивілїзациї обох держав. Европейські наукові здобутки одушевляють кождого інтелїґентного Американця. Хоч як Американці заняті материялїзмом, то вони свою енерґію використовують також для науки на духовім, суспільнім і реліґійнім поли і для будуччини обіцюють великі здобутки. При кінци свого викладу обговорив проф. Фултертен ріжні напрямки сучасної американської фільософії. 