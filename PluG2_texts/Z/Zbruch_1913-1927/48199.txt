Візванє до священиків, що опустили свої посади.

Львівські "Архиепархіяльні Відомости" подають в новім числї слїдуюче візванє львівського ординаріяту:
"Гр.-кат. Митрополичий Ординаріят дізнав ся з великим болем, що деякі священики дієцезії оставили в сих тяжких часах занимані духовні посади, мали виїхати в Росію і вже від довшого часу не вертають до своїх обовязків.
Є се оо. Артемій Авдикович, нар. карн. заведеня у Львові; Лев Дидикоаич, парох в Тростянци, деканата долинського; Емиліян Білинський, парох в Висві, деканата стрілиского; Андрей Возняк, катехит народної школи у Львові; Іван Габрусевич, парох в Рибниках, деканата бережанського; Володимир Глинський, парох в Підмонастири, дек. бобрецького; Іван Гошовський, парох в Крилосї, дек. галицького; Михайло Громадка, парох в Ляшхові, дек. лопатинського; Евгеній Давидович, парох Преображенської церкви у Львові; Теофиль Дейницький, парох в Борткові, дек. глинянського; Лаврентий Дияконський, парох в Половім, дек. радехівского; Яков Завадовський, парох в Бенківцях, дек. стрілиского; Адам Каленюк, парох в Довголуцї, дек. любицького; Николай Клиновський, упр. сотрудник в Угнові середнім, деканата калуського; Григорій Комарянський, парох в Сериках горішних, деканата бурштинського; Теодор Костишин, парох в Голоску, дек. львівського; Роман Красицький, сотрудник Успенської церкви у Львові; Иосиф Леміщук, завідатель в Увини, дек. лопатинського; Іван Мациєвич, парох в Фразї, дек. стрілиского; Ілярій Мединський, парох в Залїзцях нових, дек. залозецького; Николай Менцїнський, завідатель в Синевідську Вижнім, дек. скільського; Андрей Обрізків, парох в Мальчицях, дек. городецького; Іван Потопник, парох в Княжу, дек. золочівського; Володимир Потучко, парох в Журавні, дек. журавенського; Стефан Приплес, парох в Кустини, дек. лопатинського; Стефан Рудь, завідатель в Княжолуцї, дек. долинського; Іван Рудницький, парох в Чертежи, дек. журавенського; Іван Сваричевський, сотрудник Преображенської церкви у Львові; Володимир Сойка, парох в Ціневі, дек. рожнїтівського; Ярослав Стеткевич, парох в Станиславчику, дек. лопатинского; Павло Филиповський, парох в Вишневі, дек. бурштинского; Юлїян Яримович, парох в Вільхівци, дек. бобрецького; Димитрій Яцїв, парох в Сернках Середних, дек. бурштинского.
З причини, що довше полишенє духовних посад через священників противить ся церковним цензурам, взиває отсим Митрополичий Ординаріят всїх наведених Отцїв, щоби безпроволочно ставились в Митрополичім Ординаріятї або предложили достаточне оправданє свого чину. Коли би того не зробили, буде Митрополичий Ординаріят примушений приступити після декрету Тридентійського Собору (сесія XXIII) і розпорядженя Митрополичого Ординаріяту з дня 29. липня 1914 Ч. 44/Орд. до канонїчних цензур, аж до усуненя з заниманих посад.
Се є перше канонічне візванє."
До сего ординаріятського письма додамо, що після канонічного права мають бути священики, котрі оставили свої посади, завзивані три рази в урядовім оголошеню до повороту і оправданя. Колиж би сего по трикратнім оголошеню не учинили, може ординаріят приступити до їх покараня, і то в порозуміню з правительством, аж до відібраня посад. Та вже і з повисшого спису усунуло ц. к. намісництво на основі державного закона о. Івана Давидовича з Преображенської церкви у Львові. О. крил. Мартина Пакижа нема в сїм виказї, бо що-до крилошан істнують инші постанови канонїчного права.
Всї наведені священики оставили свої місця по причинї, що на них тяжіли деякі полїтичні заміти з часу російського наїзду, а звісно постанови воєнного закона є в таких справах дуже острі. Однак о скілько довідуємо ся, лишились они в Росії вірні католицькій церкві і задлятого переживають там дуже тяжкі часи. Се в кождім разї для нашого духовенства додатна сторона. Можна на певно сподївати ся, що по скінченій війнї і по знесеню воєнного стану вернуть до краю і піддадуть ся урядовому доходженю. В деяких разах обійдеть ся тодї може без нїякої кари, а в инших вийдуть кари може й невеликі. Після того, гадаємо, буде залежати від оцїнки ординаріяту і правительства, о скілько схотять поодиноких менше винних задержати в душпастирстві і які посади надати. А може бути і таке, що деякі заблудші, розчарувавшись там в своїх попередних мріях, вернуть до свого народа і схотять бути ще добрими його синами... 