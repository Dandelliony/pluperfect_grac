Українські школи на Волини.

Львів, 19 вересня 1916.
З початком сього шкільного року прибуває українському громадянству по сїм боцї боєвої лїнїї новий набуток в области шкільництва і рівночасно новий обовязок в цїли здїйсненя ідеї української національної школи. Се — українські школи на Волинї.
Як довідуємо ся з поміщеного в нас перед кількома днями поклику Української шкільної окружної Ради в Володимирі Волинськім, — українських шкіл на Волини закладають ся тепер більше число, при чім вибираєть ся для сього місцевости, які служать неначе центрами для більшого числа довколичних сїл, так, щоби з одної школи могло користати як найбільше число населеня.
Не потребуємо аж виясняти нашому громадянству, яке значінє має обнятє занятої ц. і к. війсками части волинської землї як найгустїйшою сїткою українських шкіл. Таж, де доси панувала темнота-безграмотність, а коли й були які школи, то як розсадники російщеня українського населеня, ми тепер маємо змогу заложити цїлий ряд огнищ просвіти в рідній мові народу, для якого ті огнища просвіти закладають ся, і таким чином не тільки отворити незрячим очи, зробити їх учасниками просвіти і культури, але отворити їм очи на те, хто вони і до чого вони повинні змагати, щоб заняти гідне місце між народами світа, зробити їх учасниками української культури, свідомими членами української нації, до якої вони належать своєю етноґрафічною й історичною приналежністю. Де доси панувала система російщаня, там ми маємо тепер змогу поставити українську школу, українську книжку, закалити огнище української національної свідомости.
Без огляду на те, яку будучність принесе тій части волинської землї війна, ся справа заслугує на те, щоби вложити з неї працю й заходи, яких вона вимагає. Бо зерно, засїяне нею, в кождім разї прийметь ся й видасть плоди, якими зросте наша національна свідомість і сила.
Чого від нас вимагає ся справа, про се говорить згаданий поклик української шкільної окружної Ради в Володимирі Волинськім: грошевих складок, датків у книжках для науки в народних школах і для читаня і учительських сил; що-до останнїх, Рада звертаєть ся передовсїм до українських учителїв і учительок з місцевостий обнятих російською інвазією.
Ми переконані, що українське громадянство по сей бік боєвої лїнїї сповнить свій обовязок супроти потреб українського шкільництва, яке маємо змогу насадити на Волини. 