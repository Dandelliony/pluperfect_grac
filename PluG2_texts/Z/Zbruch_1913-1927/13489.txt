Заснованє товариства охорони української старовини. — Будова дому Товариства ім. Миколи Лисенка.

Заснованє товариства охорони української старовини. 
Факт нищеня нашої старовини загально звісний, доказувати, що найціннїйші памятники української культури або безслідно гинуть, або дістають ся в чужі, ворожі нам руки, не треба. На се в рядї статей від кількох лїт звертала наша преса не раз вже увагу. Послїдними часами помістила вона пару, безпосередно по собі слїдуючих голосів в сій справі, які є найлїпшим доказом пекучої потреби покласти вже раз сьому край. Праця одиниці в тім напрямі, хоча би найінтензивнійша, нічого зробити не в силї, се вимагає плянового і солїдарного співділаня більшого числа осіб, скажім: цілої нашої суспільности. Щоби се можна було осягнути, заложенє відповідного товариства, якого одинокою і виключною цілию були би стараня около береженя останків рідної культури стало ся конечним. Висловом сеї необхідности було заінїціоване д-ром Сьвєнціцьким вчерашнє зібранє в мурах Національного Музея найбільше заінтересованих в тій справі осіб. Взяли в нім участь пп. Томашівський, проф. Левинський, Щурат, Сьвєнціцький, Сушко, Ів. Кревецький, Б. Барвінський, арт. Сосенко, арх. Лушпинський, о. Кишакевич і В. Гребеняк. По дискусиї всі одного голосно заявили ся за заснованєм такого товариства. Безпосередно по тім приступили зібрані до уконституованя його, та вибрали в тій ціли поміж себе комісию, зложену з пп. д-ра Сьвєнціцького, д-ра Щурата, Ів. Кревецького, д-ра Б. Барвінського та В. Гребеняка з правом кооптациії, якої задачею є уложенє до кінця жовтня с. р. відповідного статута. Провідною ідеєю його має бути дати змогу товариству зорґанїзувати в собі найширші круги нашої інтелїґенциї, щоби при її участи і з її помочию остаточно забезпечити перед загином незнищені ще доси памятники нашої культури. Ціла українська суспільність, розуміючи вагу і значінє подібного товариства, своїм співробітництвом повинна поперти інїцияторів в їх намірах і праці. — В. Гребеняк. Товариство ім. Миколи Лисенка приступило сего року до будови власного дому, який служити буде не тільки цілям Музичного Інститута Товариства, але і на евентуальне поміщенє „Львівського Бояна" та „Дешевої Кухні", призначеної для шкільної молодіжи, а велика саля того дому з прибічними її комнатами буде віддавана до вжитку на концерти, театральні вистави, балї, збори і т. др. Кошта будови того дому будуть виносити кругло 250.000 корон, які покриє Товариство власними зобовязаннями при помочи фінансових і инших Інституций, надто запевненими підмогами центрального правительства і сподїваними краєвого сойму.
Як сказано, повисшою квотою покриє Товариство тільки кошта будови дому, в яку однак не входять кошта закупна потрібного інвентаря (крісел, зеркал і пр.), урядженя елєктричного осьвітленя і конечного прикрашеня великої салї. Кошта інвентаря і урядженя елєктричного осьвітленя, які можна потягнути з фабрик, покриє Товариство із своїх біжучих фондів ратами; але коштів прибраня салї, значить праці на те ложеної, годї сплачувати ратами! На се треба готівки! Салю треба прибрати перш усього бюстами Т. Шевченка і Миколи Лисенка, відтак кількома великими стїнними образами о народних або історичних мотивах, вкінци простору стелю салї треба відповідно розмалювати, словом нам треба салю прибрати так, аби ми у нїй почувалися як у своїй хаті. Рішати про способи, якими би до того дійти, можемо доперва тодї, як будуть фонди!
Взявши на себе великі, на довгі роки розложені з’обовязаня сплати позичок, затягнених на будову, не може наше Товариство і думати про дальші з’обовязаня на инші ціли, може однак мати надїю, що наш Загал не відкаже йому своєї помочи, а навіть має право домагати ся сего від нашої Суспільности – раз тому, що воно не відкрикувалося до Неї о поміч на будову, а по друге тому, що прецінь не наше Товариство буде з тої самої користати, але якраз наша Суспільність, якій доведеть ся у тій сали слухати концертів, придивляти ся театральним виставам, забавлятися на балях і вечерницях, уряджувати вистави, радити над долею народу, розважувати способи піднесеня добробуту, кріпити себе надією на красшу будучність, сталити молодїж до важкого житя і т. п.! А звісна річ, що в гарній патріотичними образами і бюстами народних Ґеніїв прикрашеній салі лекше порадити ся, веселїйше забавити ся, свобіднїйше погуторити, сьмілїйше впровадити до неї гостий!
Тож, щоби тоту нашу сьвятиню штуки, науки, вихованя відповідно прибрати, відзиваємо ся до нашої суспільности з уклінною просьбою о датки на ту ціль. Чим більше їх буде, тим красча буде і народня святиня!
Супроти того, що остаточне рішенє про спосіб прикрашеня мусить запасти найдальше в сїчни 1914 року, а се тому, що найпізнїйше в лютім треба буде зробити проєкт і зараз по тім заанґажувати відповідно до зібраних фондів і виконавців, які мусять зараз забрати ся до праці, аби покінчити її враз з викінченєм будови т. є до 15 серпня 1914 р. — справа призбираня фондів являєть ся дуже наглою! Тому просимо не зволікати а зараз поспішити з датками, які надсилати належить до „Тов. вз. кредиту Днїстер" у Львові на книжочку ч. 9000.
Назвиська жертводавців будуть увіковічнені в грамотї посьвященя дому, яка передруком буде подана до прилюдної відомости.
Видїл Музичного Т-ва ім. М. Лисенка у Львові:
Проф. Волод. Шухевич голова; д-р Петро Сушкевич заст. голови; пр. Філ. Колесса, д-р Мих. Волошин, Йосиф Доманик — члени видїлу. 