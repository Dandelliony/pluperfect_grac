Берімо ся самі до відбудови.

В краю є таке велике знищенє, що кождий знайде роботу при відбудові. Краєва Централя для господарської відбудови краю є покликана з уряду перевести відбудову. При так великім знищеню в краю і при цїлковитім браку технїчних та робучих сил не є вона в силї не то скоро відбудувати знищені оселї, але навіть не може вибудувати конечні будинки для бездомних. Се спонукало будївельну секцію Краєвої Централї для відбудови краю віддати будову конечних будинків приватним підприємцям за дуже високі цїни. Прибічна Рада робила часто на засїданні заміти, що приватні підприємцї будують дуже лихо за великі гроші і що населенє не хоче брати готових та лихих будинків, та жадали щоби давати підмогу самим пошкодованим на відбудову господарства. На сї заміти відповіла будівельна секція, що вона не має власних сил, щоби побудувати найконечнїйші будинки для бездомних, і тому мусїла віддати роботу приватним підприємцям, бо не могла допустити, щоби через брак технїків і робітників бездомні не мали дальше даху над головою. Однак вона і не має нїчого проти cего, щоби самі пошкодовані бралися до відбудови і радо допоможе кождому, хто лише схоче взяти ся до відбудови.
Сї заміти не все є щирі вже хочби із сеї причини, що будову віддає ся лише великими партіями по 200 і більше будинків підприємцям як ґр. Потоцькому, краківському Епископському Комітетови і ин., а не малими партіями по кілька домів дрібним підприємцям. Все таки переперла Прибічна Рада засаду, що будівельна секція буде помагати самим пошкодованим відбудувати ся. А що повітові будівельні експозитури не радо підпирають приватну інїціятиву самих пошкодованих в відбудові і не все звертають пошкодованим кошти відбудови, хочби вони навіть задовжили ся на відбудову, котру самі виконують, тому звернула будівельна секція увагу своїм експозитурам обіжником з 6. грудня 1916 р. ч. 3337/І. на сю справу. Між иншими кладе будівельна секція натиск на се, щоби експозитури для приспішеня відбудови помагали самим пошкодованим в відбудові. В тій цїли мають експозитури давати субвенцію в грошах, улекшити набуванє будівельного матеріялу доставити робітниче і тягло і дати пораду та технїчну поміч, отже виготовляти будівельні плоти і давати вказівки, як ставити будинок.
Щоби можна одержати підмогу на відбудову, жадає будівельна секція, щоби нова будова була солїдна, виконана після будівельних приписів та відповідно до вимог санїтарних і огневої полїції.
А що сего доси експозитури не робили, тому пригадує їм будівельна секція сю найпростїйшу дорогу до відбудови і пише дослівно так:
"Намісництво Краєва Централя для господарської відбудови краю переконало ся, що управителї експозитур не роблять достаточного ужитку з cего найпростїйшого способу підпираня будівельної акції, дають грошеві підмоги з якоюсь тревогою, часто в недостаточній висотї, що знеохочує людність брати ся до відбудови і має той наслїдок, що пошкодовані волять чекати, щоби їм експозитура побудувала конечні будинки, як самим брати ся до відбудови.
Тому поручаєть ся управителеви експозитури, щоби крім удїлюваня підмог на будуче зревідував операт дотеперішної підмоги що-до відбудови в тамошнім повітї і виплатив додаткову субвенцію тим мешканцям, що самі відбудували вже свої будинки, а не одержали достаточної субвенції, наслїдком чого попали в довги та не могли відповідно викінчити будови. Висоту субвенції треба визначити в кождім поодинокім случаю після очевидної конечної потреби і понесеної шкоди з узглядненєм маєткового стану пошкодованого. Висота субвенції не може перевисшати коштів конечної відбудови або вартости виконаної самими пошкодованими будови.
Субвенцію належить дати передовсїм в будівельних матеріялах і в доставі робітників, але не заборонено давати грошеву підмогу. Однак треба контролювати, щоби готівка була відповідно ужита до відбудови".
Сама будівельна секція вказує просту роботу пошкодованим, як вони мають взяти ся до відбудови. Кождий пошкодований, що лише може собі поставити будинок, має право жадати від будівельної експозитури помочи в матеріялї і робітниках та в грошах.
На один будинок треба жадати 3.000 до 4.000 корон. Найкраще жадати помочи в збірних поданях. Кількох пошкодованих пише просьбу до експозитури, виказує, кілько кождий з них понїс шкоди і кілько потребує на будову бодай одного конечного будинку. А що самі пошкодовані не все годні писати ясно і розумно просьбу, тому мусить їм помогти се зробити наша інтелїґенція. Вона мусить стрясти ся з дотеперішної байдужности і взяти ся помагати пошкодованим. Кружок "Сїльського Господаря", а де його нема, окремий комітет має взяти в свої руки відбудову громади і виступити перед властями як орґан, що відповідає за належите ужитє субвенції і допильнує відбудови. Се улекшить властям роботу, а пошкодованим дасть опору і нагляд над відбудовою.
Коли нема в родинї пошкодованого нїкого, хто міг би заняти ся будовою, то треба зажадати, щоби експозитура сама побудувала для сеї родини конечний будинок.
Вложений на нашу інтелїґенцію обовязок інтересувати ся відбудовою і брати в ній чинну участь мусить бути сповнений, бо в противнім случаю наше селянство відверне ся від інтелїґенції і буде змушене шукати помочи у чужих. Се нехай собі добре запамятають наші інтелїґенти, щоби колись не нарікали на невдячність нашого селянства.
Д-р Іван Макух. 