◦ ◦ ◦ ◦ ◦ ◦ ◦ ◦ ◦ ◦

Святочне принятє для засланого на Сибір п. д-ра Володимира Охримовича і вивезених в характері заложників м. Львова до Київа пп. радн. Баньковського, інсп. д-ра Коцюби, інсп. Матїїва і надрадн. Сосновського устроїла в суботу, 19. с. м., в реставраційній сали краківського готелю львівська громада. Перший повитав дорогих гостий голова Народного Комітету пос. д-р К. Левицький. На його привіт відповів в імени всїх д-р Коцюба. По промові д-ра М. Лозинського про воскресенє України виголосив довшу промову д-р Охримович, дїлячи ся своїми поміченями про закордонну і галицьку Україну. Потім промовляли в гостий пп. Матїів, Сосновський і Баньковський, далї проф. Масляк, проф Щурат, д-р Старосольський, пос. д-р Цегельський і проф. Студинський. З окрема д-р Коцюба присвятив згадку помершому в Київі дир. Костеви Паньківському.
Полонені під Конюхами Укр. Сїч. Стрільцї, які тепер живуть в Київі, просять не відмовити помістити у Вашій ґазетї таке: "Укр. Сїч. Стр. пересилають з-за кордону всїм товаришам У. С. С. і знакомим щирий привіт, та желають веселих свят. Кізима Теодор, Дмитрів Гриць, Гнатевич Петро, Бей Федь, Небеш Степан, Марфяк Волод., Дунїківський Мих., Селянський Остап, Підсонський Евген, Кузик Остап, Вітковський Роман, Левицький Антін, Гриньовський Степан, Флїссак Антін, Бережницький Гриць, Бугаєць Теофіль, Янів Трофим, Турок Михайло, Литвинко Альфред і Леонтович Адріян. Київ, дня 3. сїчня 1918.
Від українських зелїзничників одержуємо отсю заяву: Зібрані 21. сїчня 1918 у Львові Українцї-робітники зелїзничних варстатів ухвалюють: До страйку в зелїзничних варстатах у Львові приступили ми усї варстатові робітники солїдарно, в першій мірі ми українські робітники варстатові. Страйкуючі робітники поставили свої жаданя і предложили їх дирекції і залїзничим властям. При отсих домаганях і ми українські робітники стоїмо твердо і солїдарно. Одначе без повідомленя нас зійшли ся польські робітники в суботу і поставили полїтичні революції, які публично оголосили. Супроти сего ми українські робітники варстатові заявляємо, що ми жадаємо загального світового мира, без анексій і відшкодовань, на підставі самоозначеня народів. 