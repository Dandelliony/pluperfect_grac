Просвітно-видавничий рух на Підкарпатській Україні.

  Подаю тут коротку інформаційну статтю про просвітно-видавничий рух на Закарпаттю. Щоби зібрати всі потрібні матеріяли, треба довшого часу. Тож подаю те, що досі призбирав. (Пізнійше, у другій статті, доповню ще недостачі). Та всеж таки досить ясний перегляд матиме читач і з цих стрічок. Притім звертаю увагу, що слово Русин і "руський" уживається тут офіціяльно в значіню "український".   І. Позашкільна освіта:   а) Часописі або як тут звуть їх: новинки.   Вірна річ, що часопись впливає корисно на суспільність, освідомляє народ та орґанізує в партії. Та це тоді, коли вона відповідно редаґована та не сходить з своєї висоти, не зміняє видавців що хвилі і т. и. Часопись — це меч обосічний. Як в злих руках — тоді ще шкодить народові. Та серед теперішних відносин тяжко провести границю між одними і другими часописами. Скажу лиш, що як вся політична преса на широкій Україні, так і тут, на цьому крайному, пограничному закуткові, часто заповнена полємікою. Тепер, з нагоди недалеких виборів до підкарпатського сойму, це проявляється ще більш маркантно.   Часописі Підкарпаття:   1. "Русин", офіціяльний орґан ґуберніяльної управи Підк. Руси, виходить 2 рази на тиждень, редактор Т. Жаткович. І. річник. Адр.: Редакція "Русина" Ужгород, Жупанат 16, Рidkarpatśka Ruś, Cesko-sl. Respublika, тут друкувалася "Конституція П. Русі".   2. "Наука" — найстарша часопись Закарпаття, 21. річник, священичий орґан, тижневик, редактор о. А. Волошин. Ужгород, вул. Капітульна 11.   3. "Народ", тижневик, орґан руської соц.-дем. партії, І. річник, ред. Е. Пуза, Ужгород, Nagyhid-ул, ч. 6. виходить в 3000 примірниках.   4. "Руська Нива", тижневик, орґан руської хліборобської партії, І. річник, ред. Др. Михайло Бращайко, Ужгород, вул. Ракочія ч. 32.   5. "Господар", двотижневик, часопись для піднесеня господарства й добробуту селян, річник І. Редактор М. Творидло, Ужгород, будинок ґубернії; видає земельний реферат цив. управи П. Руси.   6. "Село", двотижневик, орґан селянської республикансько-підкарпаторуської партії. І. річник, редактор Йосиф Павлик. Мукачів, вул. Гусова ч. 8., адмін. Кошиці, Звонарська 19.   7. "Правда", орґан інтернаціональної партії, тижневик, І. рік, ред. Іван Мондок, Ужгород, Масарикова площа.   8. "Наша оборона", орґан т-ва інвалідів "Надія", рік І., ред. Н. Танчаківський. Ужгород, Капітульна.   9. "Русская Земля" (російська ґазета), тижневик, Ужгород.   10. "Uźhorodske Noviny", чеський тижневик, І. рік, ред. Шклюбаль, Ужгород, Teleky ул. 12.   11. "Ruszinskoj Magyar Hirlap", орґан мадяронів. Ужгород, Шкільний відділ цив. Управи Підк. Руси (Закарпатська Шкільна Рада) видає:   12. "Учитель", місячник для учителів, І. річник, редактор Др. Іван Панкевич, Ужгород, площа Другета, — 500 прим.   13. "Віночок", часопись для дітей, двотижневик, ред. Др. Яр. Розвода, І. рік, 5000 прим., Ужгород, пл. Друґета.   Отже преса Закарпаття. Наші редакції на Україні і за кордоном повинні звернути більшу увагу на Закарпаття. Хоч завести обміну часописами. А без того нема доброї інформації, а наслідок такий, що закордонна українська преса часто приносить вісти, які вийшли в світ з мадярських джерел. Через обміну часописів зискаємо для українських бібліотек ужгородські часописі. Бо тепер нема змоги посилати в бібліотеки Львова, Київа, Камінця, Харкова, Полтави і т. д. Звідкіля дістанемо повні річники за рік чи за два? А знаємо, що Українська Національна Бібліотека у Київі при Академії Наук хоче мати все, що було друковане по українські чи про Україну, з усіх земель, з цілої України.   б) Книжки про Підкарпатську Русь.   1. Д. Дорошенко: "Угорська Україна". Прага 1919. Вид-тво "Всесвіт" ст. 34, ц. 4 К: чл.   2. О. Gozdava: "Uherska Ukrajina". Kyjiv-Praha 1919. Vydav. Druzstvo "Gas". Seria: "Poznejme Ukrajinu". ч. 6–7, ст. 32. ц. 2 К. чсл.   3. Jaromir Necas: "Uherska Rus a ćeska zurnalistika". Nezavirejte kruh nasich nepratel! V Użhorode 1919. ст. 24. ц. 1 K. ч.   4. Prof. Dr. K. Kadlec: "Podkarpatśka Ruś". Odtisk z cas. "Narod" Praha 1920. Nakładem Statevedecke spolecnosti, ct. 28. ц. 1.50 K. ч. м.   5. lnż. Alois Hora: "Podkarpatśka Ruś". Prehled pomerü karpato-ruskych. S mapkou. V Praze 1919. ц. 2 K. ч. ст. 42. Propagandni knihovna ć. sl. cizineckoho uradu.   6.І. Hora: "Uherska Ruś za valky a v miru". Praha 1919. ц. 50 c.   7. I. Hora: "Karpatśka Ruś a hranice maśeho statu". Praha 1919. ціна 50 c. ч.   Як бачимо з цього, найменше видано про Закарпаття на українській мові!   При цій нагоді піднесу, що на цілій Підк. Руси нема ні одної нашої книгарні! Через те так тяжко купити українську книжку. Чуємо тут, що десь там за кордоном видано багато книжок усяких, а найбільше шкільних підручників, а ми їх не бачимо. Тільки наших видавництв є там і вони досі не здобулися, щоби мати спільну книгарню, або хоч книгарських аґентів скрізь! Правда, було явилося тут трохи книжок з "Вернигори" у Відні, але їх вже давно розкупили. За те російських клясиків повно по книгарнях! З українських ще є образкові видання для дітей, а від недавного часу продається віденський журнал "Воля".   Книгарні в Ужгороді: 1. Книгарня і книгопечатня тов. акц. "Уніо", вул. Сейчени, ч. 10. 2. Юлій Фелдешій, книгарня і печатня, вул. Teleky, 3. Balaś, ул. Nagyhid 5. Другі книгарні: 4. Книжна торговля Штера, Пряшів, Slovensko. 5. Склад книжок Михайла Лили в Кошицях, Slovensko, ул. Почтова, 11/15. 6. Ekspedice В. Havlicka, Praha II, Vodickova ul. o. 32.   Інституції й товариства в Ужгороді: 1. Краєвий кооперативний союз, вул. Nagyhid, 2. Т-во "Просвіта", Музей і театр, ул. Капітульна 10, 3. Музично-драм. т-во "Кобзар", Nagyhid 6, 4. Т-во інвалідів "Надія", Калпульна, 10., 5. Підкарпатскій Банк, ул. Ракочія 32, 6. Учительский Союз, Nagyhid 6, 7. Підкарпатське Т-во хову і продажі домашнього скота, ул. Телеки 14.   Ужгород, 20. XI, 1920.   [Воля, 04.12.1920] 