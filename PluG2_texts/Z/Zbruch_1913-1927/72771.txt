Українська державність.

Львів, 6. падолиста 1917.
Ґенеральний Секретаріят України — така офіціяльна назва українського найвисшого правительственного орґану — обіймив власть. Таким чином автономія України — факт довершений, Україна стала знов жити своїм власним державним житєм. Такі вісти приходять до нас із столицї України, старинного, золотоверхого Київа.
Своїм власним державним житєм заживає Україна не вперве. Через декілька певних столїть мали ми свою могучу українську, вповнї независиму державу під славними династіями — київською і галицькою. Держава ся проістнувала до пол. XIV ст. — до хвилї, коли замкнув віки очи останний нащадок могучої колись української династії Романовичів і коли західні, сусїди наші побачили, що прийшла догідна пора зреалїзувати вікові мрії їх — піти експанзією на схід.
І під напором на схід нашого західного сусїда з наймогучійшого колись державного твору на Сходї Европи остали одні руїни — "województwa". І тільки в памятнім 1648 роцї віджила державність наша на короткий час на славних побідах гетьмана Богдана Хмельницького, щоби незабаром знов настала нечувана перед тим певна руїна — на більш чим півтретя столїтя. І тільки нинї, під гук гармат всесвітної війни державність наша знов будить ся до нового житя, там — над Днїпром, де наша державність зродила ся в перше і звідки пішло відтак з'єдиненє і дальших українських земель аж по Перемишль і Холм.
Війна ще не покінчена. І нїхто не знає, які ще дальші зміни принесе вона для нас — також по сїм боцї боєвої лїнїї. Та щоб вона для нас і не принесла тут, війну український нарід там уже виграв. І посилаючи братам нашим над Днїпром з нагоди світлої побіди їх найсщирійші від серця і благородно-завистні заразом бажаня, ми мусимо рівночасно усвідомити собі те, що стало ся там — в цїлій його величі. Бо тільки повна свідомість того, що там, над Днїпром, відроджуєть ся стара українська державність, дасть нам моральні сили держати кріпко становища тут — на найдальших західних окраїнах нашої великої Вітчини, на землях колишної нашої галицько-володимирської держави.
Держати — і вдержати! 