◦ ◦ ◦ ◦ ◦ ◦ ◦ ◦ ◦ ◦

Воєнна хроніка від 28. грудня до 3. сїчня 1915.
Минулий тиждень виказав достоту тойсам характер, що оба минулі. Величезні битви на заходї й сходї дещо ущухли. Таксамо на південнім і турецькім теренї війни операциї ослабли.
На східнім теренї війни вела ся дальше велика битва здовж величезного фронту в Польщи, Краківщинї і Карпатах. 27-го посунули ся Нїмцї над Бзурою і Равкою дещо на перед, таксамо над Пілїцою коло Томашова. Відбито Москалїв коло Іновлодза, над долїшного Нїдою і долїшним Дунайцем. Натомість між Римановом і Туховом зискали Москалї дещо терену. 28-го мимо лихої погоди відбито Москалїв коло Заклїчина і посунено ся наперед в Польщі. Зате відступили наші війська близше дуклянського провалу. 29-го положенє в Польщі не змінилось, в Карпатах треба було відтягнути наші війська на Карпатські провали і в околицю Горлиць. 30-го посунули ся союзники наперед правобіч Бзури, Равки, коло Іновлодза і Томашова. Над Нїдою, коло Заклїчина й Горлиць, коло Лупківського й Ужецького провалу Москалїв відперто з тяжкими стратами. Рівночасно побито московську кінноту в Прусиї коло Бількалем. 31-го було положенє на східнім теренї війни ось таке: В східній Прусиї і правобіч Висли панував супокій, над Бзурою і коло Рави посунули ся Нїмцї на перед, таксамо над Пілїцою союзні війська. Коло Заклїчина й Горлиць відперто Москалїв. В Карпатах стоять наші війська здовж головного хребта: на північ від ужецького провалу, на верхівях Ляторицї, коло Волового (Ökörmezö) над горішним Черемошем і над річкою Сучавою.
1-го трівали борби на цілій лїнїї дальше, коло Тарнова полонено 2000 Москалїв і взято 6 машинових крісів. В Польщі спинила густа мряка всякі операциї. 2-го панував на цілім східнім теренї війни зглядний супокій, лиш коло ужецького провалу наші війська дещо відступили. Зате над Бзурою і Равкою пішли атаки успішно вперед.
З усього того бачимо, що піднята з величезними силами московська офензива на Берлїн та Відень зломана цїлком. Одні Нїмцї здобули від 11-го падолиста на Москалях 136.000 полоняників, звиш 100 гармат і над 300 машинових крісів. При кінци року було в Нїмеччині воєнних полоняників загалом 8138 офіцирів і 577.875 мужа. З того було Французів: 7 ґенералів, 3452 офіцирів і 215.905 мужа; Москалїв: 18 ґенералів, 3557 офіцирів, 306.852 мужа; Бельґійцїв: 3 ґенерали, 609 офіцирів і 36.852 мужа; Анґлїйцїв: 492 офіцирів i 18.824 мужа.
На західнім теренї війни
полишили ся Нїмцї на дальше в укріпленій дефензиві, котру дармо старають ся зломити союзні війська. Рівночасно нїмецькі лїтаки зачинають вже долїтати до Льондону, наводячи переполох на населенє анґлїйської метрополї.
27-го відперто атаки Французів коло Амбер, в Арґоннах, коло Верден і в Ельзасї. Тесаме було 28-го коло Няйпорт, Іперн, Арра, Верден. 29-го здибали Нїмцї коло Ст. Менеуль 3 машинові кріси і кількасот полонених. 30-го була лиш стичка коло Няйпорт, впрочім панував на цїлім фронтї спокій. 31-го відперто Французів коло Ренс, Шальон, в Арґонах, коло Туль і в Ельзасі. 1-го взяли Нїмцї в Арґоннах 400 полонених, 6 машинових крісів і 4 метавки мін. (Разом добули вони ту за грудень 3000 полонених, 21 машинових крісів, 14 метавок до мін, 2 гармати і оден моздір) коло Ст. Мієль спалено француський табор. Нїмецькі лїтаки збомбардували Дінкерку і наробили великої шкоди.
Бачимо з того, що рівночасна з московською француська офензива теж не дала нїяких результатів.
На південнім теренї війни
відбито атаку Чорногорцїв і Французів на укріплена Котору. Жертвою австрийського підводного судна впав француський дреднот "Курбе". Італїя висадила свої війська у Вальонї в Альбанїї. 28-го висадили Серби в воздух міст під Вельґрадом. 29-го відперто Чорногорцїв коло Требінє і в Кривошії, 30-го в ночи коло Требінє, 31-го прогнано їх зівсїм.
На азийськім теренї війни.
Перед усїм треба занотувати, що від певного часу велика (з 40 кораблїв, в тім 15 дреднотів) анґлїйсько-француська фльота стоїть під Дарданелями. Її ескадра бльокує болгарську пристань Дедеаґач. На московсько-турецькій границї розвивають ся операциї поволи та корисно для Турків. 1-го зайняли вони важне місто Ардаган.
На африканськім теренї війни
ширить ся повстанє музулманів в Мароку і Бурів у південній Африці щораз дальше. Полковник Маріц знов побив Анґлїйцїв під Ватергу. В нїмецькій східній Африцї стрічають Анґлїйцїв постійні невдачі. На Різдво вшадили Анґлїйцї значні сили в Китовім заливі.
На мори.
Нїмецький помічний кружляк "Прінц Вільгельм" затопив 4 анґлїйські кораблї біля південноамериканського побережа. 28-го затонув анґлїйський контрторпедовець на побережах Скотиї. 1-го затонув в Каналї анґлїйський лїнїйний панцирник "Формідебл" (15.000 тон, 34 гармет, 4 торпедові цївки, 760 люда залоги). На Тихім океанї заняли Анґлїйцї нїмецький острів Буґенвіль в ґрупі Соломона. 