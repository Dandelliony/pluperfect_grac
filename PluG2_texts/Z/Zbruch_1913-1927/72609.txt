Загальний господарський з’їзд.

Львів, 1. падолиста 1917.
Скликаний Краєвим Товариством господарським "Сїльський Господар" до Львова на день 1. і 2. с. м. загальний господарський з'їзд розпочав ся нинї в год. 10¼ перед полуднем при участи 200 представників Парляментарної Репрезентації, центральних і повітових економічних орґанїзацій, делєґатів філїй і кружків "Сїльського Господаря" та просвітних товариств. На зборах явив ся митрополит ґр. А. Шептицький, намісник ґен. полк. ґр Гуйн, делєґат мінїстерства рільництва радн. І. Дильонґ, представник мінїстерства публичних робіт стар. радн. буд. Малїш президент Централї відбудови Галичини Гербст і ин.
Збори отворив довшою промовою віце-президент о. канонїк Тит Войнаровський, вітаючи учасників зїзду, а передовсїм достойних висше згаданих гостий, та вказуючи на задачі зїзду, якого цїлю є нарада над відбудовою найважнїйшого для народу і держави стану хлїборобського. Промову свою закінчив бесїдник просьбою до намісника, щоби у стіп Престола зложив від учасників з'їзду чолобитню Монархови разом з просьбою, щоби зволив взяти в опіку наш найтяжше діткнений війною нарід. Піднесений бесїдником оклик в честь Цїсаря присутні повторили трикратно з запалом.
По тій промові передав о. віцепрезидент Войнаровський президію в руки президента Товариства радника І. Кивелюка, голови економічної комісії УПР. д-pa К. Левицького і старшого радника буд. інж. А. Корнеллї, а на секретарів покликав проф. Д. Коренця та о. Мельника.
Д-р К. Левицький, обіймаючи провід, виголосив промову, в якій вказав на страти понесені нашим хлїборобським населенєм в війнї і підчеркнув обовязок держави його в тих часах поратувати. Вказуючи на заходи Парляментарної Репрезентації і Головної Ради "Сїльського Господаря", домагав ся бесїдник від зібраних, щоби вони пішли між нарід з розумним пляном і зєднаними силами працювали над відбудовою краю, а УПР. буде ту працю вести і її після своїх сил підпомагати. На закінченє підчеркнув бесїдник з натиском, що наш нарід, котрий тільки крови і майна віддав для держави, заслугує на се, щоби був допущений до чинної співучасти у відбудові та міг її сам вести. Бажанєм найкрасших успіхів нарад закінчив д-р К. Левицький свою промову і удїлив голосу радн. Дильонґови.
Як заступник мінїстерства рільництва витає бесїдник збори від тогож мінїстерства. Він вказує на се, що присутні зібрали ся для обговореня положеня свого народа і обдуманя доріг дальшого його розвитку. В тій страшній війнї потерпіла передовсїм східна Галичина і треба великої волї та відваги, щоби всї її рани вилїчити. Бесїдник бажає зібраним а передовсїм президії, щоби витревати на дорозї невсипущої працї мимо усяких перешкод та своє дїло перевели як слїд. Се вимагати-ме великої працї та приміру її не треба далеко шукати, бо найкрасше показав се, як для народу треба працювати, Покійний д-р Евген Олесницький. Свою нїмецьку промову закінчив бесїдник по українськи: "Наконець бажаю Товариству з цїлого серця всього доброго і найкрасшого для добра цїлої нашої суспільности".
З черги забрав слово ґен. секр. Василь Струк для виголошеня реферату: "Сїльський Господар" і відбудова краю. Бесїдник начеркнув цїлу акцію дїяльности "Сїльського Господаря" від самого початку війни аж до нинї, переходячи позитивну працю "Сїльського Господаря" та нерівномірне трактованє нашого народу властями і їх орґанами. Начеркуючи плян дальшої нашої орґанїзації економічно-господарської працї в найблизшій будуччинї, домагаєть ся відданя цїлої акції відбудови всїх галузей нашого господарства в руки нашого народа та зрівнаня прав нашого Товариства "Сїльський Господар" з ц. к. галицькими Товариствами.
Тепер забрав слово намісник ґр. Гуйн, зазначуючи, що з огляду на службові обовязки не може на з'їздї остати до кінця. Дякує о. віцепрезидентови Войнаровському за привіт та впевняє, що своїм святим обовязком буде уважати донести до стіп Престола чолобитню зібраних, та бажає, щоби добре випробований український нарід найшов належне підпертє у правительства і він о се буде разом з президентом Гербстом найревнїйше старати ся, бо сильний здоровий стан селянський з основою держави. Коли так не дїєть ся, як зібрані собі бажають, то складають ся на се ріжні обставини. "Наша воля — сказав намісник від себе і від Гербста — не все іде в парі з нашою силою, але добра воля у нас є всї ваші змаганя підпирати ревно". Бажаючи гарних успіхів зборам попращав намісник з'їзд.
По короткій перерві слїдував реферат д-ра І. Макуха про технїчну відбудову краю з поглядів інтересів селянства. 