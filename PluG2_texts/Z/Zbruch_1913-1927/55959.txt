◦ ◦ ◦ ◦ ◦ ◦ ◦ ◦ ◦ ◦

У. С. Стрільцї над Золотою Липою. Великі успіхи. З місця осїдку команди УСС. одержали ми ось таку цензуровану звістку: В боях над Золотою Липою 2. і 3. вересня відзначили ся українські сїчові стрільцї хоробрістю і погордою смерти, випираючи ворога зі становищ, які з дикою завзяттю хотїв здобути і забезпечити. Подробицї подамо завтра.
Від Загальної Української Ради. Справа українських виселенцїв і житя по таборах, іменно його соціяльної, економічної та культурної сторони, заняла вже три засїданя ЗУР. Над таким положенєм виселенцїв переводить ЗУР. широку і основну дебату. В сих нарадах беруть участь представники Укр. Запомогового Комітету та Культурної Ради. Поставлено ряд внесень, змагаючих до основних реформ в дотеперішних уладженях. З огляду на обширність матеріялу рішено продовжувати нараду на слїдуючім засїданю ЗУР., котре назначено на середу 13 весесня о 4 год. по пол. при Jeselstädter strasse 43. Просить ся всїх членів ЗУР. точно явити ся. — За секретаріят В. Темницький.
З нагоди реактивованя ц. к. Ради шкільної краєвої пишуть нам з учительських кругів про найблизші задачі: Рада шкільна краєва реактивована дня 23. серпня. З Українцїв входить в її склад о. крил. Чапельський, радн. Барвінський, д-р Степай Томашівський (в місце проф. д-ра Студинського) і дир. Громницький (в місце дир. Савицького). О скілько з промови п. віцепрезидента ц. к. Ради шкільної краєвої Цоля можна вносити, що шкільництво і доля галицького учительства лежить йому на серци. В промові сїй сказав він, що реактивована Рада шкільна краєва повинна передовсїм подбати за пекучі потреби учительства, себто прискоренє номінацій, розписанє конкурсів на стійні посади, додатки дорожняні і як найскоршу виплату завдатків з мілїона корон, призначених на відбудову знищених війною учительських господарств. Далї говорив він про відбудову цїлого шкільництва не лиш на старих підставах, а піднесенє його в дусї часу. Як бачимо, в Австрії, Нїмеччинї всюди говорять про потребу конечної реформи шкільництва. В тім напрямі ведуть ся широкі дискусії по дневниках між педаґоґами, партіями і пр. Ся реформа мусить і в нас наступити. Невже має нам сю реформу хтось накинути? Потрібна є анкета з кругів наших членів ц. к. Ради шкільної краєвої, радників і інспекторів шкільних, проф. унїверситету, проф. ґімназіяльних, народних учителїв і товариств, котрі займали ся українською школою. Ся анкета повинна визначити ідеальну провідну лїнїю загального українського шкільництва без огляду на кордони і випрацювати спеціяльний проєкт для українського шкільництва в Австрії, опертий на нових основах, які нам нова війна принесла. Іде о се, хто мав би скликати сю анкету, де і коли? Лишаю се під розвагу З. У. К. Р. у Віднї, Тов. педаґоґічному і становим орґанїзаціям учителїв шкіл середних і народних. В кождім случаю пасивно відноситись до конечної реформи шкільництва, передовсїм народного, не вільно! — Генрик Коваль, нар. учит.
Російські втрати в лїтній кампанії. Як доносять швайцарські ґазети, російські лїсти втрат виказують за час від 1. червня до 20. серпня 685.000 жовнїрів і 54.600 офіцирів як убитих, ранених і пропавших. Самих убитих офіцирів має бути 18.000, між ними 23 ґенералів і 38 командантів полків. 