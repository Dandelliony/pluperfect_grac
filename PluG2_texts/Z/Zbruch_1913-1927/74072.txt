◦ ◦ ◦ ◦ ◦ ◦ ◦ ◦ ◦ ◦

Сполучені Держави на воєнній стопі з Австро-Угорщиною, Болгарією і Туреччиною.
ВАШИНҐТОН. (Ткб.) Сенатови предложено рішенє, яке заявляє, що межи Сполученими Державами, Австро-Угорщиною, Болгарією й Туреччиною є воєнний стан. Рішенє без розправи передано комісії заграничних справ.
Сибір републикою.
КОПЕНГАҐЕН (Ткб.) "Berlinske Тidende" оголошує донесенє дневника "Утро Россії", яке потверджує, що Сибір проголосила себе независимою републикою. В Омску утворило ся правительство під проводом Потипіна. Всї части Сибіри мали прилучити ся до нової pепублики. Також Кавказ має відлучити ся від Росії та утворити власне правительство. Президентом мінїстрів думають зробити бурмістра Баку, Буча.
Справа мира і самоозначенє народів Австро-Угорщини.
ЛЬВІВ 6. грудня 1917. На засїданю палати послів 3. с. м. посли Станек, Корошец і Петрушевич внесли іменем своїх клюбів до президента мінїстрів запит в справі обезображеня російської окружної ноти з 28 падолиста 1917. Сей сам запит повторили вони того самого дня на першім засїданю австрійської делєґації. Він звучить:
1. Як може правительство оправдати, що документи світово історичного значіня, яким є російська окружна нота з 28. падолиста 19І7, нарочно оголошуєть ся в обезображеній формі? Чому пропущено власне уступ, де говорить ся про російську умову мира, яка звучить, що мусять бути дані ґарантії для самоозначеня народів?
2. Чи оголошена 29. падолиста 1917 відповідь монархії до Росії дїйсно наступила в тій формі? Бо як могла-би російська Рада народних комісарів повідомити цїлий світ, що Австро-Угорщина приняла за основу переговорів цїлу мирову проґраму революції, себто також домаганє ґарантій для самоозначеня народів? Чи заяву австрійського президента мінїстрів передано в повнім змістї до Петрограду?
3. Як може правительство твердити, що в заяві президента мінїстрів признано право самоозначеня націй Австро-Угорщини? Не входячи в те, чи в Австрії дїйсно є демократичне виборче право, де сильна славянська більшість є в палатї послів тільки меншістю, а славянське заступництво в палатї панів є дуже мале; не входячи в угорські відносини, де 60% не Мадярів мають тільки 7% посольських мандатів, — в поглядї, що зложена з богатьох націй Державна Рада має рішати про долю окремих націй, бачимо ми заперечуюче природну льоґіку противенство до ясної проґрами самоозначеня народів. Коли ґр. Гертлїнґ 29. падолиста 1917 в нїмецькім парляментї так означує права самоозначеня Польщі, Литви і Курляндії, що ті народи самі нададуть собі таку державну формацію, яка відповідає їх відносинам і напрямом їх культури, коли навіть в заяві Зайдлєра признаєть ся народам потім боцї російської границї повну свободу рішеня своєї державної будучности, то сим осередні держави установляють понятя права самоозначеня, діяметрально противні тим, які мають бути примінені до націй Австро-Угорщини.
Про долю нації, про її державну формацію може по принципу права самоозначеня народів рішати тільки представництво нації. Наші бажаня в сїй справі зложили покликані чинники в заявах з 30. мая 1917 і опісля і тим означено нашу програму самоозначеня. Чи правительство не думає, що наведеними обезображенями як також противними властивому розуміню перекрученями понятє самоозначеня шкодить гідности держави?
4. Ми бажаємо мира, бажаємо усуненя всяких перешкод для його як найшвидшого заключеня, одначе думаємо, що нарочними неясностями, застановленєм і обезображуванєм документів після початкових позірних успіхів викличеть ся тільки глибоке огірченє, недовірє й нові трудности, а спрагненим мира народам принесеть ся нове страшне розчарованє. Ми бажаємо явної працї для мира, без двозначностий затаювань, щоб дійсні перешкоди для мира ясно виплили на верх і щоб усї народи могли взяти ся за усуненє їх. Чи правительство не думає, що воно, граючи ся з ідеєю самоозначеня, віддаляє народи від мира? Чи правительство хоче трактувати се питанє ясно й отверто, без затаювань і перекручувань, чи хоче воно дїйсно і внутрі і поверх дати ґарантії для повного переведеня права самозначеня народів?
З приводу сього запиту пише "N. Fr. Presse": "Найлїпшою відповідю на нього було би оголошенє дослївного тексту російської ноти.
Свята правда! Тодї того запиту взагалї не було би. 