◦ ◦ ◦ ◦

Новий полковник Українських Сїчових Стрільцїв. Начальна управа австрійської армії іменувала полковником першого полку У. С. С. п. Антона Вариводу, дотепер майора австрійської краєвої оборони. З початком війни п. Варивода брав участь у боях, відзначив ся хоробрістю та стратеґічними здібностями й заслужив собі найвище признаннє, серед того був ранений і мусїв довший час перебувати в краю. Покликаний на становище полковника У. С. С. має зайняти ся відбудовою першого полку та його розширеннєм.
Громадський Голос. Від 1 марта почав наново виходити три рази на місяць у Львові орґан української радикальної партії "Громадський Голос". Коштує до кінця сього року 5 корон (5 марок).
Запасна Сотня У. С. С. у Віднї. Всї Українцї, котрі перебувають тепер поза границями Галичини і Буковини, уроджені 1899 року, і ті, яких при дотеперішнїх військових переглядах узнано за нездібних до служби при ц. і к. армії, можуть вступити до Українських Сїчових Стрільцїв. Зголошувати ся можна тільки до дня 25 марта с. р. в Командї Збірної Станицї У. С. С. у Віднї XIV. Goldschlagstraße 108. Кождий доброволець неповнолїтнїй має принести позволеннє від родичів або опікунів, а добровольцї, уроджені в роках 1866 до 1897, мають принести посвідку, що вони досї не були узнані здібними до військової служби. Дмитро Катамай, Командант Збірної Станицї у Віднї. 