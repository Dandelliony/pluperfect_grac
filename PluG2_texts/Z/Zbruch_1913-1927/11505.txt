Похорони Лесї Українки – Переговори в справі виборчої реформи – Новий начерк виборчої реформи. 

Похорони Лесї Українки. В пятницю відбули ся в Києві похорони Лесї Українки. Тлїнні останки покійницї перевезено із Сураму зелїзницею о год. 11. перед полуднем в четвер до Києва. На зелїзничім перонї дожидали домовини родичі, знакомі, громадскі дїячі і прихильники поетки, які прийшли з живими цьвітами в руках. Ваґон, у якім спочивали мощі бл. п. Лесї Українки, відкрили о 12 год.; домовина була в деревляній скринї. На скринї лежав великий вінок з дубового листя. На домовину покладено богато живих цьвітів.
Похорони відбули ся на Байкове кладовище при величезнім здвизї народа. Полїция заборонила промовляти і поводила ся брутально. Відтинала ленти від вінків, виривала вінки з рук несучим в походї, заборонила студентам співати в походї. На цминтар не пущено всеї публики. Полїциї проводив сам полїцмайстер ґен. Скалон.
Переговори в справі виборчої реформи до галицкого сойму Онодї — як зачувати — зачали ся в Мариєнбадї необовязуючі переговори в справі галицкої виборчої реформи між др. К. Левицким, Лєом і намісником др. В. Коритовским. Др. К. Левицкий зазначив в конференциї з намісником, що Русини покищо хотять переждати, яке становище займуть Поляки супроти компромісового начерка виборчої реформи. Від сего буде залежати становище, яке займуть Русини в тій справі. Русини є також за тим, щоби переговори вели ся у Львові, а не у Віднї. Вкінци заявив предсїдник україньского клюба, що Русини не думають робити нїякої трудности в переговорах.
Новий начерк виборчої реформи. "Сorr. Austria" доносить з Відня, що др. Ґломбіньский готовить тепер начерк виборчої реформи, який покінчить в половинї серпня і предложить єго до оцїнки своїм партийним товаришам. Коли они згодять ся на сей начерк, тодї др. Ґломбіньский предложить єго поодиноким польским сторонництвам, а коли прийде з ними до порозуміня, тодї буде вручений начерк Русинам. Також і центр має виступити зі своїм начерком виборчої реформи. 