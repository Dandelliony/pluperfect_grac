◦ ◦ ◦ ◦ ◦ ◦ ◦ ◦ ◦ ◦

Наради німецьких парляментаристів.
ВІДЕНЬ. (Ткб.) Свобідні наради нїмецьких австрійських і угорських парляментаристів, які почали ся 30. сїчня с. р. в Пештї, відбували ся далї вчора у Відни. На наради прибули побіч нїмецько національних послів також христіянсько суспільні й кілька членів палати панів, а з угорської сторони побіч членів національно суспільної партії працї також члени опозиції.
Ґен. Жофр до своєї армії.
ПАРИЖ. (Аґ. Ав.) В першій половинї марта видає Жофр до армії від Верден приказ, в якім кажеть ся: Від трьох тижнїв задержуєте ви найстрашнїйший наступ, який неприятель доси підняв проти нас. Нїмцї, котрі числили на успіх своїх зусиль і мали надїю, що занятєм Верден переконають невтральні краї під нїмецьку перевагу, не подумали в своїх обчисленях про вас. Ви зумієте вирвати Нїмцям з рук побіду. Маємо доволї мунїції, богато резерв, а передовсїм ви маєте свою віру в долю републики. Край глядить на вас. Будете належати до тих, про котрих будуть говорити: Вони замкнули Нїмцям дорогу до Верден.
Анґлійський пароплав під водою.
ЛЬОНДОН. (Льойд). Анґлійський пароплав "Сенай Брідж" затоплено. Залогу вратовано.
На російськім фронтї.
Воєнний кореспондент Лянґштайн доносить з воєнної пресової кватири під датою 27. марта с. р.:
В останніх днях піднимали Росіяни безуспішні проби всякої дїяльности на фронтї в Бесарабії і східній Галичинї. Можна сказати, що всяке переломанє нашого фронту є нинї прямо виключене, хочби навіть противник ужив найбільших сил. Про се пересвідчив ся також один офіцир невтральної держави, який перед кількома днями оглядав наші тамошні становища і висказав своє найвисше признанє й подив для сього, що там дїєть ся.
Хоча на волинськім фронтї панує хвилево відносний спокій, всеж таки гудуть щоденно російські гармати, які одначе не спричиняють нїякої шкоди. Переконуємо ся що дня, що японські ґранати, якими заосмотрила ся російська артилєрія, не все є найлїпшим виробом і що японська приязнь для Росії пахне якимсь чужим смаком.
Більші операції є тепер на російськім фронтї виключені, на багнистім теренї без доріг є вони неможливі. Наші війска поробили одначе всякі приготованя, щоби приняти відповідно Росіян на випадок, колиб вони схотїли на нас наступати.
Воєнні комунїкати з 26. с. м.
Австро-угорський:
Війна з Росією. Не стало ся нїчого важного. Описані в російських комунїкатах бої під Лїтачем відносять ся очевидно тільця до перепалок переднїх сторожий. По нашій сторонї є се вивідні війска, які в випадках прибутя сильнїйших неприятельських віддїлів мають розумієть ся — вертати на головні становища. Наступу на головну позицію армії Пфлянсера Бальтіна Росіяни в останніх тижнях взагалї не піднимали.
Війна з Італїєю. Артилєрія острілювала Добердо, відтинок Фелля й поодинокі становища на тірольськім фронтї. На схід від провалу Плєкен вдерли ся наші війска до італїйських становищ під Мартер в долинї Суґани. Неприятельський наступ відперто.
Нїмецький:
Західний терен війни. Вчера можна було ствердити добрий успіх висадженя міни, що його доконано попередньої ночи на північний схід від Вермель. В лійцї лежить панцирний обєкт, який служив до обсервації. Знищено кілька анґлїйських сховків.
На північний схід від Нетль підняв малий нїмецький вїддїл по успішнім висадженю міни вивідний наступ на неприятельську позицію і вернув згідно з пляном, забравши полонених.
Проба Французів урядженя наступу при помочи ґазових бомб в околицї форту Де ля Помиель на південний схід від Ремс, скінчила ся нїчим.
В Арґонах і в области Мози артилєрійські бої дійшли в місцях до великої завзятости.
Нічні бої при помочи оружя, що служить до боротьби з близька, в лїсї Келєнт на південний схід від форту Дуомон велись для нас з успіхом.
Розсадженєм великого кусня терену на північний схід від Цель в Воґевзах неприятель заподїяв сам собі велику шкоду. Наше становище остало незмінене.
Під Сен Кантен ховав у наші руки неушкоджений анґлїйський біплян. Француський самолет впав по воздушній битві в лїсї Келєт розбив ся.
Східний терен війни. Росіяни не поновляли вчора своїх наступів на примісток Якобштадт і на північ від Відзів. Кілька їхніх наступів, що їх піднимали на південь від Двинська, задержало ся під огнем уже в більшій віддали від наших перепон.
Проти нашого фронту на північний захід від Постав і між озерами Наріч і Вишнїв підняв неприятель в ночи великими силами боротьбу, але безуспішно, причім потерпів значні втрати. Ми полонили одного офіцира і 155 жовнїрів. 