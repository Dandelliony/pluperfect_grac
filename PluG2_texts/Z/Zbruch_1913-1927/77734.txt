В тимчасовій Радї м. Львова вільно промовляти по українськи!

Так Поляки у Львові відплачують Українцям за повноту прав для двох процентів Поляків в Українській Народній Републицї.
Львів, 15. марта 1918.
Не маючи смілости на першім засїданю тимчасової Ради м. Львова, присвяченім справі мира з Україною, відібрати голос речникови українського клюбу дир. д-рови Федакови і п. Ганкевичеви за виголошенє промов українською мовою, правительственний комісар м. Львова д-р Рутовський поспішив ся зараз на другім засїданю заявити, що до українських промов не допустить.
Тодї деякі Поляки впевняли, що се тільки "принципіяльне застереженє прав польської мови", яке не буде мати на далї практичного значіня.
Одначе на однім з засїдань фінансової секції п. Рутовський знов позволив собі відібрати голос дир. Федакови.
І знов деякі Поляки прийшли до дир. Федака з заявою, що воно "так зле не є" та що справу "якось уладить ся", даючи до зрозуміня, що Рада готова заявити ся за уживанєм української мови.
Вчера показало ся, як Рада відносить ся до прав української мови. Коли п. Рутовський поважає ся знов відібрати о. Лежогубському голос за виголошуванє промови в українській мові, а о. Лежогубський заапелював до Ради, Рада апробувала становище п. Рутовського.
Тепер не маємо вже нїяких сумнївів, як польські члени тимчасової Ради м. Львова розуміють ту "згоду з братним народом", якої нїби-то "так бажають".
Коли правительство Української Народної Републики признає двом процентам тамошних Поляків повноту національних прав аж до видаваня всїх урядових актів польською мовою (для двох процентів горожан!) і польського національного мінїстра, — Поляки, в старинній столици Української Галичини, маючи тут завдяки австрійській державі власть, відмовляють українськім горожанам навіть права уживати у виконуваню горожанського права своєї рідної мови.
Очевидно, що ми собі наших прав відібрати не дамо.
А Київ повинен знати, як Поляки розуміють "згоду з братним народом", — знати і мати на увазї в полїтицї української держави.
_____
На вчерашнім засїданю прибічної Ради міста Львова зайшла ось яка знаменна подїя:
Посол Діяманд зголосив наглий внесок в справі реформи виборчої ординації до Ради міста Львова. До внеску п. Діяманда зголосив ся до слова о. дир. Т. Лежогубський, хотячи зазначити, становище українського клюбу супроти внеску та підперти його мотивами з українського становища. Ледви бесїдник сказав два реченя, правительственний комісар п. д-р Рутовський, якому між тим донесли, що бесїдник говорить по українськи, заявив, покликуючи ся на статут міста Львова, що не може позволити бесїдникови говорити дальше з огляду на се, що він говорить українською мовою, коли по мисли статута урядовою мовою Ради міста Львова є польська мова. О. Лежогубський, реаґуючи на слова п. Рутовського, зазначив, що не допускаєть ся жадної невинности, уживаючи української мови, бо має до сего повне право на підставі основних законів державних. Статут міста Львова не обовязує його раз тому, що противиться основним законам, а по друге тому, що се не є Рада міста Львова, а тілько прибічна Рада, якої члени іменовані ц. к. правительством. Сим поясненєм не вдоволив ся п. Рутовський і заявив, що мусить бесїдникови відобрати голос. Боронячи прав української мови, о. Лежогубський відкликав ся до повної Ради. Колиж за тим, щоби о. Лежогубський міг промовляти по українськи, піднесло ся ледви кілька рук і то дуже несміло, а п. Рутовський рішив, що відбирає голос бесїдникови, о. Лежогубський заявив, що таке поведенє ц. к. правительственного комісаря є несправедливим, і заложив протест проти нарушуваня прав української мови, а в кінци зазначив, що з огляду на насильство п. Рутовського мусить свою промову перервати, але буде доходити прав української мови у висших інстанціях.
До внеску п. Діяманда промовляли представники усїх клюбів, а в кінци прийшов до голосу п. Ганкевич. П. Ганкевич заявив, що супроти світових подїй, серед яких валять ся царські престоли, є крайною нетерпимостю держати ся перестарілих параґрафів статута. Заложив протест протаи незаконного поведєня ц. к. правительственного комісаря та нарушуваня прав української мови, а вкінци заявив, що коли мимо насильства п. Рутовського лишаєть ся в прибічній Радї то тільки для того, щоби здерти фальшиву маску з лиця тих, які кажуть, що українським членам Ради міста Львова не вільно уживати української мови.
П. Рутовський, який не дочуває і якому ще не вспіли донести, що бесїдник говорить по українськи, не мав часу відібрати голос п. Ганкевичеви.
З тої самої причини міг скінчити свою українську промову в дебатї над шкільними справами дир. Федак. 