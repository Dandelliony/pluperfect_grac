◦ ◦ ◦ ◦ ◦ ◦ ◦ ◦ ◦ ◦

Замкнена границя. Д-ра Івана Франка, котрий на днях вибрав ся їхати в Росию, завернули росийські власти з Волочиск, заявляючи, що приїзд його в Росию заборонений... Імовірно думають росийські власти, що від приїзду Івана Франка на фериї затряслись би основи росийської імпериї.
Страйк українських студентів в Канаді. Едмонтонська ґазета Новини доносить, що в місті Ріджайнї в провінциї Саскачеванї 46-ох українських студентів тамошної учительської семинариї застрайкувало і покинуло науку. Причиною того є се, що учителї Анґлїйці в сїй семинариї (лїберали) поводили ся зневажливо з українськими студентами.
Похорон девяти летунів. Вчера на центральнім кладовищи у Відни відбув ся дуже величавий похорон девяти жертв летничої катастрофи коло Фішаменд. Іменем цісаря взяв в похоронї участь ґр. Пар. Всі архикнязї й війскові аташе чужих великих держав, які перебувають у Відни, віддали жертвам послїдну прислугу. Летуни на 20 лїтаках, прикрашених чорними прапорцями, прибули з Асперн і весь час похорону кружляли над кладовищем. З лїтака скинули два летуни на могилу китицю з написю: "Послїдне поздоровленє".
Архикнязь Кароль Альбрехт в Галичинї. Архикнязь Кароль Альбрехт, про котрого подорож до Галичини ми вже писали, був в Перемишли кілька днїв і брав участь у воєнних грах, у яких взяло участь 57 ляйтнантів. Потім архикнязь відвідав кріпости в Уйковичах, Оріхівцях і Зимній Горі. Минулої пятниці взяв архикнязь участь у вправах в Селисках.
Стріли до поліцая. На улиці Захоронок сполошив в ночи полїцийний жовнїр Гнатюк трех злодїїв, як добували ся крізь вікно до партерового мешканя, причім одного з них придержав. Злодїй почав борикати ся з полїцаєм так грізно, що полїцай мусїв добути шаблю і вдарив нею злодїя в голову. В сїй хвили надбігли два инші злодїї і почали стріляти до полїцая, але не вцілили. Потім усі три злодїї втікли. Та небавом другий полїцай найшов одного з них на иншій улици закровавленого. Се дезертир 30. п. п., Едмунд Венклєр. Його відставлено до ратункової стациї а потім до ґарнїзонового шпиталю.
Дрібні вісти. Добра Креховичі 2500 морґів набув на власність від Владислава Пухалека п. Микола Терлецький з Стебника. 