◦ ◦ ◦ ◦ ◦ ◦ ◦ ◦ ◦ ◦

Польська справа в угорськім соймі.
БУДАПЕШТ, 21. падолиста 1917. В угорськім соймі президент мінїстрів Векерлє відповів на інтерпеляції в справі нападів на Угорщину в австр. парляментї, що одержав від австр. премієра запевненє, що він не має нїчого спільного з сими нападами. Король противить ся всїм стремлїням, які могли-би чим-небудь нарушувати цїлість Угорщини.
З черги відповів д-р Векерлє на інтерпеляцію Тіси в справі польській: Береженє наших інтересів вимагає, щоб наш мінїстер заграничних справ разом з підготовленєм умов мира займав ся нетільки тими новими державними творами і територіяльними змінами, котрі торкають ся нас посередно, щоби міг бути готовий до береженя наших інтересів супроти всяких моржливостий. Переговори про форму, в якій намірено зорґанїзувати Польщу і забезпечити їй тривку будучність, ведуть ся тепер, одначе можуть бути оконечно установлені тільки при заключуваню мира. (Оплески). Що-до переговорів, то бесїдник вже нинї може дати запевненє в двох напрямах: що полїтичні і господарські інтереси Угорщини будуть безоглядно бережені, і що справа Польщі, на скільки вона торкаєть ся відношеня нової польської держави до монархії, буде предложена осудови компетентних законодатних тїл. Заяву принято до відома оплесками.
Українська фльота.
ВІДЕНЬ, 16 падолиста 1917. "Русское Слово" з дня 28. н. ст. жовтня у телєґрамі з Київа повідомляє:
Український Війсковий Ґенеральний Комітет одержав телєґраму від "Центрофльоти", в якій повідомляєть ся, що цїла Чорноморська фльота проголосила себе українською. На всїх панцирниках, кружляках, торпедовцях й инших кораблях вивішено українські фляґи.
Дальше в телєґрамі повідомляєть ся, що Чорноморська фльота шле свій привіт українським краєвій і війсковій властям.
Чорноморська Українська Рада постановила вважати цїлу Чорноморську фльоту українською й поповнювати її на дальше тільки мешканцями України.
Привіт Петлюри Чорноморській фльотї.
"Русское Слово" з дня 1. н. ст. падолиста у телєґрамі зі Севастополя повідомляє:
Ґенеральний секретар для війскових справ Центральної Ради (?) пресловутий (!) Петлюра прислав Чорноморській Українській Радї у Севастополї отсю телєґраму:
"Прошу передати в моїм імени, в імени Ґенерального Комітету і Всеукраїнської Ради депутатів мій братний і товариський привіт Чорноморській фльотї. Спільними силами будемо йти до того, щоби добити ся укріпленя свободи України".
Анґлїйський міністер заграничних справ про положенє в Росії.
ЛЬОНДОН (Райтер). Мінїстер заграничних справ Бальфур заявив з палатї громад, що положенє в Росії ще не прояснило ся, хоча здаєть ся, що большевики є цїлковито панами положеня в Петроградї й Москві. Переговори о утворенє коалїційного кабінету не довели досї до успіху. Телєґрафічне полученє з анґлїйським амбасадором в Петроградї, яке з початком минувшого тижня було перерване, є вже привернене. Амбасадор остає на своїм становищи.
Самовбивство Керенського?
КОПЕНГАҐЕН (Ткб.) До "Berlingske Tidende" доносять з Гапаранди: Подорожні оповідають, що в Петроградї розійшла ся поголоска, що Керенський супроти безвихідного положеня застрілив ся в Пскові. Загально думають, що протягом 10 днїв Петроград буде виголоджений і що небавом посли коалїції відїдуть.
СТОКГОЛЬМ (Ткб). В Торнео цїла власть є в руках Совіту. Границя замкнена. Виставлені давним правительством пашпорти признано неважними. Пораженє Керенського є очевидно рішуче.
Заява Реґенційної Ради і відповідь цїсарів.
ЛЮБЛИН (Ткб.) Вчера по пол. відбулося рівночасне врученє відручних письм монархів осередних держав Реґенційній Радї. Сї письма є відповідю на письма Реґенційної Ради з 28. жовтня до монархів. В сих письмах Реґенційна Рада заявляє, що стоїть на становищи актів 5. падолиста 1916 і 12. вересня 1917. Відручні письма монархів приймають сю заяву до відомости і бажають утвореній ними польській державі розвитку в вільнім, з власної постанови пливучім полученю з сусїдними західними державами.
Відкритє українського унїверситету в Київі.
ВІДЕНЬ, 16. падолиста 1917. Дня 18. жовтня в Педаґоґічнім Музею відбуло ся відкритє першого українського народного унїверситету. На святї були присутні члени Української Центральної Ради, Ґенеральний Секретаріят, професори і студенти київських висших наукових заведень, представники полїтичних і громадянських орґанїзацій.
Свято почало ся молебнем, який відслужив епископ Алексїй. Владика по молебню виголосив привітну мову, в якій нарисував картину гнету Українцїв у сїмдесятих роках, коли він сам був студентом. Відтак виголосив промову ректор унїверс. проф Ганицький, привітаний шумними оплесками й окликами "слава!"
Ґенеральний Секретар для справ народ. просвіти Ів. Стешенко у своїй мові вказав на те, що перший народний унїверситет України, на жаль, відкриваєть ся не у величавім будинку, але в чужім домі. Сьому святови, — сказав Стешенко, — слїд би відбути ся в унїверситетї св. Володимира. Та сьому не судило ся. Одначе нарід збудує для свойого унїверситету свій дім.
П. Зільберфарб витав унїверситет від імени жидівського населеня.
Були виголошені привітні мови від імени Київського унїверситету (проф. де-Метц) й ин.
Відтак лєктори приступили до читаня програмових лєкцій. Занятя в українськім унїверситетї будуть відбувати ся від 7—10 веч.
Записало ся поки-що около 700 осіб. 