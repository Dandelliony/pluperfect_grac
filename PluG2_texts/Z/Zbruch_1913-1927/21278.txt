◦ ◦ ◦ ◦ ◦ ◦ ◦ ◦ ◦ ◦

Неохота Анґлїї змінити порозумінє на союз.
Недавно росийські газети пустили як "ballon d'essay" чутки про те, що незабаром потрійне порозумінє між Анґлїєю, Франциєю й Росиєю має перемінити ся в тіснїйший союз. Француська преса дуже зайняла ся сею справою і аґітує на її користь. Одначе льондонський кореспондент Temps зазначує, що не можна серіозно говорити про переміну порозуміня на союз. Се неможливе тим більше, що анґлїйська публична опінїя висловлюєть ся дуже різко проти того, щоби Анґлїя заключила союз.
Ми зазначимо від себе, що для Росиї, а по-части і для Франциї заключенє союзу з Анґлїєю дїйсно мало би чималу вагу. Одначе для Анґлїї навіть участь в порозуміню є в значній мірі примусового, а часом і невигідною. Крім того останними часами серед анґлійської суспільности все більше сили набирає напрям отверто ворожий до Росиї, який вказує на те, що для Анґлїї від співдїланя з Росиєю є лише шкода.
Можливість цлової війни між Росиєю й Нїмеччиною.
Наложенє Росиєю цла на нїмецьке жито зрозуміли в Нїмеччинї як визов до цлової війни, кинений Росиєю Нїмеччинї. В сїм годять ся всї голоси нїмецької публичної опінїї і ріжниця заходить тільки що до питаня: що вийде з сеї війни і хто заплатить її кошти. Нїмецькі аґрариї, для користи котрих нїмецьке правительство завело експортові премії на жито, кажуть, що на ворожі росийські цла в будучих торговельних відносинах між Росиєю й Нїмеччиною відповідять нїмці ворожими цлами на росийські продукти. Нїмецькі аґрариї думають, що високі нїмецькі цла за якийсь час скріплять нїмецьке рільництво, а нїмецькій державі нїяк не пошкодять, бо Росия без нїмецького промислу не обійдеть ся і не перестане купувати нїмецьких фабрикатів мимо аґрарної цлової війни.
Та за те невдоволені промисловці і вони закидають аґрариям каригідну легкодушність в так оптимістичнім поглядї на будучність. Промисловці пригадують, що Росия перед десятьма лїтами мала на карку війну з Японїєю, а в себе вдома революцию, і в таких обставинах заключувала останні торговельні договори. Нинї Росия анї не веде війни, анї не стоїть в огни революциї і має до диспозициї так само добре капітал француський як анґлійський і навіть американський. Кожда з сих держав готова кожної хвилї помогти Росиї до піднесеня її промислу. Чим довше потреває цлова війна між Нїмеччиною й Росиєю, тим скорше буде розвивати ся Росия, і на промислову державу. Значить, що нїмецький промисл буде Росиї непотрібний і він заплатить своїми втратами на росийськім торзї кошти цлової аґрарної війни між Росиєю й Нїмеччиною. І то заплатить не лише тепер, але і на будуче.
Нїмецькі промисловці наводять ще і сей арґумент, що Росия в разї цлової війни може кождої хвилї завдати діймаючий удар нїмецькому промислови рільництву, іменно може не пустити через границю своїх робітників до Нїмеччини.
До того пригадують промисловці, що Нїмеччина у цловій війнї з Росиєю не може числити на нїяких союзників. Противно, анї з иншими нїмецькими краями, анї з сусїдними державами не має Нїмеччина порозуміня в сій справі. Таким чином на випадок такої війни Нїмеччина легко могла би найти ся осамітнена.  