◦ ◦ ◦ ◦ ◦ ◦ ◦ ◦ ◦ ◦

Новий президент Палати послів.
ВІДЕНЬ (Ткб). Як довідуємо ся, Цїсар заіменував на протяг найблизшої сесії Державної Ради президентом Палати послів тайного радника Альфреда кн. Віндішґреца, а віцепрезидентами тайних радників Макса Еґона кн. Фірстенберґа, Альойзія кн. Шенбурґ Гартенштайна і Ернеста ґр. Сільва Тарука.
З'їзд російських офіцирів.
ПЕТРОГРАД (Пет. Аґ. дня 23 мая). Сьогодня збираєть ся конґрес делєґатів офіцирів з цїлої Росії.
ПЕТРОГРАД (П. А.) В головній кватирі зібрав ся перший конґрес представників офіцирів усеї оружної сили. Конґрес отворив ґен. Алексєєв пригадуючи делєґатам клич "Вітчина в небезпецї", який дав ся чути перед кількома днями. Сей клич був зовсїм оправданий тому, що боєва сила російського війска ізза непорозумінь і недовіря між офіцирами і жовнїрами сильно зменшала ся. Російска армія, сказав ґенерал, ще вчора така страшна, находить ся нинї в станї зловіщої немочи і то супроти страшного, завзятого і сильного неприятеля, який витягає свою захланну руку до дальших провінцій південної Росії і не вдоволяєть ся обсадженими вже областями.
Ґенерал візвав офіцирів, щоби зараз по поворотї до полків до доложили найбільших зусиль в цїли усуненя всїх внутрішних непорозумінь в армії, приверненя карности і щоби всїми способами старали ся о те, щоби офіцири і жовнїри сильно зєдинені були знов спосібні до побіди, без якої є неможливе спасенє Росії.
Предсїдатель з'їзду полковник Новосильцов сказав: Будьте певні, що все, що є в нашій силї, зрбимо, щоби привернути війску його боєву силу.
Швайцарські Росіяни про окремий мир.
БЕРН (Ткб). "N. Zurcher Ztg." одержала від перебуваючих в Швайцарії визначних Росіян довше письмо, в якім сказано: В новім російськім кабінетї панує одностайне і непохитне бажанє мира, яке нинї відповідає бажаню всїх кругів російського народу і армії. Анґлїйське і француське правительства мусять тепер як найскорше подати ясну і конкретну відповідь на російську мирову формулу. Коли відмовить ся сеї відповіди, то для російського народу вирине конечність окремого мира з почвірним союзом, тому що скорий мир не тільки зможе вдержати свобідну державну форму в Росії, але також остерегти Росію перед цїлковитим полїтичним, суспільним і економічним пораженєм. Анґлїйске правительство понесло би тодї відповідальність за окремий мир і за подїї, які в такім випадку мусїли би наступити. Після найновійших інформацій, що прийшли з Росії обуренє населеня проти Анґлїйцїв, Американців, по части також проти Японцїв дїйшло до найбільшого ступня. Треба тільки відмови, про яку згадано, а прийде до вибуху. Мордованє анґлїйських і японських офіцирів, що мало місце на фронтї, було би тільки забавкою супроти сього, що сталоб ся тодї.
Російська загранична полїтика.
РОТЕРДАМ (Ткб.) N. R. Courant доносить: "Daily Tel." доносить з Петрограду: Всї справи заграничної полїтики мають бути від тепер розглядані спеціяльною комісією, до якої мають належати Терещенко, Львов, Керенський та ще один представник соціялїстів, мабуть Церетелї. Номінацію Сазанова на амбасадора в Льондонї відкликано.
Добруджа і Македонїя в руках Болгарії — не є анексїєю.
КОПЕНГАҐА (Ткб). "Berlinska Tidende" доносить із Стокгольму: Постійний соціялїстичний видїл відбув дня 22. с. м. першу конференцію з поміж намірених конференцій, а саме з депутатами болгарських соціялїстів. Вони заявили, що принципіяльно є за миром без анексій додали одначе, що набутє Болгарією Добруджи і Македонії не можна вважати анексією.
Америка висилає війско до Европи.
БЕРН. (Ткб.) Тутешній американський конзуль оголошує заяву, після якої за дивізією американських війск, які з припорученя правительства Зєдинених Держав можливо скоро має удати ся до Европи як експедиційний корпус, підуть дальші посилки війск. Покликано вже девять технїчних полків призначених для Франції. Американська дивізія числить 20 до 25.000 жовнїрів.
Димісія угорського кабінету.
БУДАПЕШТ (Ткб.) Угорське Kop. Бюро доносить: Король не дав апробати правительственному проєтови, що відносить ся до виборчого закона. Президент мінїстрів ґр. Тіса внїс димісїю кабінету, яку король приняв. Король припоручив президентови мінїстрів дальше веденє біжучих справ. Що-до авдієнцій в звязку з утворенєм нового кабінету, не видано ще зарядженя. 