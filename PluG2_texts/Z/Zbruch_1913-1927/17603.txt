На рідну школу.

Тяжкі часи переживає наш український народ в Галичинї. Дна послїдні роки неврожаю і елєментарних нещасть та воєнної заверухи збільшили господарську нужду з нашій країнї, настали дійсно чорні часи. Нашому народови за бракло не тільки хлїба, але наші противники забирають йому і Божого духа, просьвіту у рідній, українській мові, покладаючи свій твердий кулак на наші школи. Польські шкільні власти і польське Товариство школи людової засипали протизаконно наші українські села сотками польських шкіл, в наші села і місточка найшла ціла хмара ворожих нам польських учителів і польських учительок, міста і місточка на нашій прадїдній українській земли обсїли виключно польські школи і польське учительство, що раз то більше засипують нашу землю польськими середними і фаховими школами — з одинокою цілею — з нашого українського народу зробити польський погній, здїлати при помочи польської школи і польського учительства те, щоби на нашій українській земли запанували виключно тільки Поляки!
Наші передові люди, щирі українські патріоти, передвиділи ті страшні для нас польські наміри і справа українського шкільництва, народного, середного і висшого (українського унїверситету і українського народного учительства), стала для нас справою нашого житя або смерти. Наші противники, маючи власть і гроші в своїх руках, використовують се виключно для польської полїтики для польонїзациї нашого народу головно через народну польську школу. Держава і край не дає нам нових українських шкіл і ми мусїли основати свої приватні українські середні і народні школи, щоби поширити в масах нашого народу найбільший людський скарб, просьвіту, знанє! Видатки на приватні українські школи виносять нинї около пів мілїона корон річно, а все те з добровільних складок нашого народа.
Своя українська школа се наше відродженє, наша будучність! Основані вже українські школи мусимо удержати, нї одна з них не сьміє упасти, мусимо дальше давати свої лепти в тій певній надїї, що з наших українських шкіл вийдуть щирі борці за права нашого народу, які здобудуть йому долю і волю та визволенє з чужого ярма.
І тепер, Братя і Сестри, підчас радісних хвиль Різдва Христового, коли широко гомонітимуть звуки коляди, не забудьте за наше молоде поколїнє, яке вчить ся нині в приватних українських школах і яке колись поведе наш нарід до повної побіди. Згадайте про українську "Рідну Школу", сю ранну зірницю, яка звіщає нам наше народне визволенє! "Колядуйте на "Рідну Школу", і не відказуйте хочби найменшої, сотикової жертви коляди на ціль української "Рідної Школи". Колись в день нашої народної побіди, наш вільний вже український нарід згадає щиро всіх тих, хто хотяйби малою жертвою поклав основи до сеї побіди, хто дав жертву-даток на "Рідну Школу"!
Грошеві жертви належить слати на адресу: Краєвого Союза Кредитового у Львові, Ринок ч. 10. з допискою на "Рідну Школу" ч. книжочки вкладкової 6,800.
За Народний Комітет: Др. Кость Левицький голова, Др. Степан Баран секретар. 