◦ ◦ ◦ ◦ ◦ ◦ ◦ ◦ ◦ ◦

Подїї в Росії.
ПЕТРОГРАД. На засїданю виконуючого комітету ради робітників і жовнїрів дня 26. липня предложив член комітету Дан отсї резолюції:
1) Цїла революційна демократія бажає собі, щоби ґрупа максималїстів, яка є обжалована о те, що зорґанїзувала несупокої і що діставала гроші з нїмецького жерела, була публично суджена. Тому виконуючий видїл уважає недопустимим, щоби Лєнїн і Зїновєв уйшов справедливости та взиває фракцію максималїстів, щоби зараз виразно й ясно висказала ся про поведенє своїх провідників.
2) З огляду на незвичайне положенє надає виконуючий комітет ради робітників і жовнїрів від всїх своїх членів і від ними репрезентованих партій як також від членів місцевих рад робітників і жовнїрів та репрезентованих ними партій, щоби в цїлости виконували всї ухвали центральних орґанів.
3) Всї особи переслїдувані судовими властями мають бути аж до хвилї виданя вироку виключені від дїяльности в виконуючім комітетї.
4) Виконуючий комітет, який признає за недопустиме, щоби робітники і жовнїри Петрограду не мали спромоги виказати свойого становища супроти останнїх подїй і їх орґанїзаторів, поручує петроградській радї робітників і жовнїрів, щоби як се тільки буде можливе перевела нові вибори всїх своїх членів.
Ті резолюції принято переважаючою більшістю проти 11 голосів в присутности більше як 300 членів, 6 членів здержало ся від голосованя.
Ще одна війна.
БЕРЛЇН. Сіямський посол повідомив уряд заграничних справ, що Сіям уважає, що знаходить ся в воєннім станї з Нїмеччиною. На просьбу обійме заступство нїмецьких інтересів в Сіямі голяндське правительство.
ВІДЕНЬ. Резидуючий в Берлїнї і акредитований також на віденськім двері сіямський посол нотифікував дня 27. липня датоване дня 22. липня виповідженє війни Сіяму Австро-Угорщинї.
Слїдство в справі петроградських заворушень.
ПЕТРОГРАД. (П. А. Т.) Слїдство в справі вуличних револьт д. 16—20 с. м., які зробили велику прислугу Нїмцям, вєдеть ся далї під проводом прокуратора в апеляційнім судї в Петроградї.
Начальний вожд балтійської фльоти.
ПЕТРОГРАД. (П. А. Т.) Капітан лїн. корабля Розвозов іменований недавно контрадміралом, став тепер начальним вождом усїх російських сил морських на Балтійськім морю. 