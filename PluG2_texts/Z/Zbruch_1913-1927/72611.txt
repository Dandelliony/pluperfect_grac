◦ ◦ ◦ ◦ ◦ ◦ ◦ ◦ ◦ ◦

Тимчасове правительство проти українського Ґенерального Секретаріяту.
ПЕТРОГРАД. (ПТА.) У відповідь на чимраз сильнїйші сепаратистичні змаганя українського Ґенерального Секретаріяту рішило тимчасове правительство відобрати Українї всї грошеві підмоги на адмінїстраційні кошти, які доси діставала.
Француські й анґлїйські війска на італїйськім фронтї.
ЛЮҐАНО. Аґенція Стефанїя доносить, що француські й анґлїйські війска прибули з воєнним матеріялом на італїйський терен війни.
Терещенко про положенє.
ПЕТРОГРАД (ПАТ.) В тимчасовім парляментї виголосив мінїстер заграничних справ Терещенко довшу промову в справі заграничної полїтики, в якій вказав на головні критерії, які в інтересї добра краю вимагають щоби Росія остала далї в дотеперішних союзних відносинах та щоби не заключувала нїякого понижаючого мира, який мігби в короткім часї спричинити нову війну. Терещенко заявив, що колиб енерґія російських війск не була ослабла по липневій офензиві, була би нинї вже мала мир. Питаню, чи осередні держави є побудниками, Терещенко заперечив мимо стратеґічних невдач Росії і найновійшого нещастя Італїї.
Терещенко вказав на те, що Нїмеччина стараєть ся відтяти Росію від заходу не дорогою анексії, тільки мировим віддїленєм полїтичних одиниць, які як економічно слабші ґравітували до Нїмеччини. В сей спосіб утворила би Нїмеччина мур, який відтяв би Росію від заходу і відсунув би від неї небезпеку зєдиненя Росії з західними державами. Нїмеччина стараєть ся окуповані російські краї ізолювати в сей спосіб, щоби її вплив остав там далї і по війнї та служив їм за підставу проти Росії. Може бути, що осягнуть в тім напрямі успіх, але загалом потерплять пораженє.
В Курляндії виробила вже Нїмеччина господарський плян своєї кольонїзації, при помочи якої винагородила би своїх жовнїрів за воєнні труди. Тут одначе Росія мусить рішучо заявити, що не позволить на відобранє собі виходу до моря вільного від ледїв.
Побоюваня, щоби союзники не використали непорядків в Росії, щоб на неї скинути цїлий тягар війни, є неоправдані. Урядові круги союзників заявили кілька разів, що війна є для держав антанту одною неподїльною цїлістю, в якій роля Росії є дуже поважна. Тому мусимо війну нести далї разом з нашими союзниками і разом з ними працювати в справі війни й мира. На конференції мусимо говорити не тільки про ті справи, які відносять ся до мира, але й про сї, які запевнять російським інтересам спокій та уможливлять ненарушимість її областий і розвитку на півночи й півдни.
Конфіската нїмецьких маєтків в Америцї.
ЛЬОНДОН. (Ткб.) Нїмецькі маєтки в Америцї, вартости яких сто мілїонів долярів сконфісковано. Дохід з них має бути обернений на воєнну позичку.
Харківщина домагаєть ся ґенерального секретаря для апровізації.
ЛЬОЗАННА. (Укр. Бюро). "День" доносить: Супроти лихої орґанїзації довозу поживи на Українї домагаєть ся харківський провінціональний апровізаційний комітет безпроволочного заведеня уряду ґенерального секретаря для апровізації.
Далї пропонує комітет в цїли реорґанїзації довозу поживи таке: 1) Селян треба заосмотрити в усе, що є конечне до господарства, 2) демократія мусить контролювати продукцію, 3) платня робітників мусить бути управильнена, 4) треба ввести стару максимальну тарифу на збіже і змонополїзувати всї предмети конечні до житя.
Бувші російські мінїстри на лаві обжалованих.
ЛЬОЗАННА (Укр. Бюро). "Новое Время" доносить: Як другий процес проти мінїстрів старого режіму має в короткім часї відбути ся процес проти б. мінїстра внутрішних справ А. Н. Хвостова, якого обжаловують о се, що з державної каси спроневірив 1,300.000 рублїв. Потім мають прийти процеси проти Макарова, Протопопова, Курлова, Золотарйова й ин.
Американцї на сибірських зелїзницях.
ЛЬОЗАННА. (Укр. Бюро). "Новое Время" доносить: Американські інжинїри й технїки обняли управу всїх сибірських зелїзниць і займають ся енерґічно реорґанізацією руху. "Сибірська часопись для торговлї і промислу" доносить, що від хвилї появи Американцїв в Петропавловську збільшив ся денний транспорт збіжа з 7 на 70 ваґонів.
Хто буде канцлєром?
БЕРЛЇН. (Ткб.) Орґан центр. "Germania", що стоїть близько ґр. Гертлїнґа опрокидає поширену вчора відомість про відкиненє Гертлїнґом пропозиції принятя канцлєрського уряду і пише: Переговори в тій справі ведуть ся далї на всї сторони. Виринуло притім вчора й нинї нове положенє, на підставі якого можемо очікувати зовсїм вдоволяючого полагодженя канцлєрської крізи з ґр. Гертлїнґом як канцлєром і президєнтом мінїстром.
БЕРЛЇН. (Вольф.) 1. падолиста. Цїсар приняв нинї пополудни ґр. Гертлїнґа.
Значінє побід над Італїєю.
БЕРН (Ткб). Стеґеман, обговорючи воєнне положенє, заявив, що розвиток нїмецько-австрійської офензиви мав з гори начеркнений перебіг. Становище Італїйцїв над Сочею знищено. Осередні держави знов мають перевагу на рішаючій точцї, зглядно на точцї, яку вважають рішаючою. Проломанє італїйського фронту над Сочею є чимсь більшим, нїж пораженє італїйської армії і може, коли відповідно його використаєть ся — зближить воно проблєму війни в Европі скорше до мира нїж дипльоматичне веденє війни антантом, яке цїлковито переходить в користь Америки.
Стратеґічні успіхи осередних держав в Італїї є по думцї Стеґемана більші, нїж дипльоматичні успіхи антанту в Ромунїї тому, що протягом пятьох днїв знївечили вони 2½-річні змаганя Італїйцїв і цїлу підставу їх воєнної виправи. Француські війска, які від понедїлка ідуть в неопалених ваґонах до Італїї, прийдуть над Талїяменто що-йно тодї, коли цїлковитого пораженя Італїйцїв вона нїщо не зможе направити. Стеґеман каже далї, що не тільки Кадорна але й Сарей дізнав у примістка коло Талїяменто тяжкого пораженя. Француські війска, які мають прийти Італїйцям з помічю, не будуть вже мати впливу на наслїдки проломаня італїйського фронту, натомість може се мати відємний вплив на лїве француське крило. Італїйська справа мусить хиба дуже лихо стояти, коли француські війска мусять спішити з помічю. 