Положеннє митрополита Андрія ґр. Шептицького. — Проф. М. Грушевський проти русифікаторів.

Інтерпеляція в справі положення митрополита Андрія ґр. Шептицького.
"Рѣчь" містить у 330 ч. з 13 грудня н. ст. в роздїлї "В Державній Думі" таке: "До Державної Думи 29 падолиста з ініціятиви трудової ґрупи внесено отсей запит в справі положення унїятського митрополита гр. Шептицького. При зайняттю російськими військами міста Львова задержали та разом з багатьома сотками Галичан вислали до Росії греко-католицького (унїятського) галицького й львівського митрополита Андрія гр. Шептицького. Спершу гр. Шептицького держали під особливим доглядом полїції в Курську. Вже тут його позбавили всяких звязків з зверхнім світом і можливости правити й відвідувати богослуження. 7-го вересня сього року митрополита зовсїм нагло вивезли з Курська й перевезли до суздальского Спасо-Евфиміївського монастиря, що, як відомо, служить монастирською тюрмою й находить ся в завідуванню Святїйшого Синоду. Тут митрополита-вязня поміщено в арештантській келїї, рядом з якою прохідна кімната зайнята жандармом. Гр. Шептицький і тут позбавлений можливости правити богослуження, позбавлений книг, переписки, побачень і прав виходити за огорожу монастиря. Держання під сторожею гр. Шептицького, а тим більше ще увязнення його, коли він перебував у внутрішнїй ґубернії Росії яко так званий "цивільний полонений", в тюрмі духовної управи православнаго віроісповідання не можна припустити.
На основі ст. 40 пол. зак. і звичаїв сухопутньої війни (Повне зібр. зак., жовтень, 1900 р., ч. 32.658) "релїґійні переконання й відбуваннє обрядів віри" населення областей, зайнятих по праву війни, "мусить ся шанувати", а ст. 4 пол. про полонених говорить, що полоненим під нїяким видом не можна перешкаджати в сповненню обрядів їх віроісповідання", себто свободу віри забезпечуєть ся не тільки мирному населенню зайнятих по праву війни областей, але й особам, які безпосередньо "належать до складу неприятельських сухопутнїх і морських узброєних сил" (ст. 1 пол. про полонених). Яким же способом найвищого представника унїятського духовенства, представника церкви, до якої належать мілїони Українцїв, представника, який добровільно лишився у Львові при вступленню туди наших військ, можна було позбавити права, забезпеченого навіть ворожим воякам, і кинути до тюрми "під команду" духовних властей иншого віроісповідання"?!
Яко "цивільний полонений" гр. Шептицький може підлягати завідуванню лише загально-цивільної адмінїстрації й у кожнім випадку не може користати з менших прав нїж полонені. Тимчасом ст. 7 пол. про полонених говорить, що "увязненню під сторожею можна піддавати тільки, коли є на те особлива необхідність, і виключно, доки істнують обставини, які викликали сей розпорядок." Одначе таких обставин щодо Шептицького не встановлено, бодай йому їх не доведено до відома, отже при таких умовах його увязненнє в тюрмі стає безтерміновим, чого не передбачають нїякі, нї цивільні, нї воєнні закони російської держави. Нарештї, якби в порядку, передбаченім зібраннєм законів, митрополита Андрія гр. Шептицького й можна було-б "заключити під сторожу", то в кожнім разї його не можна поміщати в монастирі, бо в XIV томі збірника законів, де наведено всї місця увязнення, монастирів яко таких місць не означено.
На основі наведеного ми, підписані, пропонуємо Державній Думі звернути ся в порядку ст. 33 полож. про Держ. Думу до пп. мінїстрів: заграничних справ, юстиції, внутрішніх справ і оберпрокурора Св. Синоду з запитом:
"Чи відомо їм, що в суздальськім Спасо-Евфиміївськім монастирі незаконно держать під сторожею австрійського підданого й греко-католицького митрополита Андрія гр. Шептицького, а коли відомо, то які заходи підприйнято для негайного освободження митрополита зпід сторожі й що зроблено для покликання до відповідальности урядових осіб цивільних і духовних властей, які незаконно позбавили свободи згаданого гр. Шептицького."
Сей запит просимо признати наглим."
Справа митр. Андрія Шептицького на славянськім вечері в Петроградї. По словам "Нов. Врем." з 9 грудня 1916 на чергових сходинах тов. суспільних діячів у Петроградї, присвячених славянському питанню, між иншими член Державної Думи В. Лашкевич піднїс справу митр. гр. Шептицького. Після його промови розвинула ся дискусія, в якій брав також участь ославлений Димитрій Вєрґун. Сходини розійшли ся без ухвал. Проф. М. Грушевський проти русифікаторів.
"Новое Время" з 6 грудня пише: "Український батько" проф. Грушевський шукав досї піддержки лїберальних кругів російського громадянства, користуючи ся завеликими домаганнями своєї купки самостійних Українцїв. Тепер йому доводить ся переживати нові розчарування й "поступове" громадянство показуєть ся ненадїйним. Не помагає й аґітація преси.
Досвід показує, — пише він в "Украинской Жизни", — що спеціяльні українські видання, призначені для інформування російського громадянства (в московській мові), — цїлком не розповсюджують ся в ширших верствах сього громадянства, обертаючи ся між нечисленними (на жаль, дуже нечисленними!) одиницями, що займають ся або спеціяльно національним питаннєм у цїлім його обсязї або тою чи иншою областю українознавства. На читача, так сказати, ще непідготованого, можуть рахувати лише статї про українське питаннє, уміщенні в загальних російських виданнях, журналах і часописях.
"Але й тут — пише далї "Новое Время" — скаржить ся український професор, що далеко не всї його статї, які пропаґують "самостійну Україну", проходять "через голчине ушко російської преси", не зважаючи на цїлу його авторську "здержаність" і "знайомство з редакціями".
Як зразок сеї здержаности в домаганнях Українцїв проф. Грушевський цитує одну з своїх неприйнятих російською пресою статей, в якій автор скаржить ся на російське громадянство. В "Украинской Жизни" проф. Грушевський пише: "В дїйсности національно-полїтичну русифікацію переводить зовсїм не саме мінїстерство внутрішнїх справ. Дуже часто культурна праця без жадного полїтиканства, може з найпоступовійшими намірами, переведена в якімсь чужонаціональнім осередку в чужих йому формах, є в кінцевім рахунку шкідливою з точки погляду національних інтересів і безперечно викликає незадоволеннє з занедбання сих інтересів. Поступові просвічені особи з російського громадянства, навчаючи в московській мові писати та читати, скажім, грузинських дітей, розповсюджуючи книжки в московській мові й даючи тим самим корисні відомости населенню, всеж являють ся самими справжніми учасниками русифікації. Я вже й не говорю про те, що й чисто адмінїстраційна полїтика творить ся також не якимись автоматичними засобами, а переводить ся тимиж самими членами російського громадянства. Русифікація, як се не сумно, є спільною справою правительства й російського громадянства."
Говорячи инакше, — закінчує "Новое Время", — пан Грушевський хотїв би, щоб російське громадянство для "Українцїв" відмовило ся від культурного впливу на інородцїв, а для "Українцїв" ширше відкрило шпальти своєї преси. Чудовий зразок "здержаности українських домагань", які, судячи по скаргам автора, не знайшли собі місця навіть в архилїберальній російській пресї." 