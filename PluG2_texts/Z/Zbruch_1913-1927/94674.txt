◦ ◦ ◦ ◦

Платні для урядників. Від 1. цвітня с. р. настане нове унормовання платень для державних урядників. За січень, лютий і март дістануть державні урядники надзвичайний додаток у висоті місячної платні.   Зачинення львівських шкіл. Лікарська Рада запропонувала властям зачинення львівських шкіл з причини пошести плямистого тифу. Проєктоване є зачинення шкіл до 4 лютого ц. р.   Український театр в Камянці. Український театр під управою Миколи Садовського продовжує в Камянці на Поділлю свої вистави. Як доносять камянецькі часописи в театрі відбуваються проби відомої опери М. Аркаса "Катерина", в якій головну партію співати-ме славна київська співачка Литвиненко-Вольґемут. Крім цього репертуар доповнюється деякими новими творами історичного і побутового змісту.   Галицькі москвофіли в Америці. Відомі галицькі москвофіли Бендасюк, Coхоцький і Цьорох дісталися через Владивосток до Америки і виступають там під фірмою денікінівського "Комітету заграничних діл". Оден з дневників запримічує слушно, що "трьох міністрів до одної теки — було би за багато — навіть для польської корони".   Получення з Бориславом. Дирекція залізниць у Львові оповіщує: З днем 1. січня 1920 вводиться знов безпосередне получення з Бориславом, а іменно: особовий поїзд 1711 — (1222) 1817; відїзд зі Львова 7.45, приїзд до Борислава 12.8; з поворотом особовий поїзд 1822 (1223) 1714 відїзд з Борислава 12.13 приїзд до Львова 17.35.   Громадська думка 