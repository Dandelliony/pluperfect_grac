Мадярський журнал "Ukrania". — Звільненє рільників від війскової служби.

Мадярський журнал "Ukrania".
Львів, 16. марта 1916.
З приводу появи мадярського журнала "Ukrania", присвяченого українській справі, появили ся в деяких польських дневниках тенденційні уваги про мадярсько-українську згоду, яка мала би полягати на тім, що Українцї, мовляв, раз на все зрікають ся угорської України.
Як представляєть ся справа в дійсности? Так, що згаданий журнал зазначив, що українські державні аспірації територіяльно не обнинають тої части української етноґрафічної території, яка входить в склад угорської держави.
Хто як хто, а польська преса не повинна би бачити в такім становищи нїчого особливого. Є воно зовсїм анальоґічне до того становища, яке заняв польський "Naczelny Komitet Narodowy" в звязку з польськими державними аспіраціями з приводу теперішної війни в справі пруської Польщі.
Змагаючи до утвореня польського держаного орґанїзму, Поляки не тільки виключають з своїх домагань що-до границь того орґанїзму польську територію Прусії, але що більше, дехто з них, як прим. п. Студнїцкий або непідписаний польський полїтик в берлїнській "Tägliche Rundschau", запевняють, що природним призначенєм польської території Прусії є знїмчити ся, та що Поляки не тільки з тим мирять ся, але ще готові процес ґерманїзації облекшити, стягаючи всї живійші польські елєменти до польської держави. Отже за цїну згоди Нїмеччини на утворенє польського державного орґанїзму Поляки зрікають ся польської території, яка виносить 67.000 кв. км. і числить 3,153.900 польського населеня.
Яку вартість має се польське зріканє, се инша річ; тут нас обходить факт, що такі заяви появили ся з польської сторони.
Отже в світлї тих заяв не повинне Поляків анї дивувати анї заставляти до теиденційних виводів, коли журнал "Ukrania" каже, що українська етноґрафічна територія Угорщини не входить в круг українських державних аспірацій в звязку з теперішною війною.
Українська Загальна Рада, оголошуючи свою проґраму, заявила, що для відірваної від Росії части України домагаєть ся державної самостійности, очевидно, коли та часть буде на стільки велика, щоб могла стати державним орґанїзмом, а з австрійської України домагаєть ся утвореня правно-державної одиницї в рамах конституційного устрою австрійської держави.
Таким чином що-до австрійської України стала ЗУР. на основі її приналежности до австрійської держави.
З того бачимо, що становище журнала "Ukrania" в справі угорських Українцїв є анальоґічне до становища ЗУР в справі австрійської України. "Ukrania" признає факт приналежности угорської України до угорської держави, що очевидне не значить, що угорські Українцї мають зректи ся своєї національности. Як горожани угорської держави, вони мають національні права на основі угорського закона про національности з 1868 р. Користаючи з тих прав, розвивати ся національно, се задача, яка жде наших угорських братів.
Правда, їх чисельність в угорській державі (над 14.000 кв. км. простору і коло 500.000 населеня) не така, щоб могла бути підставою великого полїтичного значіня. І їх задача може бути тільки зберігати і розвивати свою національність. Звільненє рільників від війскової служби.
З ріжних сторін удають ся наші люди, особливо рільники, до наших послів у Відни в справі звільненя від війскової служби (Enthebung) і жадають помочи, а найчастїйше ставлять справу так, щоб се звільненє в мінїстерствах виєднати.
З огляду на се подаємо до відома, якими дорогами після обовязуючих тепер постанов ті звільненя виєднують ся.
Передовсїм треба розріжнити, на який час жадаєть ся звільненя.
Коли жадаєть ся звільненя на час не довший як три місяцї, то належить зголошувати ся се до староства місця зямешканя, а староство по переведеню доходжень і по ствердженю фактів, становлячих основу звільненя, відступає справу властивій команді, яка її рішає. В тім случаю не йде справа до мінїстерства.
Коли жадаєть ся звільненя на час необмежений або взагалї довший, як три місяцї, те поданє належить внести рівнож до староства, однак староство відступає справу до порішеня вже не командї, а передовсїм мінїстерству рільництва, котре відтак зі своїм внесенєм звертаєсь до мінїстерства війни або краєвої оборони, відповідно до того, чи жадаючий звільненя належить до армії, чи до краєвої оборони, зглядно ополченя.
Отже лише в тім другім случаю є можлива інтервенція в мінїстерстві, однак і тут прошенє о звільненє має бути внесене через староство.   