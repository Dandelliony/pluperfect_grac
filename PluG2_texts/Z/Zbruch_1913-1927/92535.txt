◦ ◦ ◦ ◦ ◦ ◦ ◦ ◦

Справа східної Галичини. Польська телєґрафічна аґенція приносить іскрову депешу з Парижа, в якій говориться, що париська часопись "Temps" доносить, що найвища рада розглядає проєкт, який має на ціли задоволити польські аспірації що-до східної Галичини. Ця справа має бути порішена остаточно по мисли Поляків. В цім сенсі наступить також остаточне зредаґування статута, відносячогося до східної Галичини. Ця сама аґенція в дорозі через Відень, Гаґу, Париж приносить цитат цихже самих "Temps" в якім кажеться, що найвища рада за ініціятивою Франції порішила признати Польщі дефінітивно Галичину так, що провізорична польська адміністрація зміненою зістала на дефінітивну. Скільки є правди в донесенню польської аґенції і париських "Temps" цего не знаємо. Звідомлення "Temps" можуть бути тенденційні і відповідати радше бажанням інтересованих кругів, чим виразом дійсности. Можуть служити вони також як пробний бальон. Впрочім "Temps" не є урядовим часописом найвищої ради і їх донесення не мають тому знамен офіціяльних звідомлень. В кінци саме "Temps" доносять, що найвища рада розглядає доперва проєкт в справі східної Галичини. Від проєкту до остаточного рішення, як знаємо з досвіду париських нарад, далека ще дорога. На всякий случай нема ще урядового донесення порішення найвищої ради в справі східної Галичини. Це одначе не перешкаджає польській львівській пресі донести під сенсаційними наголовками, що Галичина дефінітивно признана Польщі і що ухилено провізоричний стан і плєбісцит у східній Галичині.   Зміна в редакції "Kurjer-а Lwowsk-ого". Гром. Болеслав Вислоух, довголітний редактор і співвластитель "Kurjer-а Lwowsk-ого" покинув редакцію цего дневника. Втаємничені кажуть, що його делікатно усунено. Гром. Вислоух ґрупує тепер, як кажуть, коло себе невдоволених з дотеперішної політики "Kurjer-а" людей і має заснувати в недовгім часі новий людовий дневник. Начальним редактором "Kurjer-а" є тепер посол Ян Домбскі.   Крадені річи у члена М. S. O. У міліціянта Йосифа Філіпа, члена міської горожанської сторожі переведено на приказ військових властей ревізію, в часі якої найдено ґарнітури срібних ножів, ложок і вилок, крім цего кілька пар нових черевиків. В справі походження цих предметів ведеться слідство.   Два рази продали. Фірма О. Габер і Яків Маркус в Підгайцях продала маґістратови 300 ваґонів дерева, побираючи 20.000 К. готівки. В часі хороби Льва Рота, який виступав іменем поданої фірми, фірма продала те саме дерево іншим контрагентам по значно висшій ціні. Про це повідомлено поліцію, яка має арештувати Якова Маркуса.   Вперед! 