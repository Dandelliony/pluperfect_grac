Відновленє просвітно-орґанїзаційної комісії Головного Видїлу Тов-а "Просвіта".

Просвітно-орґанїзаційна комісія Головного Видїлу Товариства "Просвіта", одна з найважнїйших комісій Tов-а "Просвіта", рішила підняти на ново свою роботу. З членів сеї комісії лишилась менша половина. Бажаючи вповнї відповісти великим задачам, поставленим їй до розвязаня сучасними подїями, рішила вона докомплетуватись і в тій цїли кооптувала нових членів з поміж людий, які уже давнїйше дались пізнати дїяльною участию в просьвітно-орґанїзаційній роботі Товариства. Побіч давнїйших членів комісії: о. радн. T. Лежогубського, д-ра В. Ривюка, о. Д. Лопатинського, А. Гапяка, д-ра В. Пежанського, упрошено до працї ще нових членів: д-ра Ю. Гірняка, о. А. Зофійовського, д-pa Р. Ілєвича і п. І. Матеїва.
Так відновлена відбула комісія в понедїлок дня 6. марта в 6. год вечером в салї засїдань Головного Видїлу Тов-а "Просьвіта" під проводом дотеперішного провідника о. радн. Т. Лежегубського засїданє, на якім по поясненю новим членам задач і цїлий комісії приступлено до вибору її репрезентації, в склад котрої увійшли о. радн. Теодозий Лежогубський як провідник, д-р Юлїян Гірняк як заступник провідника, д-р Володимир Ривюк як секретар.
Опісля о. радн. Лежогубський виголосив реферат про оживленє філїй і читалень Товариства і працї, які сї орґанізації уже тепер мають розпочати а то: 1. Реєстрованє подїй і загалом збиранє фактів, які моглиб дати історичний матеріял що до відношеня ворожих війск до орґанїзацій, їх членів і майна. 2. Орґанізованє комітетів правних порад, комітетів для шанованя гробів погибших героїв і т. п. 3. Забезпеченє майна філїй і читалень.
Над сим рефератом розвинула ся оживлена дискусія, в якій взяли участь майже усї члени комісії, почім рішено видати в тій справі обіжник до філїй.
В кінци переведено подїл працї комісії, придїляючи кождому членови означений округ з певною скількостію філїй, та ухвалено, що засїданя сеї комісії мають відбувати ся правильно що понедїлок в 6. год. вечером в салї засїдань Головного Видїлу Товариства. 