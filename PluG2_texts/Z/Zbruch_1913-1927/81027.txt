◦ ◦ ◦ ◦ ◦ ◦ ◦ ◦ ◦ ◦

Памяти Ярослава Весоловського. Нинї минають перші роковини смерти пок. Ярослава Весоловського, б. редактора нашого дневника. Під вражінєм передвчасної смерти сього многозаслуженого дїяча української преси заложено "Фонд українських журналїстів ім. Ярослава Весоловсокого", а також фонд для поставленя памятника на могилї покійного. Та перший запал швидко остив і від давшого часу про оба фонди нїчого не чути. В нинїшні сумні роковини звертаємо ся до людий, які сею справою займають ся, з просьбою, щоб вони поки-що бодай справу поставленя памятника довели до полагодженя, а то місце, де спочиває покійний, виглядає неначе всїми забуте...   Новий командант міста Львова. Дотеперішний командант м. Львова ґен.-майор Адам Новотни покидає в перших днях липня наше місто, аби обняти становище ґенерального інспектора трену з осїдком у Відни. До часу обнятя урядованя ново іменованим командантом міста Львова ґен.-поручником Шілїнґом, аґенди команданта міста вестиме в заступстві полковник барон Маєр-Мадї.   "Права української мови." Пишуть нам: Про шанованє української мови пишуть у нас дуже богато і чи не за часто навіть, та видно, що се голос у пустинї — і "bohaterzy" чують ся ще вдоволені, що сповнили, мовляв, свій патріотичний обовязок. Се можна витолкувати хиба цїлковитою безкарністю. От прим. у Золочеві товплять ся за білєтами і то переважно сїльське населенє, a "polskie damy" при касї голюкають на селянина, заголюкають його питанями: "jak? со? gdzie?", аж почують ломаний "kulturny jezyk", яким старають ся перелякані селяни випросити білєти. До інтелїґентів навіть звертають ся і відповідають виключно по польськи. Ми певні з гори, що сим "polskim damom" і волос з голови не впаде, одначе нотуємо се на доказ тих благ, якими обдаровує нас Австрія своєю польською полїтикою.   Дїло   