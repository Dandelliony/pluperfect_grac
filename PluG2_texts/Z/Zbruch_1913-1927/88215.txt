Оголошення ч. 7.

Останніми часами стали прибувати до Галичини, а особливо до Тернополя з наддніпрянської України цілими громадами так цивільні як військові особи, які виказують ріжними документами урядову ціль свого побуту, но по провіренню оказується, що їх документи дуже часто фалшиві, зглядно їх побут в Галичині ніякими урядовими справами не оправданий противно в многих випадках являється звичайною дезерцією від військової повинности.   Супроти того в порузумінню з військовими і цивільними властями Наддніпрянської України видаю слідуючі розпорядження:   1) Всі до тепер видані якою небудь властию дозволи на побут в Тернополі стають з днем 30 марта с. р. неважними.   2) Всі властителі мешкань і гостинниць мають до двох днів від дня оголошення сього розпорядження зголосити на письмі в "Бюрі зголошень для наддніпрянських Українців" в Команді міста при ул. Драгоманова поіменний виказ всіх наддніпрянців, які у них мешкають. В зголошенню подати імя, по батькови і фамілію, місце уродження, та занятє льокатора і властителя мешкання.   3) Від дня сього оголошення забороняється властителям мешкань і гостинниць давати Наддніпрянцям кватири без "Переказу на кватиру" виставленого кватирунковим відділом Команди міста. В тім переказі має бути подане імя і назвиско і реліґія того хто дістає кватиру, як і того хто дає кватиру та його адрес.   4) Дозвіл на побут в Тернополі, переказ на кватиру як також дозвіл на виїзд з Тернополя в иньшім напрямі ніж на Волочиск-Проскурів буде Команда міста видавати: а) Наддніпрянцям які заняті при Командах і військових заведенях стаціонованих в Тернополі, б) цивільним урядовцям, яких уряди в Тернополі стаціоновані, в) всім иншим Наддніпрянцям, які викажуть свій службовий побут в Тернополі документом, виставленим Начальником Генерального Штабу фронту отаманом Мельником, Комендантом Корпусу Січових Стрільців отаманом Коновальцем, котрим небудь із членів Директорії, Державним Секретаріятом Західньої України, або Начальною Командою Гал. Армії.   5) В звязи з повисшою точкою оголошення взиваю всі Команди Начальства наддніпрянських військових заведень, як також Начальства всіх тут стаціонованих цивільних урядів із Наддніпрянської України, щоби до двох днів від дня цього оголошення предложили "Бюрови зголошень для надніпрянських Українців" поімений виказ всіх занятих у них наддніпрянских осіб з поданнєм їх заняття.   6) Всі наддніпрянські військові Команди і заведення підлягають під зглядом стаційної служби Команді міста і до них відносяться всі поліційні зарядження тоіж Команди, як і до тутешних військових осіб.   7) Пригадую заборону продажі, куповання алькоголічних напоїв в публичних льокалях.   8) Пригадую заборону ходження по місті в порі занять т. є від 8—12 год. перед полуднем і від 3—6 год. по пол. а безглядну заборону являтися на місті по 8-ій год. вечером без окремої нічної перепустки.   9) Пригадую обовязок взаїмного поздоровлювання військових старшин з обох областий України.   10) За невиконуваннє заряджень висше оголошених винні будуть карані грошево від 100 Kop. до 10000 кор., або арештом від 1 доби до 3-ох місяців, евентуально одною і другою карою.   Тернопіль, дня 28 марта 1919 р.   Пор. Петро Вовк. Командант міста.   Український голос 