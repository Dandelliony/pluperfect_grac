Що дїєть ся на провінції.

Лист з Угнївщини.
Що дїєть ся тепер на нашій галицькій провінції? Як уложило ся і як укладаєть ся житє українського громадянина? Як проявляєть ся наша національна енерґія? — на питаня сї тиснеть ся ляконічна відповідь: застій, розпука, наріканя і взаїмні обвинувачуваня.
Ту саму відповідь дасть і Угнївщина. Застій на всїх полях національного житя, а розпука, наріканя і обвинувачуваня — в житю українських громадян Угнївщини.
Коли перед війною національне житє місточка Угнова, як і околицї, сяк так розвивалось, а в послїднім роцї перед війною на поли економічнім почало давати і гарні овочі, так з вибухом війни упало цїлком.
Товариство "Читальня Просвіти" вже й не животїє. Дім товариства, від хвилї мобілїзації занятий жандармерією на поміщенє ополченцїв, переходить з рук до рук. То займали його наші ополченцї, то, з інвазією, російські салдати, то нїмецькі війска. По інвазії знова стає приміщенєм полонених з тою ріжницею, що вже виднїють на домі вивіски: "Читальня Просвіти", "Сїльський Господар" і инші, котрі може вразять око і приведуть рефлєксію у одиниць серед полонених. До нутра її нїхто не заглядає, занята, а може нема людий, котрі хотїлиб постаратись, щоби дім товариства був вільний, де люди моглиб сходитись, бодай раз в недїлю чи світо, порушувати пекучі справи загальні і особисті, піддержувати себе на дусї, щоб могло житє товариське бодай веґетувати. А так дуже потрібна нам тепер виміна гадок, поглядів, чи то, щоб усунути надмірний песимізм, чи оптимізм, чи то для інформованя себе, зацїкавлюваня справами, які несуть тяжкі воєнні часи, як щоби вже і тепер продумувати сильно над працею в будучности.
Товариство "Сїльський Господар" рівнож не проявляє житя, хоч тепер моглоб віддати чи не найбільше услуг населеню. Нарід лишений собі сам. Одні з провідників сповняють тяжкі обовязки для держави, а другі лишились дома, переполохані, добачають небезпеку особисту там, де її і нема. Застій в повнім сього слова значїню.
В шкільнім будинку поміщено паралєльні кляси Т. Sz. L., котрі перед тим містились поза будником народної школи з українським язиком викладовим. Тиха аґітація з одної сторони, а наша нерозважливість з другої сторони довели до сього, що українські хлопцї — сини нашої "інтелїґенції" — ходять до школи СС. Фелїціянок з польською мовою викладовою, де учать ся всї дївчата, збільшають фреквенцію сеї школи, що певно відобєть ся на школї з українським викладовим язиком, не говорячи вже про впливи у вихованю. Кинено справдї клич, щоби в заміну за се, українські дївчата кидали школу СС. Фелїціянок і записувались до школи хлопцїв з українським язиком викладовим, але вже пізно, по вписах. На те треба було аґітації — та кому се на серци.
На поли економічнім проявляють національні противники рівнож широку дїяльність. Зразок сеї дїяльности, не дуже приємний для місцевого населеня, особливо в воєннім часї, такий: Під проводом місцевого латинського пароха заложено склеп на удїлах. З браку фондів втягано як удїлових і місцевих Українцїв. І було "braterstwo" — та недовго! Бо коли оклеп розвивав ся, управі стали сїлю в оцї удїлові Українцї. Почала управа склепу робити ріжницї між удїловими Поляками і Українцями. Лїпший товар, дешевше, се для удїлових Поляків. Для Українцїв гірший товар, дорозше, а ще і уваги: "Rusini do ruskiego księdza, niech on postara się!"
Ce дїєть ся під провогом місцевого латинського пароха. Справдї парох сей є взором польського священика громадянина, бо в його руках спочиває національна робота не тільки Угнівщини, але і сусїдної Холмщини, однак працюючи для своєї нації, приносить велику шкоду нашій народній справі. Він стягає до себе всї елєменти і надає напрям.
Від него повинніб учитись і місцеві Українцї.
Як шануєть ся українську мову в урядї громадськім, чисто українськім — про се свідчить обставина, що всї написи, розпорядки місцеві виходять в язицї польськім, а вже з конечности в нїмецькім.
Так виглядає "житє" національне в провінціональнім, українськім місточку в Угнові.
Де причини, що житє національне, котре в часї передвоєннім сяк так розвивалось, нинї настав застій в тім житю? Щоби на се відповісти, належало би приглянутись ще житю українських громадян місцевих, бо житє національне буде залежати від житя, житєвоі енерґії тих українських громадян.
Про українського громадянина хлїбороба не много до сказаня. Прибитий тягаром, який принесла йому війна і воєнні обставини, він мовчить. Брак було у него інїніятиви, заінтересованя перед війною, то щож говорити нинї, коли все лихо валить ся на його голову. Нарікає і жде лїпших часів.
Про українського громадянина інтелїґента, чи він священик, судія, адвокат, студент унїверситету, чи теольоґії, одні мож сказати: кождий з них живе після "свого" світогляду, на якім відбивають ся ще сильно і воєнні обставини. Кождий з них живе в першій мірі для себе і свого окруженя. Зійдеть ся один з другим, зачнуть розговір про справи національні, так, коли годять ся в поглядах, діждуть до заключень песимістичних — розпуки, або нарікань на чужих, а наичастїйше починаєть ся обвинуваченє всїх. Світський інтелїґент громадянин обвинувачує священиків, закидає неробство, серед "ідеальної незалежности". Кидає епітетами під адресою цїлого стану — у нас се на порядку деннім — всю вину застою скидаєть ся на духовенство. На закиди, чому самі інтелїґенти світські не проявляють діяльности, дістаєть ся відповідь: "Ми залежні особливо тепер".
Кождий знаходить причину пасивности в національних справах, бо часто добачує небезпеку там, де її взагалї нема.
Інтелїґент стану духовного має своє оправданє, мовляв: "І світські нїчого не роблять".
Наслїдок сего такий, що національне житє цїлком не проявляєть ся, то більше, витворюють ся особисті непорозуміня, ворогованя, закиди, скидуванє з себе вини, що хиба приносить шкоду національній справі, а користь ворогам. Се віддалює одиницї від себе. Неможливою стає виміна гадок, порушуванє спільних справ, справ національних, твореня ідей, котрі в будучности булиби переведені в житє. "Одні шукають товариства в церкві" — каже один світський інтелїґент — "а другі в шинку", відповідає другий інтелїґент.
Таке роспучливе житє українського громадянина в часї війни. Родить воно апатію, житєву інерцію.
Справдї брак одиниць з орґанїзаторським талантом і тут може є причиною. Тяжкі воєнні часи, котрі абсорбують житєву енерґію на особисту веґетацію, можуть дещо оправдувати. Може бути оправданєм і загальна зневіра, розчарованє.
А однак повного оправданя не знаходить ся. Одиниця серед розпуки і розчарованя може попасти в житєву апатію, але нарід, особливо його провідники, повинні здвоїти енерґію. Коли брак помочи у чужих, так оперти ся на власних силах. Нема причини впадати в апатію і розпуку, наріканєм, обвинувачуванєм покривати своє неробство.
Сумну відповідь даєть ся на питаня, які тиснуть ся у свідомість кождого Українця. А однак відповідий таких буде дуже много. Вони можуть викликати зневіру ще більшу. Можуть однак привести і рефлєксію, а в слїд за тим і зворот до лїпшого розбудити енерґію в житю національнім вже нинї, котраб з хвилею повороту супокійних часів проявилась в повній силї. І се цїль дописи.
—ський. 