◦ ◦ ◦ ◦ ◦ ◦ ◦ ◦ ◦ ◦

Кашкаров і його материяли. До Москви приїхав Кашкаров, якого редакция Голоса Москви післала до Львова на процес Бендасюка і для обїзду польських земель. Зараз по повороті до Москви Кашкарова кількома телєґрамами викликано до Петербурга, де він розмовляв з кількома членами державної Думи й державної ради і зробив звіт для одного з мінїстерств. Темою звіту було українське питанє й особливо польське. Кашкаров мав зібрати в Польщі й за границею великий материял що до ситуациї на західній і полуднево західній росийській границі.
Ґенеральний інспектор австрийської армії. З причини смерти арх. Франца Фердинанда опорожнило ся становище ґенерального інспектора армії. Хто тепер займе се становище на разі не знати. Militarische Rundschau — отже часопись найбільше в тій справі компетентна пише, що усї аґенди, які відносять ся до начальної команди над армією і фльотою обійме знова сам цісар і буде їх так довго виконувати, аж теперішний наслїдник престола арх. Кароль Франц Йосиф набуде відповідного досьвідченя і відомостий до виконуваня функцій ґенерального інспектора цілої оружної сили монархії. На заступства свої в часї інспекций і на маневри буде цісар визначувати за кождим разом поодиноких архикнязїв.
На знак жалоби з причини смерти арх. Франца Фердинанда викладів на львівськім унїверситетї нинї і завтра (пятниця і субота) не буде.
Тучі і бурі. Минулого тижня постигли Мельниччину градові тучі і понищили в кількох селах цілі поля, як в Шупарці, Пилипчу, Бабинцях, Новосїлці, Залїсю і сусїдних громадах. Град падав так великий, що по гостинци конї бродили в градї. Нарід побите збіже косить та хто може, засїває чи пашу чи гречку, а кукурудзи пропали. — З ріжних місцевостий в Бесарабії доносять про зливи з градом, які в послїдних часах туди перетягнули. Поробили вони великі шкоди між збіжем, в садах та плянтациях і позривали мости і дахи. В зібраних ріках і потоках утопило ся девять осіб і богато товару. 