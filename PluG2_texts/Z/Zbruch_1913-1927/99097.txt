◦ ◦ ◦ ◦

Анґлія і совітська Росія. "Berliner Tageblatt" доносить, що російський міністер торговлі Крассін не верне вже до Анґлії. На його місце большевицький уряд вишле народнього комісаря Ноґіна і міністра для закордонних справ Чічеріна. Чічерін одержить від свого уряду уповажнення вести з анґлійським урядом політичні переговори. Ці переговори не будуть торкатися перських справ та справи мира між Росією і союзними державами. Припускають, що Чічерін вже з початком біжучого тижня виїде з Москви. З Штокгольму доносять, що Крассін одержав в Москві згоду на деякі концесії в користь Анґлії. Большевики зреклися між иншим аґресивної політики на Сході, признали 25 проц. воєнних довгів і зобовязалися до деяких змін у своїй внутрішній політиці.   Після плєбісциту у Вармії і на Мазурах. ПАТ. доносить, що після оголошення висліду плєбісциту у Вармії й на Мазурах, німецька людність почала громити Поляків і Німців, що голосували за Польщею. В Ольштині мали демонстранти вдертися до польського конзуляту, здерти польського орла і обносити його по цілім місті. Німці нападали на Поляків з окликами: "Heraus nach Warschau!" ПАТ. доносить, що поліція і анґлійські жовняри відмовили помочи Полякам.   Добровольці ґен. Вранґля в Чехо-Словаччині. Чеське пресове бюро доносить з Праги, що в области чесько-словацької республіки поширюється аґітація за вступленням до армії Вранґля російських офіцерів і жовнярів, що находять ся в Чехо-Словаччині. Для тих офіцерів і жовнярів призначило чеське міністерство краєвої оборони окремий табор в місцевости Фраїн.   Звідомлення польського ґенерального штабу з дня 15. ц. м. На півночи по завзятих наступах, большевицькі колюмни заняли Сморгонь, потім посуваючися на південь і схід, заняли Ошмяну. Тепер ведуться боротьби на лінії ріки Вільшанки. Сильні большевицькі наступи, ведені в цьому районі на Вишнів, геройсько відперли відділи литовсько-білоруської дивізії. На східнім краю Налібоцької пущі в районі Івенця, наші відділи відперли наступ неприятельської кавалєрії. В районі на півн. захід від Слуцька познанська піхота звела успішні боротьби з полками другої дивізії большевицьких стрільців. Неприятель потерпів значні втрати. Між бранцями є комісар бриґади. На Полісю на південь від озера Князь в районі Білева відперто сильні большевицькі наступи, причім неприятель полишив у наших руках кількадесять полонених. На залізничому шляху Лунинець-Сарни броневик "Пілсудчик", при помочи піхоти, ведучи остру стежу залізничої лінії, звів завзяту боротьбу під селом Кілки і примусив неприятеля опустити заняті ним оборонні лінії. Сильнійші большевицькі наступи на Луцьк у районі Теренне і Жидирі відперто. Неприятель атакуючий Теренне, відступив на схід, переслідуваний нашими відділами. Боротьби в районі Дубна і Кременця, початі 14. ц. м. тривають дальше. Відділи неприятеля, що під нашим напором уступили з Дубна, приступають до завзятої контракції. На південь від цего району неприятель безнастанно і вперто атакує наші становища під Вижгородком.   Нота української делєґації в Бруксели в справі мира з Росією. Брукселя. Авас. Українська делєґація вислала до предсідателя конференції в Спа ноту з запитом, чи союзники предкладаючи російському совітському правительству заключеннє мира з Польщею, запропонували також заключеннє мира з Україною.   Справа перемиря. Горсі. Радіо. Бонар Лов заявив в палаті громад, що анґлійське правительство крім пропозиції безпроволочного перемиря з Польщею, предложило також совітському правительству перемиря з ґен. Вранґлем на тійсамій основі, що ґен. Вранґель уступить на Крим і зобовяжеться до перестерігання невтральної стрефи на час перемиря. Ґен. Вранґель буде запрошений до Льондону до участи в переговорах у справі будучини його війська й осіб, котрі остають під його опікою, але не яко член конференції. На скільки совітське правительство не згодиться на перемиря з Польщею на поданих услівях, анґлійське правительство дасть Польщі якнайдальше йдучу поміч.   Перерваннє конференції в Спа. Париж. Француська преса похвалює рішеннє коаліції в справі перервання конференції в Спа ізза становища німецьких делєґатів. Коли Німеччина не змінить поступовання, коаліція окупує басейн Рур.   Громадська думка   