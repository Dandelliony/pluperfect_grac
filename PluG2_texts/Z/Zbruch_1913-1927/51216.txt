◦ ◦ ◦ ◦ ◦ ◦ ◦ ◦ ◦ ◦

По повстаню в Ірляндії.
РОТЕРДАМ. (Ткб.) "Times" доносить, що партія ірляндських націоналїстів незабаром візве правительство, щоби перевело в Ірляндії загальне розоруженє.
ЛЬОНДОН. (Ткб.) Трех провідників Фенїянцїв засуджено на смерть, пятнайцяти замінено кару смерти на 10 лїт вязницї, а одному на 8 лїт. Двох засуджено на 10 лїт вязницї. Дальші процеси ведуть ся.
Як поводитись в часї нападу ворожих лїтаків.
Команда міста оголошує: З приходом кориснїйшої пори року не є виключене, що ворожі летуни будуть пробувати прилетїти над Львів і кидати бомби. Команда міста видала відповідні зарядженя, щоб такі напади відперти стрілами гармат і машинових крісів. Звертають ся увагу загалу, що для безпеченства осіб є вказане, щоб мешканцї на час нападу глядали захисту в найблизших домах і так довго там оставали, аж ворожі летуни відлетять.
Микола Миколаєвич.
БУКАРЕШТ (Прив.). В Бесарабії ходять чутки, що цар постановив покликати Миколу Миколаєвича на европейський фронт і віддати йому одно з кермуючих становищ.
Загин цеппелїна.
ПАРИЖ (Ткб). Гармати кораблїв союзників зістрілили Цеппелїн, котрий нїчю перелетів над Солунем. Впав він до Вардару.
Вражінє нїмецької ноти.
ВІДЕНЬ (Прив.). Невтральна преса звертає увагу на мировий тон нїмецької ноти та висловлює здогад, що на Сполучені Держави вплинуть успокоюючо подїї останного тижня — ірляндське повстанє, невдача Анґлїйцїв у Мезопотамії і внутрішні розлади в анґлїйськім парляментї.
Арештованє Сухомлінова.
ПЕТЕРБУРГ (Ткб.) Б. мінїстра війни Сухомлїнова, проти котрого ведеть ся слїдство, інтерновано в Петропавловскій кріпости.
Воєнні комунїкати австро-угорського ґенерального штабу з 6. мая 1916.
Війна з Росією. Війска армії архикн. Йосифа Фердинанда прогнали на півд. схід від Олики Росіян із лїска перед фронтом.
Зрештою нїчого особливого.
Війна з Італїєю. Боєва дїяльність була взагалї незначна. Ворожий протинаступ на заняті нами становища на Ромбонї відбито.
На височинї Ляфравну прогнано Італїйцїв із висунених вперед становищ на північ від нашого фронту.
Воєнні комунїкати нїмецького ґенерального штабу з 6 мая.
Західний терен війни. На південний захід і на південь від Армантіє мали успіх підприємства наших патруль. Піймано бранцїв і здобуто два маш. кріси і дві метавки мін. Коло Жіванші відперто гладко напад анґлїйський на кілька обсаджених нами мін, зроблених висадженєм на півн. захід від Віен лє Шато розбило ся більше підприємство француських патруль після рукопашної боротьби.
На лївім березї Мози боротьби артилєрії і піхоти далї скріпляють ся. В околицї на півд. схід від Окур принесли вони нам кілька успіхів, одначе ще не зовсїм покінчили ся.
На південь від Варнетон підофіцир Франкль дня 4. мая зістрілив анґлїйський лїтак і знищив осьтак вже четвертий ворожий прилад до лїтаня. Цїсар заіменував його офіциром. На півд. схід від Віденгофен присилувано спуститись на землю французький лїтак. Ідучого полонено.
Наслїдком бурі зірвало ся богато француських бальонів з припони і погналось над наші лїнїї. Доси знайшли ми їх більше ніж 10.
Балканський терен війни. Один з наших воздушних кораблїв не вернув з їзди до Cолуня. Анґлїйцї доносять, що його зістрілено і спалено. 