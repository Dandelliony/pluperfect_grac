Концерт Олександра Носалевича в Перемишли.

Нам пишуть:
Сьогорічний концертовий сезон в Перемишли розпочав наш земляк, бувший перемиський ученик, п. Олекс. Носалевич, котрий вже від ряду лїт постійно виступає в "Volksoper-i" у Відни та тішить ся там не тільки признанєм фахової критики, але й великою популярністю серед віденської артистичної громади.
Тай не дивно! Як розчитати ся в оцінках дотеперішних його оперових виступів у Відни і в Німеччинї, (передовсїм в Норимберзї) то всї ті оцінки і критики звучать не тільки дуже підхлїбно для нашого артиста, але — що важнїйше — всюди підносять його незвичайно милий, гнучкий, легкий, співний а до того повний звуку голос і його виразну дикцию і талант свої креациї віддавати маркантно і дискретно з певним зрозумінєм психічних моментів і сценїчних ситуаций.
Все те можливе тільки тодї, як у артистів тої міри що Носалевич, або знаних нам більше з концертових естрад і оперових виступів у Львові пп. Сальомеї Крушельницької і Модеста Менцінського, де при богатім материялї голосовім є і совісне сценїчне образованє, та які при всіх фізичних дарованях вкладають у свої креациї, у свою гру свою душу і інтелїґенцию.
Коли п. Носалевич заявив в перемиській українській Громаді охоту дати себе послухати в Перемишли, то всі приняли се дуже радо до відомости, бо вже давно не чули його свої люди а цікаві були, чи нїмецькі оцінки критичні і український художний смак накривають ся. Хоч час був дуже обмежений тай хоча через ріжні (полїтичні і елєментарні) причини годї було усталити терміну концерту, то однак на заповіджений день 5. вересня зібрала ся досить численна громада жадних послухати свого художника співака, до гарно відновленої великої салї Народного Дому.
На концертову програму склало ся 6 точок з 9 піснями сольовими для баса з супроводом фортепяна, який обняла д-ка Ольга Ціпановська.
При трох піснях українських М. Лисенка (Ой чого ти почорнїло зеленеє поле; Реве та стогне Днїпр широкий; Ой Днїпре мій Днїпре) виконав концертант враз з наддатками ще три піснї по польськи (Moniuszko: О matko moja, Dietz: Sen i Cisza nocy) одну росийську: (Чайковського: Серенада) три по нїмецьки: (Rieh. Wagner: Ария Далянда з опери Fliegender Holländer; Hugo Wolf: Verborgenheit; Brüll Ignaz: Ария Bombardona з опери das Goldene Kreuz) і дві пісні італійські (О. Verdi: Арія з опери Don Carlos; A. Rotoli і Canto popolare — Міа sponsa). Хоч цілу сю вязанку найріжнороднїйших музикальних вартостий і найріжноманїтнїйших що до змісту і характеру пісень виконав концертант дуже ефектовно, то найсильнїйше вражінє викликав він на слухачах піснями Шевченка-Лисенка. Вже і сам український наш Боян, Лисенко, мав специяльний наклін до мужеських, бас баритонових голосів, коли що найкрасші і найсильнійші що до змісту свої композициї укладав на той голос. Для того то відспіванє пісень: Ой чого ти по-чорнїло; Ой Днїпре мій Днїпре і Реве та стогне Днїпр широкий через д. Носалевича у бас-баритоновій транспозиції надали тим пісням зовсім своєрідний, вигомий, геройський характер, а могуча експресия, так і до глубини зворушила слухача і переносила його духа у сьвіти сильних переживань психічних. Ціла славна колись наша давна минувшина ставала перед очима твоєї душі а ти враз з поетом і композитором при слуханю піснї: Ой Днїпре мій Днїпре попадав у тяжку задуму Яреми.. („Треті півнї" з Гайдамаків)
Одно лиш незвичайно прикро вражало, що і д. Носалевич — поганим звичаєм наших галицьких музикантів — позволив собі на своєвільну зміну ориґінального тексту у пісни: Ой Днїпре а через ту зміну розминув ся зовсім з вмістом незвичайно могучої піснї. Пожаданим було би всїм концертуючим більше пієтизму мати для текстів нашого безсмертного кобзаря і для композитора, якого саме зміст поем одушевляв до написаняа його могучих творів; всякіж зміни текстів ad usum delfini сьвідчать як що не про заячесердіє „хитрих малоросів", то що найменше про безмислицю концертантів. Я уважаю д. Носалевича за поважного художника, і сподію ся, що він на будуче не буде зміняти текстів Кобзаря.
Оскілько величаво і мужно виходили пісні Лисенка а пристрасно і повна огню Серенада Чайковського, о тілько нїжно та солодко відспівав концертант дуже гарну а вельми співну пісню Sen Dietz-a, чим показав, що його голос так добре надає ся до геройських, повних мужеської сили пісень як і до солодких мягких романц і се є власне специяльністю басового голосу Носалевича.
Про оперові ариї треба би хиба повторити похвали критиків німецьких які між иншими призванями зазначують, що д. Носалевич у деяких своїх сценїчних креациях гідно та достойно заступав славного колись басіста надворної опери — Геша. З яким темпераментом мусить д. Носалевич на сценї грати і співати було мож на собі мав у маленькій мінїятурцї його представити при виконуваню ариї Далянда, Бомбардона та у don Carlos-ї, де то запал і сила і всякі почуваня сердечні і тембр плачу і відблеск радости, підчеркувані дискретною мімікою неволили всю увагу слухача. 