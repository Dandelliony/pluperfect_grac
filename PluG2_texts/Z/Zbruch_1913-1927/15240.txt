В справі церковної штуки пишуть нам:

Загальні збори "Достави" мають відбути ся у Львові завтра (у вівторок) о 4 год. з полудня в комнатах "Руської Бесіди". Коли збори других фінансових або торговельних стоваришень, по висланю членам білянсу, не представляють по найбільше нічого особливого і відбувають ся звичайно при невеликій участи членів, то гадаємо, що збори "Достави" повинні би викликувати більше заінтересованє. Ось в послїдних місяцях появило ся в нашій пресї богато цікавих і поважних статий про розвій нашої церковної штуки, про її теперішні недомаганя та про те, як повинно би ся дальше про неї дбати. Богато толкує ся на сю тему і в сьвященичих кругах, особливож тих, що находили ся в конечности ставити або украшати свої церкви. На жаль спорадичні ґазетні статї, хоч би як розумні і оправдані, улїтають і швидко забувають ся про них; а толки і бажаня духовенства лишають ся таки на селах і не виходять зовсім на яву. І так одно і друге остає ся без конкретних наслїдків і не посуває справи наперед. Длятого було би дуже пожаданим, щоби на таких зборах являли ся численнїйше, як опитнїйші сьвященики з провінциї так і знатоки штуки, переводили на сю тему фахові дискусиї і давали тут живий вираз своїм поглядам. Воно певно, що такі річеві обговореня і виміни гадок були би дуже інтересні, а що більше приносили би чимало позитивних результатів для справи. З них виходили би за кождим разом для дирекції і надвірної ради певні конкретні директиви, як ріжні відділи штуки належало би вести. Тодї проявилось би також у нас в сїй области справдї якесь житє. Наша церковна штука не оберталась би заєдно в однім монотоннім шабльонї, занесенім часто десь в німецьких фабрик, але приносила би за кождим роком і за кождими загальними зборами щось нового, сподїватись відроджувала ся би щораз більше на питомім тлї, а за сим поступала би новими етапами що-раз вперед. Длятого кличемо: не досить писати лиш статї в ґазетах або толкувати по сїльських закутинах; аде треба ставати в компетентнім місци, тут виказувати свої бажаня і старатись переводити їх в дїло! 