◦ ◦ ◦ ◦ ◦ ◦ ◦ ◦ ◦ ◦

Збільшенє прибічної ради у Львові. Як доносять з поінформованих кругів. намісництво відложило справу розактивованя мійської Ради у Львові відложено на необмежений час. Сю справу обмірковувано кілька разів в намісництві, все з успіхом небажаним для львівських "автономістів". За те в найблизшім часї має наступити збільшенє числа членів дотеперішної прибічної Ради з розширеним кругом дїланя. До будучої прибічної Ради мають увійти всї майже дотеперішні члени розвязаної міської Ради. В той спосіб уконституована нова прибічна Рада буде числити около 100 членів.
Тютюн і папіроси. З новим роком буде знесена продаж деяких сортів тютюну і папіросів. Від нового року будуть продавані тільки отсї роди тютюну: найлїпший турецький (100 ґрамів 13 К.), герцеґовинський (мала пачка 1 К. 20 с.) першого сорта турецький (1 К. 80 сот.) і найлїпший угорський (пачка 140 ґрамів). Знесено сорти: "Кір", "Пурзічан", "Султан Фльор", середний турецький, драма і и. Знесено також папіроси мемфіс і кедіве. Від нового року будуть продавані тільки отсї роди папіросів: дамес, египетські, дамські, спорти і угорські. Инші роди знесено. В справі карти на тютюн та в справі підвигшеня цїн на тютюн і папіроси доси скарбові власти не одержали урядового повідомленя, поки що цїни остають такі самі, а продаж буде відбувати ся як доси, без тютюневих карт.
Письменник, 70-лїтний старець, що надїлював доси майже всї часописи фейлєтонами, а й видав кілька своїх праць друком, знайшов ся в сих тяжких часах в крайній нуждї. Примирає з голоду а що найгірше не має за що анї приодїти ся анї опалити помешканє. Редакція нашої часописи звертаєть ся тому до Вп. наших читачів в які небудь і найменші датки, щоби тим способом прийти в поміч бідному письменникови-старикови і улекшити його страшне положенє. Всякі датки просить ся слати під: "Для письменника-старця".
Польські соціялїсти на Українї за вивласненєм. Читаємо в київських часописях: Екзекутивний комітет польської соціялїстичної партії в Київі оголосив заяву, в якій згоджуєть ся з розпорядком українського правительства про вивласненє більшої посїлости... Польська соціялїстична партія домагаєть ся тільки, щоби при роздїлї землї не поминено також і польських селян та щоби українська република перебрала на себе кошти удержаня тих культурних інституцій, які доси були удержувані польськими поміщиками.
"Ukrainische Korrespondenz" — одинокий український тижневник в нїмецькій мові. Кождий свідомий український громадянин повинен передплачувати сю часопись, бо якраз тепер українська справа дуже актуальна і треба чужинцїв як слїд інформувати про наші полїтичні змаганя. Видавцем є голова Народного Комітету д-р Кость Левицький, відвічальний редактор посол Володимир Сїнґалевич. Умови передплати такі: річно 12 кор., піврічно 6 кор. 50 сот. Гроші просимо слати: Wien XV., Costagasse 7/10. Просимо поспішити ся з замовленями, щоби видавництво могло усталити наклад, що при теперішнїй дорожнї є дуже важне. 