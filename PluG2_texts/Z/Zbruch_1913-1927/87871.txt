◦ ◦ ◦ ◦

Перепустки до Галичини. Приказ військового міністра. УПБ. Станиславів 17. ІІІ. Військовий міністер отаман Шаповал видав слідуючій приказ: — Маючи на увазі збільшаючийся наплив в Галичину осіб з Наддніпрянської України з перепустками від ріжних невідповідальних осіб і інституцій, наказую: 1) Штабу правобережного фронту отворити контрольні пропускні пункти в Радивилові, Волочиськах, Гусятині, де належить робити пильну провірку всіх документів осіб, що їдуть в Галичину. 2) 12. год. 5. хвиль 12. березня оголошую дійсними тілько перепустки за підписом низше зазначених осіб: військового міністра, наказного отамана, начальника штабу дієвої армії і начальника Штабу правобережного фронту в відношенню до осіб штабу, підчинених військових частин і цивільних інституцій. 3) Всім особам, що мають необхідність виключно по службовим справам переїхати в Галичину звертатись відповідно їх місця істновання: до канцелярії військового міністра Каменець-Подільський, в штаб дієвої акції, чи штаб правобережного фронта. Телєґрама ця надсилається по згоді головного кабінета міністрів. Військовий міністер отаман Шаповал.   Резиґнація українських радних м. Львова. На знак протесту проти політики польського правительства взагалі й ради міста Львова з окрема, політики, яка, рішаючи насильно, односторонно і передвчасно про державну приналежність української Східної Галичини, рівночасно виключає українське населення від усяких політичних прав, всі українські радні міста Львова (пп.: М. Ганкевич, С. Громницький, о. Т. Лежогубський, В. Нагірний, Й. Онишкевич, др. Ст. Федак) зложили свої мандати до ради міста Львова. Рада міста на своїм засіданню дня 8-го марта на внесок радного Бол. Левицького рішила одноголосно резиґнації не приняти (Вперед).   Матеріяли про польські надужиття. Державний Секретаріят заграничних справ звертається отсим з проханням до всіх, що мають інформації про поведення польських військ чи властей супроти Українців, щоби ті інформації (письменні документи і т. и.) з точними датами (про час, місце) вірним описом подій, поданням свідків пересилали Секретаріятови заграничних справ для зібрання урядових матеріялів про польсько-українську війну. Не вважаючи вже на історичну вагу таких матеріялів, вони нам необхідно потрібні тепер для вихіснування їх перед заґраницею.   Здержання особового руху на Угорщину. Державний Секретаріят заграничних справ в порозумінню з Начальною Командою Армії галицького фронту заряджує з днем 17. марта с. р. одержання руху на Угорщину до дня. 31. марта с. р. Станиславів, дня 18. марта 1919.   "Молода Громада" Хмельницького 20, І. п. Підстави української державности. Лєкції. Серія II. Четвер 20 марта. Д-р Р. Перфецький (член земельної комісії): Проєкт аґрарної реформи земельної комісії У.Н.Р. П'ятниця 21. марта дискусія над проєктом. Неділя 23. марта: М. Богун: Будова укр. держави в російській соціяльній революції. Початок лєкцій в будні дні о год. ½7, в неділю о год. 5. пополудни.   Република 