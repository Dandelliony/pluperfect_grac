◦ ◦ ◦ ◦ ◦ ◦ ◦ ◦ ◦ ◦

  Наука виховуваня дїтий. Наслїдком зросту воєнного лихолїтя більшає потреба робочих сил. Суспільність мусить заняти ся вихованєм соток і тисячів бездомних дїтий. 
Дотеперішна акція опіки над українськими дїтьми буде мусїти поширити ся і треба буде засновувати щораз то нові приюти і захоронки дїточі по всїм краю. 
Однак доси є в нас дуже мало фахових сил, які уміли би заняти ся вихованєм дїтий. 
Щоби сьому лиху бодай в малій части запобігти, будуть заходом Українського Краєвого Товариства охорони дїтий знова засновані "Курси для материй, учительок та провідниць захоронок, вакаційних осель і сирітських приютів". 
Учасницям курсів подасть ся спосіб, як вони мають заняти дїти в передшкільних і позашкільних часах. Курси мають практичний напрям і характер. Обіймають вони 2 віддїли. Перший Віддїл: Занятя для молодших дїтий від 8—14 лїт. 
Перший віддїл обіймає: а) науку модельованя (вироби з глини у видї овочів, знарядів, звірят, сцен з дїточого житя, ілюстрацій до казок); б) вироби паперові і картонові (дїточі забавки, хатки, села, комнати, меблї для ляльок). 
Другий віддїл обіймає науку: столярства (виріб забавок і знарядів з дерева) і картонярства (закладки до книжок, калєндарі, течки). Курс розпічнеть ся в пятницю 17. мая 1918. о год. 5. по пол. 
Лєкції будуть відбувати ся в школї ім. Шевченка при вул. Мохнацького 12. II. пов., три рази тижнево, в понедїлок, середу і пятницю між 5—7 год. по пол. 
Оплата на першім віддїлї, який обіймає 12 двогодинних лєкцій, 20 К., а на матеріял на моделї, які стають власністю учасниць, 5 К. Близші умови науки столярства І картонарства будуть подані пізнїйше. 
Оплата буде вимірена після числа учасниць. Рівночасно буде вести ся висший курс для давнїйшніх учасниць, які записані були в мартї і цвітни. Сей курс тривати-ме один або два місяцї. 
Зголошеня приймаєть ся між 11-12 год. в канцелярії школи ім. Грінченка, вул. Городецька 95, відтак 15, 16 і 17 мая, від 5.30-6 год. по пол. при вул. Мохнацького 12. — За управу курсів: Софія Олеськівна.   
Український театр в Сїчовім Коши. Укр. Нар. Театр Т-ва "Бесїда" у Львові та дир. К. Рубчакової загостить в недїлю 12 с. м. до Сїчового Коша в Пісочній і виставить оперетку на 3 дії Артемовського п. н. "Запорожець за Дунаєм". Музика УСС. 
Початок о год. 4 попол.   Поворот москвофільських священиків. Як звісно, перед приходом австрійських війск виїхало богато москвофільських священиків по части з боязни, щоб їх не стрінула судьба невинно юстифікованим von Zagórsk-ими оо. Березовського, Декальського, Кмицикевича, 
а по части в надїї на хрести, камілафки, протоієрейства, товсті парохії і благочинія в Росії. Колиж революція перечеркнула рахунки всїх чорносотенцїв, а Україна нагороди за зраду рідного народа та погорду матерної мови не дасть, 
починають наші ренеґати як гриби по дощи являтись в Галичинї, де як "pryjemni w obcowaniu" мають надїю удостоїти ся ласки у польських дїдичів-коляторів, яким милїйший сам чорт, тільки не Українець.   
Осьма воєнна позичка має бути розписана при кінци сього місяця. Всїм тим, хто буде її підписувати, звертаємо увагу на обезпеченє в воєнній позичцї в одинокім українськім товаристві взаїмних обезпечень на житє і ренти "Карпатії" у Львові (вул. Руська 18).   
Епідемічні хороби в околичних громадах. Фізикат м. Львова доносить: Сусїдні староства доносять, що тиф пятнистий появив ся в слїдуючих громадах: в повітї львівськім: в Гаях і Сторонятинї; в повітї городецкім: в Волї добростан. 
і Добростанах; в повітї бобрецькім: в Берездівцях; Тиф черевний: в повітї львівськім: в Винниках; а повітї городецкім: в Городецькім: в Городку ягай. і Керници; в повітї бобрецькім: в Бортниках, Оришківцях і Кніселї. — Шкарлятина: в повітї львівськім: в Дублянах, Бруховичах і Вульцї гамулецькій; в повіті городецькім: в Долинянах і Городку агайл.; в повітї бобрецькім: в Грусятичах, Стрілисках старих, Бориничах і Бороденцях. 
Молока з тих громад можна уживати лише по перевареню, а при тифі пятнистім не впускати нїкого до мешканя (кухнї) задля насїкомих (воші в межі).   
Дїло 