◦ ◦ ◦ ◦

Війна на Сході.   Бої на Україні. Звідомлення польського ґен. штабу з 29. ц. м.: Офензива на Україні розвивається дальше дуже щасливо. Осягнувши перші ціли, наші війська ґрупуються до дальших ділань. Наші відділи заняли Могилів над Дністром і переломили завзятий опір неприятеля на лінії Митян і Малчинчі. В Могилеві витано наші відділи вельми прихильно. В помічній акції, веденій на північній Волині, здобули ми в Чорнобилі над Припятю 4 боєві судна, 5 ин. суден, варстати і радіотелєґрафічну стацію. Підчас наступу на Чорнобиль затопила польська фльотиля ворожий панцирник. Від початку офензиви розбито майже цілковито 12-ту совітську армію. 7., 44, 58-ма большевицька дивізія перестали істнувати як тактичні одиниці. Решта большевицьких військ на тім фронті відступає безладно на схід і південний схід. Неприятель потерпів в убитих і полонених та у воєннім матеріялі тяжкі втрати. Досі начислено 15 тисяч полонених, 60 гармат, 84 машинових крісів, численний залізничий обоз та багато цінного матеріялу. Добича росте з дня на день, в міру нашого посування вперед. Місцеві наступи на Бобруйськ кроваво відперто. На Литві та Білій Руси положення на загал незмінене.   Польські війська в Київі? З Варшави доносять до польських денників: В кулюарах Сойму кружляє урядово досі непотверджена поголоска, що польські війська увійшли до Київа.   Галицькі відділи в польокім полоні? "Слово Польске" ч. 203. пише: "Галицько-українські відділи котрі по черзі служили у Петрушевича, Петлюри, Денікіна і у большевиків, — як доносять нам з фронту — мали перейти на польську сторону по попередній боротьбі з відділами червоної армії. Мабуть рішено їх помістити в таборі для полонених".   З німецьких справ.   Німеччина запрошена на конференцію в Спа. КБ. доносить з Берліна: Заступник Італії вручив державному канцлєрови Німеччини запрошення на конференцію в Спа, яка відбудеться дня 25. мая ц. р. Ава доносить з Брукселі, що на конференції в Спа Найвища Рада має означити висоту відшкодовання, яке мають Німці заплатити по думці мирового договору.   Претенсії до Німеччини. Берлінський "8-Uhr Abendblatt" доносить з Базилєї, що загальні претенсії Анґлії до Німеччини виносять 45 мільярдів, а усіх прочих союзників 280 міліярдів франків.   За допущення Німеччини до комісії для сирівців. "Vossische Ztg." доносить зі Сан Ремо, що Нітті виступив з внеском, аби представників Німеччини і Австрії допустити до міжнародної комісії для сирівців. Цей внесок попирав Льойд Джордж, а поборював Мільран.   Справа евакуації німецьких областей. "Petit Parisien" доносить, що шеф німецької делєґації Ґепперт прибувши до Мільрана заявив, що німецькі війська в басейні Рур не переступають числа 17.500 людей і висказав надію, що француські війська опустять Франкфурт і Дармштат. На це відповів Мільран, що по рішенням в Сан Ремо француські війська не опустять цих міст, доки німецькі війська не будуть зредуковані до числа, ухваленого дня 1. серпня 1919. По деклярааії в Сан Ремо, до дня 10. мая може остати в басейні Рур 20 баталіонів, 10 ескадр, 2 батерії. 10. червня це число буде зредуковане до половини, а 10. липня з невтральної области мають бути евакуовані усі війська. Супроти сього Ґепперт вважав непотрібним вручати Мільранови ноту, приготовану німецьким урядом. Німецький міністер краєвої оборони Ґесслєр заявив, що число жовнярів в басейні Рур виносить ледви 12.000, і воно постійно зменшується.   Не було державного замаху. Сподіваного на вчора державного замаху в осередній Німеччині не було. В околиці Галлє панує цілковитий спокій. Робітники працюють. Також в Саксонії не солідаризуються робітники з думкою про замах.   Проти чорних військ. Союз ренсько-вестфальських жіночих товариств на великих зборах в Анессельдорф запротестував однодушно проти ужиття чорних військ в надренських краях, бо вони кождого дня загрожують жінкам і дівчатам.   Ріжні вісти   В справі Рєки. З Риму доносять, що італійський уряд згодився з югословянським урядом розпочати переговори що до полагодження справи Рєки і має надію дійти в дуже короткім часі до цілковитого порозуміння.   Економічні привілєї Франції, Анґлії і Італії в Туреччині. Аґенція Стефанія доносить: На основі порозуміння, осягненого на конференції в Сан Ремо, Франція, Анґлія і Італія на цілій турецькій области мають мати однакові економічні привілєї з тим, що Італія матиме виключний вплив в окрузі Анатолії та у вуглевім басейні Гараклєї.   Вклад анґлійської делєґації до Росії. З Льондону доносять: Вчера виїхала до Росії комісія конґресу "Trade Union" і робітничої партії в ціли розслідження економічних і суспільних відносин під правлінням совітів.   З Горішнього Шлеська. П. А. Т. доносить: "Німці стягають численні війська на пограниче Горішнього Шлеська. Дня 27. квітня обняв команду над 8. бриґадою "Райхсверу" ґен. Гессер, ославлений командант "пограничної сторожі" Горішнього Шлеська, котрий здавив повстання на Горішнім Шлеську.   Льойд Джордж про положення. З Парижа доносять: Льойд Джордж в розмові з італійськими денникарями заявив, що безпосередні переговори Італії з Югославією доведуть до найкращого полагодження адрійської справи. Що-до Анґлії, то вона на думку Льойда Джорджа застосується до льондонського трактату. Що до найблищої конференції в Спа, заявив Льойд Джордж, що безпосередне порозуміння з німецьким канцлєром приспішить полагодження многих европейських справ.   Громадська думка 