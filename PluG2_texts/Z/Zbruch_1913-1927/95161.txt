◦ ◦ ◦ ◦ ◦ ◦

  Зі світа.  
   Антанта боронить Кавказу. Не хоче допустити Анґлія, щоби найбільші жерела нафти на світі — в Баку дістали ся в руки большевиків, та щоби сі останні мали стале залізниче получення з турецькою теріторією. Тому на найвисшій раді в Парижі рішили боронити Кавказу за всяку ціну. Антанта мала вислати вже 200.000 війська на Чорне Море. Анґлія висилає там всі свої війська, які має до розпорядимости, а Франція дасть залогу плєбісцитову за себе і Анґлію.   Почтове получення антанти з совітською Росією навязане. З Лондону під датою 21. с. м. доносять, що на основі договору заключеного між О’Ґредім а Літвіновим наводить ся почтове получення країв антанти з совітською Росією. Почту відбиратиме совітське правительство і доручатиме адресатам.   Тунель між Мертвим і Середземним морем попід Єрусалим. Жиди, що уважають себе живою самостійною нацією та старають ся колишню свою вітчину зробити новочасною жидівською державою, хочуть в першій мірі двигнути Палестину, привернути її давне, з часів царя Давида урожайне обличе — пливуче молоком і медом. Поміж иншими смілими планами що до будуччини Палестини найсмілійший — се проєкт жидівського інжиніра Альберта Гіорта, який хоче получити Середземне Море з Морем Мертвим при помочи тунелю, що переходивби попід Єрусалим. Ціль cего пляну — використати ріжницю позему одного і другого моря (знана річ, що Мертве Море найбільша депресія). Сей тунель перепроваджувавби морську воду з Середземного Моря аж до західного узгіря долішнього бігу Йордану. З то місця відпливала би вода рурами до збірників, що містилиби ся на поземі Мертвого Моря. Турбіни знов тих збірників перетворювалиби водну силу на елєктричність, яка вистарчалаби на заосмотрення цілого краю в світло, в елєктричну силу моторову і до порушування водної товчні на полудневім краю Ґенезаретсткого озера. Гідроелєктрична сила служила би отже до використання слідуючих цілий: 1. до продукції нітрату з воздуха, видобування соли з води Мертвого Моря і до добування асфальту. 2. до витворення елєктричного світла для цілого краю. 3. до порушування товчні на полудневім березі Ґенезаретського озера, що реґулювалаби рухи від озера. 4. до заложення великих солярень для продукції звичайної соли з Середземного моря 5. до впровадження годівлі риб в палестинських ріках і озерах. 6. до осушення плиткої полудневої части Мертвого Моря і через се до уможливлення експльоатації величезних покладів асфальту Содоми і Гомори. Кошта проєкту не є застрашаючо великі, бо на разі обчислено всего на 40 міліонів долярів. Плян має види на попертя і успіх, а поширяють його Жиди.   Анґлія і Італія не дають своїх військ до плєбісцитових областей. Анґлія і Італія донесли найвисшій раді, що вони не в силі дати своїх військ для плєбісцитових теренів. Зробити се буде мусіти сама Франція.   Нові представниии Франції на мировій конференції. На мировій конференції є тепер представниками Франції Мільран, Ісаак, Палєолоґ, Пішон, Кльоц і Tардіє.   Голяндія відказалась видати Вільгельма. Голяндське правительство відповіло на ноту коаліції, що не видасть ціс. Вільгельма. (Видачі домагаєть ся властиво тільки Анґлія).   Заговір в Білгороді. В Білгороді викрито заговір, "Білу Руку", проти Караджорджевичів.   Сазонов признає Польщі вже Холмщину і білостоцький округ. Співробітник G. Warsz. мав з Сазоновим розговір про політичні відносини на сході. Сазонов признає Польщу в етноґрафічних її границях, а до того навіть відступає добросусідських відносин ради цілу Холмщину і білостоцький округ. Білоруси, Волині, Поділля, доступу до Балтику Москалі ніколи не зрічуть ся. Польські надмірні жадання викличуть лише відносини XVIII. ст.   Нова Рада   