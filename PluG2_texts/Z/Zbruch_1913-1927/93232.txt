По році...

Рік минув від упадку габсбурської монархії. Важкий був це рік, в якім дни ставали віками. Історія цего року виказала, що ніщо инше, як примус і насилля споювали десяток народів в габсбурській монархії. З хвилиною, як тільки зникло насилля, зірвалися народи давньої Австро-Угорщини до самостійного державного життя. Ніхто не жалував за Австрією. Противно, оклик радости нісся по краях і народах, які увільнилися з пут неволі. Вправді, процес національної революції довершився досі лише в половині, та великі революції рідко коли завершуються від одного удару. Одначе прінціп національних держав без сумніву побідив поняття наднаціональної держави. Хоч сьогодня йдуть ще змагання між народами, та із цих змагань в чим раз ясніщім світлі промініє право на самоозначення народів, це право, яке ще перед роком в мадярськім соймі ґраф Тіса назвав фалшивою монетою.   Та нове право побідило старі поняття про державу. Побіда прийшла у зглядно короткому протязі часу. Вже з початком жовтня 1918 р. передчували народи Австрії, що зближаються важні хвилі. Атмосфера ставала чим раз тяжчою і звішувала бурю. Маніфест цісаря Карла з 16. жовтня 1918 р. був першою офіціяльною заповідю цеї бурі. Вже в найблищих днях потворили ріжні народи свої конституанти. Український народ зробив це 19 жовтня. Вже 28 жовтня переняв в Чехах державну владу чеський "Народні Вібор". 30 жовтня австрійсько-німецька конституанта вибрала державну раду, яка переняла владу в німецькій Австрії. Дня 1 листопада український народ переняв владу в цілій східній Галичині, а польський народ у західній Галичині. Це саме зробили прочі народи Австрії. Дня 9. листопада вибухла революція в Німеччині. Так отже в протягу кількох днів під натиском національної революції упали в середній Европі дві могучі монархії.   Новоповстаючі національні републики не мали досвіду для будування своїх независимих держав, не знали добре штуки правління. Ізза цего робили вони, і ще нині роблять промахи й ошибки. Та вони учаться цеї штуки, хоч ця наука нераз дорого їх коштує. В другі роковини австрійської революції будуть може вже мати народи давної Австро-Угорщини і Росії свої упорядковані держави.   Вперед! 