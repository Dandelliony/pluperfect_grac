◦ ◦ ◦ ◦ ◦ ◦ ◦ ◦

В справі примусової присяги урядників і служби української народности в маґістраті міста Львова інтервеніював їх іменем д-р Степан Федак в четвер, дня 25. вересня у президента Наймана, жадаючи відрочення присяги. Президент Найман заслонювався приказом з гори присланим і відмовив жаданню. В суботу дня 27. вересня віцепрезидент міста д-р Сталь приняв депутацію української соціялдемократичної партії, зложеної з тт. Буняка, Чернецького і Івашка, які іменем трамваєвого персоналу внесли протест проти примусової присяги. Д-р Сталь приняв протест до відома і обіцяв предложити його вищим інстанціям.   "Dzień". Під цим наголовком почне виходити у Львові в найблищих днях великий, о 16 сторонах, польський дневник, демократичного напрямку. В склад видавців входять дуже поважні люди, а фінансують його певні варшавські круги.   Продажа чаю. Від минулої неділі продають всі міські склепи чай в мішочках о вазі 20 dkg. по ціні 14 корон.   Закопані гроші. Львівський купець Маркус Ангавх мав переховані в пивниці 40.000 К. Про гроші ніхто не знав, крім його рідні. На днях сховок оказався порожний, — гроші щезли без сліду.   Страйк нафтярів у Львові треває вже цілий тиждень. Керамічний союз пристав на домагання робітників, а майстри здержуються ще з підписанням цінника. Настрій серед страйкуючих бадьорий і вони певні, що страйк закінчиться їх виграною.   Перемишль. Фреквенція в українській ґімназії. До української ґімназії в Перемишлі вписалося до дня 27. вересня 800 учеииків і 100 приватистів. Відчинено 24 відділів. Вписи тривають далі.   Резолюція в справі східної Галичини. Робітнича Рада Польської Соціялістичної Партії у Львові, на засіданню дня 25. ц. м. приняла слідуючу резолюцію: "Робітнича Рада постановляє піднести як найенерґічніщий протест проти провізоричного полагодження справи східної Галичини та звертається до уряду й сойму, щоби цей такої децизії мирової конференції рішучо не приняв. Провізорія видасть цей війною знищений край на поталу міжнародніх інтриґ і стане причиною цілковитої економічної руїни".   Вперед! 