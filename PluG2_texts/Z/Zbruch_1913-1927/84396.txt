З подробиць памятного дня 1. падолиста 1918 р.

  І. До найбільших подвигів того незабутнього pанга належав подвиг 50-го сторожового баталіону, що складається майже в цілости з 50-літних людей, Буковинців і Галичан. В тім баталіоні було коло 400 Українців в тім віці й коло 600 Поляків та инших чужинців. Наші дядьки на знак даний їм капітаном Василем Черським з Кіцмання, кинулися на Поляків тай инших чужинців і роз'оружили їх в момент — тай справившися з ними, повагом рушили на місто з Червоної Касарні при Театинській вул., хвалячи собі свого капітана.   II. Дуже добре справилося також 300 українських членів військового поліційного відділу під проводом підпоручника Любомира Огоновського.   Вони обняли службу безпеки в місті й обсадили податкові угоди Львова, дирекцію скарбу і "Народний Дім", де є Головна Команда українських війск. Сталося це о год. пів 6. рано. До поліції приділені зістали ще офіцири: Кречковський, Клим і Павлусевич.   III. Що отаман Вітовський радіотелєґрафом задепешував до Київа по занятю Львова?   По доконаній українськими війсками обсаді Львова задепешував отаман Вітовський до Ради Міністрів в Київі:   "Занятий українськими війсками Львів складає поклін Київу, столиці всеї України".   Отаман Вітовський.   Діло   