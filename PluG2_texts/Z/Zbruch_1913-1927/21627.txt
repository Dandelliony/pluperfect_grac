◦ ◦ ◦ ◦ ◦ ◦ ◦ ◦ ◦ ◦

Львівський Народний Театр "Руської Бесїди" — як нам пишуть — з'їжджає до Калуша та дасть лише три представленя в сали "Народного Дому". З огляду на те, що наш театр проведе в Калуши такий короткий час, в інтересї калуської і дооколичної публики є вихіснувати той короткий побут театру і заповнити салю по береги. Вже від двох лїт не гостив театр в Калуши, а й тепер, по сих трох виставах, хто знає, коли завитає знов сюди. Всї три представленя се є новинки, досї в Калуши неграні. Білєти вже від тепер можна набувати в "Повітовій Торговельній Спілці" в Калуши.
Останки мамута. З Сусїдович коло Фельштина доносять, що там найдено зуб мамута ваги 2.4 кґ. Перед 15 лїтами викопано в тім самім місци кливак мамута і є припущенє, що в тім місци глибше буде цілий кістяк мамута.
Футуристична кровава бійка. В Медіолянї футуристи уладили концерт, на якім прийшло до бійки на ножі і до стрілянини з револьверів між противниками і прихильниками футуристів. Ранених є 10 осіб. Між музичним критиком Камероном і одним з футуристів відбув ся поєдинок. Камерон ранений.
"Суфражисткотревалість" анґлїйської штуки. Директори анґлїйських музеїв, побоюючись атентатів суфражеток, винайшли спосіб на охорону творів штуки перед насильним ушкодженєм. В деяких музеях всї образи осмотрені склом безпеченьства, котре не тріскає під ударом топора анї вистрілом револьвера. Воно складаєть ся з двох скляних плит, злучених верствою прозорої целюльоїди. Тепер заведено сей винахід в музею Шекспіра, де буде великий натовп народа з огляду на 350-лїтний ювілей Шекспіра, а через те заходить можливість нового злочину зі сторони суфражеток. Скло є так прозоре, що зовсїм не шкодить вражіню твору штуки.  