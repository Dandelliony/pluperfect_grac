◦ ◦ ◦ ◦ ◦ ◦ ◦ ◦ ◦ ◦

Американці для голодуючих Галичан. Екзекутивний комітет Руського Народного Союза в Америці порішив на останнїм засїданю вислати до всїх віддїлів Руського Народного Союза в Америці відозву в справі збираня жертв для старокраєвих жертв елєментарних нещасть. Поручено також редакциї Свободи помістити відозву до американських Українців, щоб присилали свої жертви до адмінїстрациї часописи: Svoboda, Jersey City N. J. 83 Grand St. До дня 25. цьвітня зложили вже члени Руського Народного Союза на запомоговий фонд для голодуючих в Галичинї 1.274 долярів. Незалежно від тих збірок постановлено на внесок А. Шаршеня на случай згоди прочих головних урядників Руського Народного Союза виасиґнувати на згадану ціль 10.000 дол. зі шкільного фонду з каси Руського Народного Союза.
Прошенє помочи. Дня 8. с. м. навістив страшний пожар наше місточко Стрілиска нові. 80 нумерів кромі будинків господарських згоріло до тла, 117 родин а 700 душ ночує без даху, без поживи під голим небом. Поміж погорівшими переважна часть зарібників і халупників. Шкода виносить около 400 тисяч корон. На то заледво 7 асекурованих. Ратунковий Комітет просить о ласкаві споможеня. Датки просимо присилати на руки предсїдателя ратункового Комітету о. Кирила Фацієвича, місцевого пароха.
Справа тов. "Canadian Pacific". Від шістьох місяців ведеть ся в львівськім карнім судї слїдство в справі недозволених еміґрацийних практик корабельного товариства "Кенедієн Пасифік". В суботу д. 9. с. м. ухвалила радна палата в порозуміню з прокураториєю предложити внесенє, щоби материял проти осіб, які остають в львівськім судовім слїдстві, віддати віденському судови з сим, щоби розправа проти всїх обжалованих в справі "Кенедієн Пасифік" відбула ся у Відни. Дуже обильний материял дїлить ся на три части: перша з них містить документи і докази, які дуже компромітують особи, займаючі визначне становище в парляментарнім і полїтичнім житю. Документи сї вилучено зовсім з судових актів. Друга часть, се материял, який має служити правительству, яко субстрат до виготовленя нового еміґрацийного закона з одної сторони і яко вказівки при удїлюваню концесий з другої сторони. Трета частина обіймає карний материял, нагромаджений в 19 грубих томах, котрі вчера відійшли до Відня. Кажуть, що розправа перед віденським судом буде в вересни с. р.
Товариство "Руська Бурса реміснича і промислова" у Львові, ул. Руська ч. 20. вишле сейчас до Відня на 4 роки на науку ремесла 10 хлопців до шевства, 10 до токарства, 2 до пильникарства, 5 до колодїйства а 4 до покоєвого і декорацийного малярства. Хлопці мають бути здорові, в віці від 14 до 16 лїт включно. Ті, що хочуть учитись малярства, мусять діставати з дому через час 4-лїтної науки одїж, білє і обувє, а прочі дістануть се від майстрів своїх. Поданя належить вносити зараз, а до кождого треба долучити 1 корону в марках на відповідь. 