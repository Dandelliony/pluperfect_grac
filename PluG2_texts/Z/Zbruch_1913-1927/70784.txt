◦ ◦ ◦ ◦ ◦ ◦ ◦ ◦ ◦ ◦

Особисті вісти. Митр. Шептицький виїздить зі Львова на день 18. с. м., опісля на днї 26—29 с. м., отже в тих днях відпадуть авдієнції.
Апровізаційні справи у Львові. Від недїлї, себто 16. с. м. буде підвисшена у Львові дотеперішна пайка хлїба до норми законної. Пайка муки буде підвисшена що йно за тиждень. — Продаж нафти розпічнеть ся дня 20. вересня, при чім мешканцї будуть могли зреалїзувати карти за попередні тижнї вересня, коли продаж не буде розпочата. — В касарнї Фердинанда, при вул. Городецькій та всїх публичних торгах продаєть ся бараболї апровізаційного міського заведеня, яких цїну обнижуєть ся з днем 14. с. м. на 54 сот. за 1 кґ. Бараболї буде ся продавати і в районових склепах.
В безплатній бурсї Ставропигійського Інститута у Львові, вул. Бляхарська ч. 9. є ще 10 місць для кандидатів торговельної і промислової школи, одначе виключно таких, що мають металїчний сопран і музикальний слух.
Премії для матерій немовлят установила управа міста Львова з тим, що одержать їх ті матері, які зголосили ся в міськім урядї для охорони дїтий і викажуть ся, що опікують ся дїтьми взірцево після вказівок і поручень лїкарів, ординуючих в згаданім урядї. Визначено отсї премії: 5 премій по 50 К, 10 по 40 К, 20 по 30 К, які будуть роздїлювані двічи кождого року, на веснї і в осени, управою міста Львова в бюрі міського уряду для охорони дїтий при площі Домбровського ч. 4. Кождочасний речинець роздачі премій буде поданий у своїм часї до відома інтересованих. Найблизший роздїл премій відбудеть ся 6 жовтня с. р. (в суботу) о год. 11 перед полуднем.
З Бережанщини нам пишуть: По довгій мовчанцї зачинаєть ся в нас обнова; 3. вересня були в гостинї мінїстри з Відня; іменем українського населеня та "Сїльського Господаря" промовив о. парох Левинський з Лїсник, котрий разом з професором д-ром Левицьким вів селянську депутацію. Мінїстер заповів отворенє експозитури в Бережанщинї. Обовязком наших компетентних чинників є подбати, щоби 70% українського населеня було відповідно заступлених в комісії; в тій справі меморіял вручено сейчас мінїстрам. Небавом отворимо канцелярію правної поради; просимо вже тепер звертати ся в тій справі до Філїї "Сїльського Господаря". У нас отвирають ся видїлові школи, ґімназії та учительський жіночий семінар; доложимо всїх старань, щоби наші бурси та інтернати по можности отворити; просимо як найбільше молодїжи до шкіл прислати; особливо не забувати на утраквістичні паралєльки, котрі вже перед війною повинні були замінити ся на самостійну українську ґімназію. З Богом вперед! 