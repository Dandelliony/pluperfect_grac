◦ ◦ ◦ ◦

  Обнова дипльоматичних відносин між Францією та Ватиканом. "Liberie" доносить з Риму, що вскорі дожидають там обновлення дипльоматичних взаємин між француським правительством і Ватиканом. Папським нунцієм в Парижі оставби духовник Телесійо, або Купреті.   Ватикан у справі німецьких воєнних бранців. Із Ліону доносять: Телєґрама з Риму вияснює інтервенцію Апостольської Столиці в справі німецьких воєнних бранців, а то з огляду на ріжне коментування її. Ця інтервенція полягала на висланню листу до париського архіепископа з просьбою о виєднання в п. Клємансо дозволу, щоб воєнні бранці могли провести свята серед своїх родин. Крім цього Апостольська Столиця прилучила ся до старань швейцарської союзної ради в користь скорого увільнення воєнних бранців. Держави, що вели війну, повідомить ся, або повідомлено про се за посередництвом своїх представників при Ватикані.   Ватикан і Квіринал. Із нагоди йменування Бартольомасія епископом Трієсту пише "L’ Idee Nationale", що се є ознакою добрих взаємин між італійським правительством з Ватиклном, бо Монс. Бартольомасі се епископ війни. Він від початку перебував на фронті, даючи все докази патріотизму.   Нове повстання в Єгипті. В Єгипті вибухло нове повстання проти Анґлійців. Прийшло до стрілянини, серед котрої було богато убитих. Положення Анґлійців щораз критичнійше.   Здержання особового руху в Німечині. З днем 19. с. м. буде в цілій Німечині здержаний рух особових поїздів.   Америка заминає кредит. Лондонські часописи подають депешу з Вашинґтона з донесенням, що Зєдинені Держави не можуть уділити Европі помочі. Американське правительство не має більше гроший на позички для чужих держав, з окрема для Австрії та Німечини, які не можуть мати ніяких претенсій, особливо останна після відмови підписання протоколу.   За системою рад. "Независима" соціялістична партія в Німечині ухвалила на зїзді в Минську виступлення з другої міжнародівки і відмову своєї участи в женевській міжнародній конференції соціялістів. "Независимі" в Німечині згоджують ся з третою міжнародівкою в погляді, що соціялізм належить здійснити через диктатуру пролєтаріяту системою рад.   Кріза в Чехії. Партія народ.-соціялістів (Кльофача) виступила з правительственного союза, себ то зірвала звязь з соціяльною чеською демократією. Міністри з партії Кльофача мають остати на своїх становищах, однак предвиджує ся уступлення кабінету Туcapa. Становище партії Кльофача спричинила, як стверджує її орґан, обава, щоби Чехія не пішла слідами шарпаної анархією Росії. Можливий є "буржуазійний бльок з народ.-соціялістів, аґраріїв, (селянська партія) та народ.-демократів, давнійшої молодочеської партії д-ра Крамаржа, тепер в опозиції.   Нова Рада 