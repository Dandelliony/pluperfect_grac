◦ ◦ ◦ ◦ ◦ ◦ ◦ ◦ ◦ ◦

Симптоматичне. Видавану в нїмецькій окупації на Підляшу, під нїмецькою війсковою і полїтичною цензурою українську часопись "Рідне Слово" заборонено поширювати в Австрії. Часопись ся, як відомо, була сїлю в оцї польським ґазетам і польським полїтикам, котрі манять себе надїєю, що українське Підляше, українська Волинь і українська Холмщина остануть ся й по війнї до розпорядимости польській кольонїзації. Побачимо!
Максимальні цїни бараболь сьогорічного збору. Урядово оголошено: Як максимальні цїни уважаєть ся постановлені розпорядком ц. к. Уряду виживленя населеня з дня 8. марта 1917 р., себто почавши від дня 6. вересня — 15 К. зглядно відповідно до віддаленя від зелїзничої стації 16 і 17 К. за 100 кґ. Одначе за бараболї, віддані Воєнному Заведеню обороту збіжем до 20. серпня 1917 р., підвисшуєть ся максимальна цїна о 25 К, а від 21. серпня до 5 вересня 1917 р. 10 К. на кождім метричнім сотнари. Отсї цїни мають приміненє при всяких купнах Воєнного Заведеня обороту збіжем і будуть виплачувані готівкою при відборі. При примусовій реквізиції виносить відборча цїна лиш 80% висше наведених цїн, крім того посїдач поносить кошти примусового відбору. Цїни, по яких Воєнне Заведенє збіжем буде продавати бараболї, постановить ц. к. Уряд виживленя населеня. Подрібні цїни постановить ц. к. Намісництво по вислуханю Центральної Комісії для розслїджуваня цїн у Віднї. Бараболї, спроваджені із заграницї (з Угорщини і т. д.), вільно продавати лиш по тих самих цїнах як краєві бараболї, о скілько ц. к. Уряд виживленя населеня не призволить виїмку.
Збільшенє пайки хлїба. Вістник державних законів оголошує розпорядок уряду для виживленя людности про нові прописи в справі споживаня муки. Тим розпорядком заведено від 16. серпня с. р. давні пайки хлїба, які були приписані перед маєм с. р. Отже для тяжко працюючих 300 ґрамів муки, для рільників 300 ґрамів збіжа, для тяжко працюючих рільничих робітників 366 ґрамів збіжа, для прочої людности 200 ґрамів муки на голову. Під услівями, які означать полїтичні власти краєві, можуть тяжко хорі діставати лїпшу муку, а дїти низше 3 лїт одержать пшеничний ґрисїк або вівсяну муку. Новий розпорядок заводить для дозволених скількостий консумції додатки, які маєть ся видавати тижнево у найвисшій скількости ¼ кільоґрама, а саме з ґрисіку, ячміня, ґрису і виробів з тїста. Роздїлюванє додатків розпічнеть ся з початком жовтня с. р. Вагітні жінки одержать від 3 місяця вагітности, а кормлячі матері до кінця 10 місяця житя дитини право побору тих додатків по ½ кільоґрама тижнево, однак тільки по більших містах і центрах промислових. Розпорядок установляє окремі карти до подорожі на хлїб і муку. 