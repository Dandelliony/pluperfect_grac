Росийські війскові запорядженя в 1914 році. — Росийські шпіони перед судом.

Росийські війскові запорядженя в 1914 році. Нїмецька преса обговорює росийські зоруженя. Сего року війскова росийська управа має взагалї до своєї розпорядимости квоту 2 і пів мілїярда марок. Що-до поодиноких запоряджень, то сего року переведено вже або проєктуєть ся переведенє таких справ: 1) продовженє часу служби о три місяці від 1. сїчня до 1. цьвітня кожного року. Тепер вже в піхотї і в кінній артилєриї є підчас цілого року три повні річники виобразованих жовнїрів, 2) побільшенє мирного презенцийного стану армії в роках 1913 до 1916 о 400.000 людий. Наслїдком сего сей стан буде виносити в лїтних місяцях 1916 р. 1,800.000 людий, а в зимових місяцях 2,200.000 людий. 3) сформованє по однім новім корпусї армії в корпусї війскового варшавського, виленського і кавкаського округа, та одної бригади стрільців у Фінляндиї, 4) утворенє нових 19 полків кавалєриї лїнїйної, котрі заступлять козацькі полки в дивізиях кавалєриї, 5) збільшенє корпусної артилєриї з 108 на 140 гармат, 6) ґрунтовна реорґанїзация, зглядно збільшенє полків облоги, 7) дальше збільшенє технїчних віддїлів, а то зелїзничого, летничого і рефлєкторів. На західній граници будує Росия стратеґічні сїти зелїзничих лїнїй. Сї зелїзниці дуже важні для мобілїзациї росийских війск.
Росийські шпіони перед судом. Дня 18. с. м. відбула ся розправа перед орікаючим трибуналом в Кракові проти 32-лїтного Бориса Ласкіди, б. зелїзничого урядника в Сандоміри, обжалованого за злочин шпіонажі. Ласкіду арештувала краківська полїция в сїчни с. р. Служив він тому кілька лїт яко рядовик 184. п. піхоти у Варшаві, відки здезертирував. За границею стрінув ся з аґентом росийського правительства і дав ся йому намовити до війскової шпіонажі в Австриї. Вернув до Варшави, увільнив ся від дальшої війскової служби і вистарав ся посаду зелїзничого урядника насамперед в Соснівци, потім в Сандоміри. Відси робив екскурсиї до західної Галичини, головно до Кракова. При Ласкідї найдено кілька компрометуючих листів. Арештованого обтяжив також своїми зізнанями якийсь Вінкентий Пільчовський, проти котрого також ведеть ся слїдство за шпіонажу в користь Росиї. Пільчовського арештовано в Кракові, тому кілька місяців. Трибунал видав увільняючий вирок. Прокуратор внїс жалобу неважности. Ласкіду задержано у вязници. — Дня 18. с. м. відбула ся перед трибуналом в Чернівцях карна розправа за шпіонажу проти б. поліцийного аґента 35-лїтного Володимира Сенюка і Фаннї Иойновичівної. Сенюк на становищи полїцийного аґента тїшив ся прихильностию своїх властей і брав участь в арештованю братів Ґеровських. В сїчни с. р. Сенюк як аґент черновецької поліциї виїхав з припорученя властий до Новоселиці в Росиї, щоби там разом з росийською полїциєю вислїдити одного небезпечного бандита. Тимчасом Сенюк пізнав ся там з якимсь Могильницьким, що стояв на услугах росийської полїциї. Се знайомство було підозріле для властий і Сенюка піддано під полїцийний догляд. Незадовго виїхав Сенюк потайки до Новоселиці і війшов в зносини з начальником граничної полїциї Максимовичем. Максимович виробив йому пашпорт на назвище Іван Петрович Іванов, Сенюк міг кождої хвилї свобідно переходити границю. Часті прогульки в сторону росийської границі викликали ще більше підозрінє і постановлено перевести ревізию у Сенюка. Саме тодї арештовано Московку Йойнович, у котрої наїдено лист до Могильницького. Змістом сего листа, писаного Сенюком, були інформациї, що відносили ся до війскових запоряджень на Буковинї. Тому арештовано Сенюка, котрий, коли найдено у него пашпорт, признав ся до шпіонажі, заявляючи, що інформаций росийському правительству ще не дав. Сенюка засуджено на 2 роки вязниці, Йойновичівну на 6 місяців. 