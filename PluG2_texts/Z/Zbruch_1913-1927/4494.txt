„Ділу" на розум!

[В ч. 64. "Дїла" помістив якийсь "Сьвященик" (?) передовицю п. з. "Станиславівска язва". Повиривавши кілька зворотів із статї о. Дурдели з ч. 57. "Руслана", накручує сї звороти на свій лад і накидає ся з напастями і на автора і на Пр. Епископа. Приличність вимагала, коли автор підписав ся власним іменем, виступити проти него з відкритим шеломом, а се характеризує найкрасше мнимого сьвященика. Даємо тут місце надісланій нам статї яко відповіди на сї напасти загорільця. — Ред.]
Суботнїшне "Діло" ч. 8346 накинуло ся на нас в своїй вступній "безглуздій і туманній" статї за наші уваги на тему националїзму. Виразно кажу в статї безглуздій і туманній, бо автор статї хотячи збити висказ Еп. Хомишина, що наш националїзм єсть "безглуздим і туманним", висказує цїлий ряд думок, котрі як раз потверджують погляд станїславівского Владики, а немилосердно бють по лици самого автора, тай редакторів "Дїла", котрі таку статю помістили і то ще на першім місци.
Отже послухаймо автора, як він сам себе туманить:
Каже він: "Ще велика маса нашого народу доси майже цїлком национально не осьвідомлена", — отже правда, що наш националїзм безглуздий, туманний і пустий. "Польщина поступає серед нас в застрашаючий спосіб" — а се чому приписати ?
"Росийскі аґенти вже беруть ся навіть московщити наш нарід" — а з чого они користають, як не з туманности, бляґи і кокетованя москвофілів навіть з панами з "Діла"?
"До шанованя прав нашої мови по урядах треба аж взивати по часописах наших "патриотів" — отже чи не мав рациї станїсл. Владика ?
"Наша преса мусїла завести постійну рубрику, де пятнує інтелїґентську хрунїяду" — отже чому гнївати ся, коли то само сконстатує "Руслан"?!
"В наших церквах не почуєш майже нїколи патриотичної проповіди" — як то і в львівскій диєцезиї? Ну, а автор статї ? сьвященик ? — отже нехай не гнїває ся, єсли почує, що єго националїзм туманний і безглуздий!
"Наші єпископи сторонять з принципу від патриотичних обходів", котрі, додамо і до повнимо автора, все кінчать ся якимсь фіналом против віри, як "Гусом" в Перемишлі, або "Буддою" в Станїславові, або Трильовским у Львові. А се не вказує вимовно, що наш националїзм плиткий, туманний, безглуздий ?
Отже самі доказуєте, що в нас не добре, а гніваєте ся, коли хто скаже вам правду в очи. А чиж се не сьвідчить про безглуздість ?
А чи не є се туманним і безглуздим, коли по часописах виписує ся про роботу патриотичну, а мимо того нічого не робить ся! А сам Львів пропадає, хоч там є навіть така патриотична часопись, як "Дїло", з тузином наймудрійших патриотів.
А львівский повіт так близенько, а що з ним дїє ся ? Нї, панове, коли би вам було ясно, би ви щось робили, а так туманите себе і туманите других. Хочете, щоби вас хвалити, а самі єсьте такими, від котрих зачинає ся "інтелїґентна хрунїяда".
А при тім, якими ви є шовінїстами! Ви абсолютно не стерпите якоїсь правди. І в тім той шовінїзм убраний в пусті фрази, в пустий националїзм, в пусте фарисейство, а гнїваєте ся, нї, мало гнїваєте ся, ви домагаєте ся прямо знищеня того, що має иншу гадку, що говорить вам правду в очи. Ви домагаєте ся усуненя Епископа Хомишина, а коли би ви мали силу, що би ви з ним зробили. Скажіть, чи не є се шовінїзм і то шовінїзм страшний, якому справдї подібного в жадного культурного народу не знайдеш.
А ваше становище що до Церкви, чи вже ясне. Чи має бути в нас Церква, чи нї? скажіть цілком отверто, тодї скажемо, що у вас справдї ясно. А поки що лишає ся по старому. Наш националїзм туманний, безглуздий, наш шовінїзм дикий, перенятий загорілостю, нетерпимостю і заслїпленєм і тому не схожий він з засадами щирого і справдешнього народолюбства і народовства.
П.П.
 