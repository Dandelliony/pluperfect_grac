Голод.

Поміченя очивидця.
Вертаюсь з села Покровець в жидачівськім повітї. Там довелось бачити і чути ось що:
Сїно збавили повени. Худоба масово гине на мотилицю. Село невелике, а доси згинуло 104 штук; крім того звиш 50 штук дорізали, аби попродали по 20, 30 корон. Скотина, що осталась, така слаба, й до їди не встає, кормлять її лежачу, а щоб яку штуку напоїти, скликає властитель родину і сусїдів і чотири пять осіб піднимає худобу. Виведена на зарінок, інстинктово глодже худоба жадно гіркі парости лозини і не дає узяти ся назад до стайнї. Землю обрабляють тут селяни виключно тільки волами і звичайно що року продають худобу за яких 7—8 тисяч корон. Тепер на весну, нема в селї нї одного вола здатного до роботи і дуже часто мож побачити селянина, як стоїть над своїм полем і плаче. Запитаний чого, відповідає: "Бо не маю чим до тої землї забрати ся і не маю що в неї кинути". В цілім селї нема нї одної безроги, всї попродані на житє і податки.
Як сїно, так і збіже, кукуруза, фасоля вимокли через повени, бульба збавила ся цілком. Люди живлять ся ріпою, вареним вівсом, вівсяними кормами, поливкою з торічного маку. По пашах збирають жінки що лиш добуваючий ся з землї квасок "щоби було чим дїти занести". Жахаючись, що ломлять піст, їли також мясо з дорізаної хорої худоби, їли його плачучи, затроювали ся ним і хорували. Нормально їдять раз на добу, часто раз на дві доби.
З ґрису, спровадженого для худоби, пече мати хлїб, дїти бють ся за него, як за Бог зна які ласощі. Одначе мати жалує ґрису дїтям, щадить його для корови — а корова за якийсь час гине.
Друга мати закопала пів кірця бульби на душу.
67 осіб голодує цілковито і жиє лише віктуалами, які видає місцева крамниця для кождої голодуючої душі за 8 (вісїм) сотиків на добу. І більше як за тих 8 сотиків на добу не їдять тих 67 душ нїчого.
Люди в церкві, дехто лишаєть ся дома і вбігши на обійстє, чи до хати тих, хапає чи то жмуток чорного, перегнилого сїна, чи що може забрати до їди, а потому кажуть тим, що вертають з церкви: "Татусю! я вкрав у вас сїна, чи чого там. Пан Біг вам віддасть".
Мати і 8 дїтий не їли три дни.
Третого дня мати в білий день бере з обійстя сусїдки курку, несе до жидівки: "Давайте борзо що небудь, бо ми вже не годні, гинемо"...
Дїти в школї часто мліють і терплять масово на нестримне розвільненє. Коли яке з багатших появить ся в школї з кусником разового хлїба, зараз сусїди з лавки випрошують той кусник, жертвуючи за него оловці, ручки і т. п. школярські маєтки. Колиж властитель, надмавшись, хоче відобрати свій хлїб, чує плач і відповідь: "Я вцора не їв". — Учитель мав троха більше капусти і довший час варив ту капусту з кунеролем і роздавав поміж голодну дрібноту. Тепер і капусти нема.
Люди в церкві не в силї встояти і півгодини. По кільканайцяти мінутах виходять, знову вертають ся і так через цілу відправу. Коли сьвященик питаєть ся, чого так роблять, кажуть: "Не годен витримати, Єґомосць, духу не стає".
В селї починає прокидати ся тиф.
Незадовго мають надійти ваґони з дешевою бульбою, кукурудзою. Нарід, по більшій части поплатив по пів, чи чверть задатку а тепер не буде могти, не має защо тої бульби, кукурузи викупити. Зарібків тут жадних нема. До Прусиї, чи Америки нї за що виїхати.
Таке в Покрівцях. Таких сїл в Жидачівщинї більше. В недалеких Пчанах голодує 33 родин. У Верчанах повісив ся з голоду загально шанований господар...
Суспільність наша заратовала торік щедро голодуючих Гуцулів, хоч там голод не мав певно розмірів так страшних, як тепер в Жидачівщинї. Хибаж дамо тепер на очах наших гинути людям з голоду?
Подаю ті страшні факти до публичного відома, бо такі факти повинні бути відомі і всякий можливий ратунок, всякою можливою дорогою повинен бути даний.
Торік викликала мене була п. Ґолуґовська на Гуцулів, а що се було друге з ряду викликанє на Гуцулів і що відомість про се дійшла за пізно до мене, складаю тепер 5 корон на голодну Жидачівщину і до кого промовляють висше наведені факти, той весь страшний маєстат голоду, прошу о датки на ту ціль під адресою: Йосиф Макаревич, Покрівці п. Гнїздичів-Кохавина або: п. Мария Білецька, Львів, ул. Шимоновичів ч. 5.
Евгенїя Бохенська. 