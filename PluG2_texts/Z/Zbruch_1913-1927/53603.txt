◦ ◦ ◦ ◦ ◦ ◦ ◦ ◦ ◦ ◦

Піднесенє пайки збіжа на прожиток жнивних робітників. Мінїстерський розпорядок з дня 25 червня 1916 зміняв частинно такий же розпорядок з дня 15. сїчня 1916 в справі управильненя зуживаня збіжа, зглядно муки. Від тепер полїтична власть краєва управнена є осібним розпорядком означити день, від котрого почавши особи, при жнивних роботах безпосередно заняті, можуть денно аж по 1. жовтня зуживати на своє прокормленє 500 ґр. збіжа, зглядно муки, вимеленої з тої скількости збіжа. — Краєве Товариство господарське "Сільський Господар" у Львові.
Важне для тих, що приїздять до Львова. Ц. к. дирекція полїції оповіщує: Від якогось часу переводить полїція точні контролї мельдункові і в численних случаях викрила, що много осіб, головно тих що приїхали з провінції, замешканих у приватних домах у свояків і знакомих, не є в полїції зголошених. Наслїдком того занедбаня обовязуючих приписів є високі гривни і острі кари арешту, які накладаєть ся так на відступаючих мешканє, як і на особи, які користають з сього, а не зголошують свого побуту в полїції.
Вісти із занятого міста. Росіяни, займаючи сим разом Чернівцї понехали острий тон, з яким перше відносили ся до населеня зянятих областий. Мужчин від 18. до 50. року житя візвано, щоби зголосили ся в управі міста, імовірно в цїли їх спису та евентуального інтернованя. Місто пустїсїньке. Проходять ним російські транспорти з Бесарабії на полудне Буковини. Отворено вже численні російські склепи, а склади полишені властителями отворено і сконфісковано. Командант міста Бромов має підчас авдієнцій поводити ся дуже чемно. Обовязуючою мовою є російська. По домах і склепах відбувають ся безнастанні ревізії. З приводу малого попиту а також і довозу з Росії значно обнизили ся цїни поживи. В палаті краєвого правительства мешкає ґубернатор, який раз в тиждень приймає на авдієнціях. Що день складає йому звіт міський бурмистр. Російські офіцири не спровадили до міста своїх родин, руководячи ся тим, що прийдеть ся їм коротко перебувати на Буковинї.
Чи недокладні інформації? Маю в Росії в полонї двох братів і сестрінка. Зараз, як тільки довідав ся про їх нещастє, написав я, по інформаціям "Дїла", до бюр Червоного Хреста у Відни, в Бернї (Швайцарія) і Базелї (один брат взятий як закладник) та просив вишукати менї їх адреси. Минуло повних вісім місяцїв — нїякої відомости. Тимчасом після місяця самі полонені відізвались і від того часу що кілька тижнїв дістаю від них картки. Я пишу до них правильно що другий день і посилаю картки, знов по інформаціям вичитаним в "Дїлї", через Червоний Хрест у Відни. Минуло сїм місяцїв — анї одна моя картка не дійшла до адресата. Так само не дійшла доси анї одна картка, писана до полонених не менше часто моєю ріднею. Хто тут винен? 