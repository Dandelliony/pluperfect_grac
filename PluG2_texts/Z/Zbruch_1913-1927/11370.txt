Безконфесийність на стовпцях "Дїла". – "Дїло" погнївало

Безконфесийність на стовпцях "Дїла". В ч. 171 поміщена на передовім місцї посмертна згадка про україньску письменницю бл. п. Лесю Українку. Однак дивним дивом сим разом появилась та посмертна згадка в чорних обвідках, але без знамени хреста, як се водить ся лише в социялїстичних і радикальних часописях н. пр. "Arbeiter-Ztg", "Гром. Голос", "Земля і Воля", котрі вже викинули знамя християньства. Київска "Рада" подала таку згадку про покійницю, як подає і всї того рода згадки про померших Українцїв, з знаменем хреста, навіть N. fr. Presse і инші віденьскі жидівскі часописи, коли звіщають про смерть якогось християнина, подають побіч імени і назвища знамя хреста, а вжеж і пок. Леся Українка була християнкою. Однак сим разом очивидно править "Дїлом" п. Михайло Лозиньский, котрий писав і фейлєтон в тім самім числї про бл. п. Лесю Українку і при тій нагодї скасував хрест. Се на всякий спосіб знаменне, хоч може комусь видати ся, як у нас деколи толкують, дрібницею!

"Дїло" погнївало ся на нас дуже. Причиною гнїву наша новинка про замітний розлам в национально-демократичній партиї на праве і лїве крило, який то розлам найшов свій вислів в опанованю вождом лївого крила д-ром Л. Цегельским "Нового Слова". Почуваємо ся до одного гріха а іменно того, що нашої новинки не дали ми під апробату "Дїла", бо ми чейже не пророки, щоби знати, чи поданє якогось факту до прилюдної відомости є на руку "Народному Комітетови" чи треба єго замикати в своїй сьвідомости на сїм замків, щоби не викликати серед национал-демократичного табора недуги delirium ruslanicum.
Але коли ми були вже на стільки недискретні, що відслонили рубець правди, то пригадаємо, що сей розлам в национал-демократичній партиї датує ся вже від двох років, від хвилї, коли на зборах ширшого "Народного Комітету" виступив п. В. Будзиновский остро проти д-ра К. Левицкого і головних менерів сторонництва, обжаловуючи їх в угодовости, непослїдовности і в ще гірших гріхах, найшовши хоробру поміч від Т. Старуха, д-ра Цегельского і богато инших "партайманів". Коли опісля пішла чутка, про байку чи правду, годї провірити, про те, що голові "Н. Комітету" обіцювано мінїстерияльне крісло, щоби лише згодив ся на польске становище в справі унїверситету і соймової виборчої реформи, то Старух — почувши се — аж мало не прослезив ся, дякуючи єму, що не пішов на манівцї, але прямою дорогою, і перепрошуючи єго за опозицию, "бо, мовляв, я того всего не знав". Про те все хиба знав "Дїло". Але опозиция з того часу постійно функционує в нїдрі нац.-демокр. партиї і деколи прибирає то острійші, то лекші види. Недавний то час, коли "Дїло" назвало "фрондиста" В. Будзиновского "невміняємим" і замкнуло на якийсь час свої сторінки перед єго полїтичними "екзальтациями". Переповідати всего того на сїм місци, нї під сю пору не маємо наміру, раз, що з осьвітлюванєм внутрішних відносин в нац.-дем. органїзациї повідкривали би ми дуже богато чорних плям, а друге, боїмо ся за умовий стан "Дїла", якому сильнїйше зворушенє дуже шкодить на здоровлю. 