◦ ◦ ◦ ◦ ◦ ◦ ◦ ◦ ◦ ◦

Найвисша власть на Українї передана Ґенеральному Секретаріятови.
ПЕТРОГРАД (Пет. Аґ.) Тимчасове правительство затвердило статут Українського Ґенерального Секретаріяту, який до скликаня конституанти, що має рішити про ціле питанє автономії України, буде найвисшим адмінїстраційним орґаном Малоросії. Члени Ґенерального Секретаріяту будуть іменовані тимчасовим правительством на основі предложень Центральної Ради України.
Секретаріят буде управляти пятьма провінціями: київською, волинською, подільською, полтавською і чернигівською. Він буде зложений з ґенеральних секретарів для справ: скарбу, рільництва, просвіти, торговлї і промислу, внутрішних справ і національних справ. Секретаріят буде обмірковувати проєкти законів про житє в краю і його управу, буде їх виробляти і передавати до затвердженя тимчасовому правительству.
Задля розвязки всїх тих біжучих питань управи згаданих областий місцеві власти будуть звертати ся до Секретаріяту, який після відібраня вказівок тимчасового правительства передавати-ме його прикази та інструкції місцевим виконуючим орґанам.
Терещенко довів до російсько-української угоди.
СТОКГОЛЬМ (Укр. бюро). Київський кореспондент Укр. бюра депешує:
Порозумінє між Українською Центральною Радою і тимчасовим правительством треба в першій мірі приписати заходам Терещенка, який підчас засїданя повної Ради виразно станув по її боцї. В присутности всїх инших російських мінїстрів заявив Терещенко, що він, як Українець, найглибше переконаний про слушність українських домагань.
Чисельний стан російської армії незвісний.
СТОКГОЛЬМ (Ткб). "Русская Воля" доносить про нечувану річ, яка виявилась на засїданю комітету оборони краю. Підчас нарад над доставами всяких артикулів для російської армії, представитель війска мусїв признати, що не знає чисельного стану російської армії, бо від трьох лїт не роблено нїяких зіставлень числа війск, які є до розпорядимости.
Нїмеччина про мирову ноту папи.
БЕРЛЇН (Ткб). В головній комісії нїмецького Сойму промовляв нинї канцлєр Нїмеччини д-р Міхаелїс. (Промова канцлєра ще не надійшла до Відня. Оголосить ся її ще нинї).
По промові канцлєра комісія постановила передовсїм заняти становище до мирової манїфестації папи, а про инші питаня заграничної полїтики вести наради пізнїйше.
Подїї в Фінляндії.
СТОКГОЛЬМ (Ткб). Як доносять дневники, наміряли соціяльні демократи проклямувати в Фінляндії ґенеральний страйк, щоб вимусити уведенє в житє знаних ухвал фінляндського сойму. Преса міщанських сторонництв поборює ту думку тому, що страйк не лише звернув ся би проти тимчасового правительства, але крім того викликав би поважні конфлїкти.
Війна з Китаєм.
ВІДЕНЬ (Ткб). Китайський посол у Відни прибув нинї до мінїстерства заграничних справ і з порученя свого правительства  вручив виповідженє Китаєм війни австро-угорській монархії. Китайський посол одержить пашпорти.
Українські ґвардійські баталїони.
"Новое Время" з дня 29. н. ст. липня повідомляє: Приказом головнокомандуючого війсками петроградського воєнного округа дозволено при переформуваню резервових баталїонів ґвардійських піхотних полків у ґвардійські резервові полки видїляти Українцїв в окремі роти й баталїони.
Звідомленє ц. і к. ґенерального штабу з 21. серпня.
Війна з Італїєю. Одинайцята битва над Сочею є в повнім ходї. Ворог робить усе, щоби зломити силу нашої оборони, котра побідно вийшла з десяти крівавих битв. Не вдало ся се нї в одній точцї боєвища, що сягає від Альп юлїйських по Адрію. На північнім крилї боєвої лїнїї довжини 70 км., в области Врсіч і Кон італїйський атак відповідно до услівій гористого терену, роздїлив ся на поодинокі удари, які всї без виїмку відперто. На південь від Ауцци і на схід від Каналє вспів неприятель, посилаючи до бою нові сили, трохи відперти фронт. Атак італїйський коло Врх відбито, причім поодинокі віддїли видержали на своїм місци майже до повного окруженя а опісля промостили собі дорогу в зад через ряди атакуючих.
Між Десоля і Віппах в боях, що тривали днем і ночю, розбили ся італїйські приступи один по другім об лїнїї, по геройськи боронені. Крім полку стрільцїв ч. 7 визначила ся знова особливо славна перша бриґада загального ополченя, якої жовнїри походять з Австрії горішної і долїшної. Так само з успіхом бороли ся випробовані оборонцї височини Красу. Добутє знищеного села Сельо є одиноким місцевим успіхом, який міг тут вибороти неприятель, посвячуючи тисячі жовнїрів. В часї двох днїв битви остало ся в наших руках більше як 5600 бранцїв і 30 машинових карабінів. На північний захід від Арсієро привели віддїли тиропьських стрільцїв і стежа другого полку 4 офіцерів і 90 жовнїрів та один машиновий карабін з італїйських ровів.
Війна на сходї і на Балканї. Не було нїякої зміни. 