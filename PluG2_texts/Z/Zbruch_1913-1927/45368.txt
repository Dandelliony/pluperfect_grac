За українську школу.

На зборах золотонїської земської управи зложили члени повітової шкільної ради, Д. Демченко й М. Злобінцев звідомленнє про стан народньої освіти. Вони зазначили, що поширеннє народньої освіти має великі перешкоди, серед яких на першім місцї стоїть нерозуміннє мови навчання. Бесїдники висловили гадку, що в школї треба конче користувати ся місцевою мовою, инакше цїла шкільна справа стає мертвою справою.
Більше чесні й незалежні вчителї, говорили бесїдники, ризикуючи своїм поводженнєм, користують ся в широкій мірі рідною мовою учеників; більшістъ також користуєть ся сею мовою, але ховаючись від стороннього ока. Але й найбільше чесні шкільні вчителї не можуть користувати ся рідною мовою учеників поза означеними межами.
Потім у нарадах забрав голос свящ. Романицький, кажучи, що вчити дїтей у чужій мові дїйсно дуже трудно та що дїти на велике невдоволеннє вчителїв не можуть переказати того, що вони читають. Великим лихом являєть ся також невелика скількість днїв до науки в роцї. Підручники також не відповідають життю. Він назначив, що конче треба звернути увагу на те, щоб підручники складано відповідно до світогляду й няціональности учеників, щоб усї підручники відповідали життю нашої України. Теж саме казав бесїдник і про збірники задач.
Збори у хвалили такі резолюції:
1. Збори згоджують ся зовсїм з тим, що сказали заступники шкільної ради від першої букви до останньої. Далї постановили:
2. Передати відчит ґубернській шкільній радї з просьбою надрукувати його в "Педаґоґічних Відомостях" і просити шкільну раду, чи не вважатиме вона можливим зробити перед урядом відповідні заходи по порушених зборами питаннях і то не від одного повіту, а від цїлого шкільного округа, причім перед урядом мусить зазначити ся бажаність і конечність того, щоб учителї земських шкіл давали пояснення ученикам в їх ріднїй мові та щоб учителї знали сю мову.
3. Просити ґубернську земську управу поробити заходи перед земськими зборами в тім напрямі, щоб розписано конкурс на шкільні підручники та щоб видано сї підручники зі змістом, близьким і зрозумілим для дїтей українського населення.
4. Видрукувати та розіслати відчит учителям.
5. Признати невідкличним і пекучим збільшеннє в шкільній радї числа членів від земств, а також удїленнє права запросити окрему особу для провадження шкільних справ.
6. Просити повітову управу поробити заходи перед ґубернською управою в тім напрямі, щоб української мови не переслїдувано в школах.
7. Порозуміти ся з иншими земствами що до того, щоб вони піднесли анальоґічні домагання.
8. Зазначити, що чотиро-лїтнїй курс шкільної науки є закоротким та що продовженнє курсу бажане.
9. Вказати на бажаність місцевого получення народнїх шкіл з вищими науковими закладами й удїлення ученикам можности переходити з одної школи до другої.
10. Просити, щоб абсольвентам народнїх шкіл надати якісь права.
Після голосовання над сими пунктами перечитано петицію населення золотоноського повіту до земських зборів і зокрема до членів Думи. По вислуханню сеї петиції збори одноголосно постановили таку резолюцію: "Земські збори стверджують, що переслїдуваннє української мови й культурного розвитку в найвищій мірі не бажане й не можна на се позволити". 