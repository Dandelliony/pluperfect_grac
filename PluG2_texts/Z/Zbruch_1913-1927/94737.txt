◦ ◦ ◦ ◦

До сіл повіта Калуського і сусідних. Сирітський Захист ім. Митр. Андр. Шептицького в Калуши, удержуючий 40 сиріт, є в крайній біді. Просить ся духовенство, учительство і всіх громадян, щоби коляда на Різдво Христове і на Йордан відбулась на ту ціль. Датки просить ся висилати впрост на руки Сестер Служебниць Н.З.Д.М., які по резиґнації панства Білинських сповняють заряд Захисту.   Поклик до громад львівського і підльвівських повітів. Кухні Українського Горожанського Комітету у Львові варять обіди для 1.500 полонених і інтернованих. У Львові брак середників поживи. Горожанський Комітет буде мусіти їх замкнути, коли наше патріотичне селянство і інтеліґенція пробуваюча по селах не прийде йому з помочю, і не доставить для кухонь середників поживи, як бараболь, бураків, фасолі, муки, круп, товщів, молока і т. п. Зібрані середники поживи належить складати в Секції інтернованих і полонених Українського Горожанського Комітету у Львові вул. Руська ч. 3. II. поверх.   Делєґати Самаританської Секції Українського Горожанського Комітету виїдуть 10. січня 1920 р. до всіх більших таборів інтернованих і полонених. Хто з родин хотівби передати для полонених і інтернованих гроші, одіння, харчі і т. и., нехай зложить все те в добре опанованих і точно адресованих пакетах в Самаританській Секції Українського Горожанського Комітету у Львові вул. Бляхарська ч. 11. І. пов. в годинах від 11—1 пополудни до 7. січня 1920 включно.   Кураторія "Народного Дому" у Львові розвязана. Генеральний делєґат польського правительства Галецький повідомив урядово членів кураторії "Народного Дому" у Львові, що звільняє їх від обовязків, а для ведення діл "Народного Дому" назначує радника намісництва Нападієвича державним комісарем і старосту Северина Дольницького заступником державного комісаря. Їм до помочі буде доданий байрат, зложений в половині з Українців а в половині з москвофілів. А саме покликані: радник двору Барвінський, д-р Федак, о. радник Стефанович, радник Пежанський, суддя Івануса, прокуратор Сивуляк, секретер прокураторії скарбу д-р Заяць і о. кан. Давидяк.   Авантури львівського маґістрату зі св. Юром. Під таким заголовком атакує Gazeta Poranna архікатедральний уряд парохіяльний св. Юра і Впр. Ординаріят за те, що згаданий уряд не хоче видавати сторонам метрик, потрібних їм до силуваного переходу на латинський обряд. При кінци новинки грозить згадана часопись іменем маґістрату репресаліями.   Слідство в стації збірній на Ялівци. "Kurjer Lwowski" з 4. І. доносить, що згадки в пресі про табор полонених на Ялівци порушили публичну опінію так далеко, що D.О.G. сейчас зарядило розслідити пануючі там відносини, та усунути всякі запримічені аномалії, а винних евентуально укарати. Ми можемо лише повитати сей поспіх D.О.G., бо й ми зложили кілька лепт на прояснення і прочищення тамошних аномалій.   Страйк залізничників у Львові. В суботу рано розпочав ся страйк львівських залізничників. Страйкарі домагають ся відповідної апровізації і виплати пенсії.   Нова Рада 