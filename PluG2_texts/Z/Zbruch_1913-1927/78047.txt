◦ ◦ ◦ ◦ ◦ ◦ ◦ ◦ ◦ ◦

До Українцїв у державній службі в Західній Галичинї. Одержуємо від одного з наших передплатників, вахмайстра жандармерії в Західній Галичинї, запит чи також Українцї нинї служать при жандармерії в Західній Галичинї, мають подавати свої адреси до Української Парляментарної Репрезентації. На се відповідаємо: Так! Всї катеґорії державної служби, всї ранґи і степені від найвисшого возьного до золотого жовнїра — всї Українцї, яких польське панованє викинуло з рідної землї на службу до Західної Галичини, повинні подати свої адреси до Української Парляментарної Репрезентації.
З нагоди торжества Української Републики у Львові жертвував Вп. проф. унїверс. д-р К. Студинський 500 К. за фонд ім. митроп. А. Шептицького для українських сиріт; гроші зложено на вал. книж. тов. "Днїстер" ч. 10.300.
Дїти — Кобзареви України. Хлопяча школа ім. Тараса Шевченка в стрийській дїльницї у Львові уладжує в память 57 роковин смерти Тараса Шевченка в понедїлок 25. с. м. о год. 4½ по полудни святочний вечер, в який входить сценічний образ в двох дїях п. н. "Слїдами Тараса", хори і деклямації. Вступ за добровільними жертвами на удержанє школи. Управа сподїєть ся, що громада возьме ласкаву участь в сїм шкільнім святї, де буде мати нагоду наочно видїти виховуванє нашої будучности в рідній школї.
Плинні ґази як нове оружє. Анґлїйський урядовий комунїкат доносить, що з нїмецького лїтака, на північній схід від Туль, скинено ґумові бальони проміру 18 цалїв, наповнені плинними ґазами.
П. Михайло Губчак, заступник "Днїстра" в Станиславові, колишнїй директор українського театру, вернув з Росії, куди його вивезли царські власти. 