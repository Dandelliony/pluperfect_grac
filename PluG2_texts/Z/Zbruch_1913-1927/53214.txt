До духовенства в справі резиденції

видав митрополичій Ординаріят отсе зарядженє: Дійшло до відома Митрополичого Ординаріяту, що декотрі Душпастирі забувають на перестороги Христові: не бійте ся тих, що спричиняють хоч би і найтяжші терпіня тїлесні (в мисль слів Христових у св. Матея гл. X. зач. 37. ст. 28.), попадають в боязнь, яка у правдивих слуг Христових не повинна мати місця, кидають свою паству, полишаючи її в часї прикрім і грізнім без всякої своєї духовної опіки, до котрої паства має повне право; будучи поставленими в імя Найвисшого Пастиря Христа Господа учителями, провідниками і посередниками межи повіреною паствою і Божим Величеством маємо коло тої пастви всїх старань доложити, як то при рукополаганю ми найторжественнїйше зобовязали ся, аби вона була захована чиста, непорочна, значить аби вірні нашій опіцї поручені провадили житє чисте, святе, богоугодне і непорочне і через таке житє під нашим обовязковим проводом осягнули щастє вічне. Той обовязок, вложений на нас під загроженєм найтяжших кар і відвічальности на страшнім судї Христовім. В імя тої нашої печаливости о паству і страшної грозьби суду Божого як також на і основі досвіду зібраного в найтяжший час тої страшної війни взиваю, молю, благаю і заклинаю Вас, мої Всч. Отцї і Братя, щоби ми завсїгди памятали про те, що ми є пастирями стада Христового, з своєю паствою, законом Христовим нерозлучно звязаними; що маємо в мисль постанов св. Собора Тридентійського всегда при тій пастві бути, канонїчним висловом маємо заховати "резиденцію". Митрополичий Ординаріят, свідомий вповнї своєї відвічальности перед Богом, уважаєть ся спонуканим той великий, важний і перед Богом найтяжшу відвічальність стягаючий обовязок як найгорячійше на серце Всч. Духовенству вложений тепер ще пригадати і до найсовістнїйшого, конечного і безуслівного виповненя його як найстислїйше спричинити і зобовязати. Митрополичий Ординаріят має надїю в Бозї, що наше Всч. Духовенство в той страшний час і з своєї також сторони в найревнїйшім сповненю своїх обовязків і в працї найуспішнїйшій з напруженєм всїх сил по Божій волї і на дальше вповнї свідоме найтяжшої відвічальности на Страшнім Судї Христовім жертви радо, охочо і готово для слави Божої, для добра св. католицької Церкви і нашого обряду, для благословеня австро-угорської Монархії, на правдивий хосен нашого дорогого народу поносити буде. Всечесні Уряди Деканальні мають на совісти вложений собі обовязок, над виповненєм повисшого зарядженя чувати і в своїм часї своє справозданє Митроп. Ординаріятови предложити. Львів, дня 22. червня 1916. — Від гр. кат. Митрополичого Ординаріяту. 