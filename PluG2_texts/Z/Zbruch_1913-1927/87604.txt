◦ ◦ ◦ ◦

Війна за визволення Західньої України. (УПБ) Офіціяльне звідомлення з Галицького фронту з дня 7. марта 1919. Ранним ранком повели Поляки сильний наступ зі сторони Волчух, Браткович, Городка, Черлян на наші становиска. Тільки на південь від Волчух удалося їм вдертися хвилево до наших позицій і осягнути Долиняни. Наш протинаступ з півночи і півдня зневолив ворога опустити Долиняни. Бій, в якім бере участь випробований полк У.С.С., палає дальше. Прочі за атаковані частини відперли легко, без помочи резерв, всі наступи ворога. На північ від Львова: Наші частини мимо непогоди, дощу, та бурі осягнули горби Замарстинівської стрільниці. В районі Рави Руської і Сокаля пішли наші відділи в перед. На прочих відтинках фронту: перепалка стеж. Начальник штабу Галицької армії.   УПБ. Постій 7. III. Пресова кватира Начальної Команди Галицької Армії звідомляє: Ворог розпочав нині рано сильний наступ на полудневий захід від Городка. Про наше острілювання Львова дня 5. марта додається: З рана 5. III. почала стріляти наша тяжка артилєрія на Львів, концентруючи свій огонь головно на головний двірець. До полудня не було видно жадних наслідків нашої пальби. По перерві в полудневу пору зачалася около 2½ години по полудни знова стрілянина з наших важких полевих гавбиць. Около 5. год. перед вечером по відновленню третої сальви з гармат далися нараз чути сильні взриви і вибухи на головнім двірци, і майже рівночасно на цитаделі. Взриви походили зі складів гарматної і крісо вої амуніції, а були так сильні, що здавалося, начеби се був барабанний огонь з гармат та скорострілів. З западаючою ночею показалдся над місцями експльозії сильна луна, що прибирала чимраз ширший круг і змагалася в міру сили й густоти взривів аж до пізної ночи. Поляки за той час не стріляли майже цілком. Цілий Львів находився тої ночи (з 5. на 6. марта) під знаком трівоги. Детонації крісової муніції трівали цілу ніч. Паніку й замішання в місті збільшив ще в великій мірі наш панцирний поїзд, що два рази того вечера під'їздив під самі польські дроти і за кождим разом кинув на місто по 50 гарматних стрілів. Він повернув щасливо назад, цілковито ненарушений ворогом.   УПБ. Варшава 7. III. (радіо). У звязку з наступом українських частин на Львів потверджується вістка, що у Львові вибухнув один маґазин з муніцією, спричинений певно вогнем української артилєрії. Варшавський ґенеральний штаб жадає від Львова повторення згаданої вістки з наведенням, які страти в муніції понесено з причини експльозії складу муніції у Львові.   Товариство "Молода Громада", вул. Б. Хмельницького, ч. 20. І. пов. Щоби поглубити й затіснити звязь України Наддінстрянської і Наддніпрянської, Товариство улаштовує при співучасти Наддніпрянських прелєґентів, ряд публичних лєкцій на тему: "Підстави української державности". Перша серія починається 9-го марта, в такім порядку: 9. III. М. Шаповал (Голова Укр. Національного Союза): "Земельна реформа на Україні як підстава укр. державности"; 10. III. Є. Филипович: "Кооперація на Україні як підстава укр. державности"; 11. III. М. Євшан: "Національна культура"; 12. III. М. Ковалевський (фундатор Селянської Спілки на Україні): "Ідеольоґія соціялістичного народництва". Початок лєкцій: в неділю точно о год. 5. по пол. в будні дні о год. ½7 вечером. По лєкціях дискусії. Вступ: для членів Товариства по 2. К. не-членів 3 К, для шк. молодіжи 1 К. Карти вступу при касі на ½ години перед лєкцією. — Чистий дохід на побільшення "Публичної бібліотеки ім. Т. Шевченка".   Република 