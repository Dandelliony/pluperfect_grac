На поміч українській молодїжи!

Відень 9. жовтня 1916.
Вже йде третий рік, від коли богато нашої молодїжи, примушеної обставинами війни, покинуло рідні сторони — батьківський дім, чи місце, де до того часу перебували на студїях, і опинило ся в західних країнах монархії. Найбільше її осїло у Відни, раз тому, що тут є найкрасша нагода до дальшого веденя студій, як і тому, що Відень був від початку війни осередком українського житя.
Незавидна доля нашої молодїжи серед теперішних обставин у столицї монархії! Велике число нашої молодїжи походить з під селянської стріхи, і в мирних часах тягнули своє житє серед недостачі, але все таки мали бодай яку таку підмогу або з дому, або заробляли на житє лєкціями чи иншими занятями, і так переживали час чотирех чи пяти лїт унїверситетських студій, щоби тільки діждати ся кусника хлїба. А тепер? Часть відтята від ріднї, котра жиє в занятих областях, других батьки на війнї, або на тім світї, а їх майно або знищене огнем війни або марнуєть ся через неприсутність господаря, — і хтож допоможе бідному синови?
Велике число наших унїверситських студентів, яке було з початку війни у Відни, поволи маліє — вступають до армії чи до українського лєґіону, а богато з них вже полягло на полї війни. Тим дорозшою повинна бути та часть молодїжи, що остає ще в "цивільнім" станї, тим більше повинна цїнити її наша суспільність, бо чейже кождий розуміє, що теперішня молодїж має велике завданє на будучність — які не зложились-би полїтичні обставини по війнї. Суспільність повинна тепер звернути більшу увагу на житє молодїжи, повинна вглянути в се, що богато її примирає просто з голоду. А чи можна вимагати, щоби чоловік, котрий не має що їсти, міг займати ся научною працею!
Одиноким жерелом, з котрого побирала доси академічна молодїж підмогу, був український запомоговий комітет у Відни, котрий виплачував кождому студентови висшої школи 60 чи 64 К місячно. Мабуть мало хто подумав над тим, що 60 К місячно в сих часах, а ще у Відни, зовсїм не вистарчають на місячне удержанє, хоч-би в найпримітивнїйших границях. Треба знати, що обід в академічній кухнї (mensa academica) коштує денно 2 К 60 с., а деж снїданє, вечера і одіж?
На додаток — сего місяця названий комітет знизив підпомогу на 33 К місячно. А тимчасом дорожнеча з кождим днем нечувано збільшаєть ся — так, що велике число молодїжи є прямо в розпуцї, бо стоїть перед голодовою смертю. Суспільність певно не знає або не здає собі справи, як сильно відібють ся такі обставини на житю нашої молодїжи та на відношеню до певних кругів суспільности. І чи можна буде опісля дивувати ся, що з поміж молодїжи виходить такий малий процент людий, який є ще здібний приносити народови користи чи то на культурнім чи суспільнім полї?
Лихови треба зарадити в самім початку. Треба поважно задумати ся над сею справою, треба прийти молодїжи з помічю, увільнити її з дотеперішних обставин та подбати, щоби нею занялись покликані опікуни, яким добро молодїжи, а тим самим і цїлої суспільности справдї лежить на серци.
О. З. 