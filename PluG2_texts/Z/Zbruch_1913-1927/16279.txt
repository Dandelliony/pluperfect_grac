Містове бюро продажі зелїзничих білєтів. —  Осьвічуванє сходів по каменицях.

Містове бюро продажі зелїзничих білєтів в Коломиї. З днем 15. м. м. отворено знова в Коломиї бюро продажі білєтів їзди ц. к. державних залізниць. В бюрі сїм продаєть ся в будні дни від год. 9. до 1. і від год. 3. до 8., в недїлї і сьвята від год. 9. до 11. білєти їзди до стаций ц. к. державних зелїзниць без обмеженя, а до стаций чужих зелізниць відповідно до істнуючих тариф, по тих самих цінах як і в зелїзничих касах. Рівночасно заведено продаж білєтів їзди та експедицию пакунків і псів з пристанку Коломия Ринок до всїх стаций і пристанків коломийських льокальних зелізниць при поїздах, які курсують відповідно до потреби, а зносить ся дотеперішну експедицию а сего пристанку за оплатою в поїздї.
Осьвічуванє сходів по каменицях. У Відни рішає вчера карний суд прінціпіяльне питанє, чи сторож обовязаний також рано, перед отворенєм брами, осьвічувати сходову клітку. Конкретний случай зайшов такий, що одна особа, виїжджаючи перед 6. годиною рано до поїзду, наражена була на ушкодженє здоровля при сходженю по сходах неосьвітлених і з тої причини внесла скаргу на сторожа. Суд рішив, що згідно з віденськими приписами сходова клїтка має бути осьвітлена все тодї, коли темно, отже навіть і в день, коли на дворі густа мрака. 