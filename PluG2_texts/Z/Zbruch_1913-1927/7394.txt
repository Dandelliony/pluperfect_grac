Конець війни.

Демобілїзация.
ВІДЕНЬ. (Ткб.) Під проводом ґр. Берхтольда відбула ся вчера спільна мінїстерська рада. Взяли в нїй участь: президент кабінету ґр. Штірк і Люкач, мін. Залєський, Телєскі, Білїнський, Кробатін і командант маринарки Гавс. Мінїстер заграничних справ виголосив довше expose про заграничну ситуацию, почім розвинула ся довша дебата. В справі оцїнки ситуациї і виданих війскових запоряджень виявила ся на конференциї повна згідність поглядів.
Віддача Скутарі.
ЦЕТИНЇЯ. (Ткб.) (Урядово). Віддїл міжнародних війск, призначений до обсадженя Скутарі, від'їхав до Скутарі в силї 1000 люда на італїйських і австрийських кораблях, котрі удержують плавбу на Боянї.
ЦЕТИНІЯ. (Ткб.) (Урядово). Міжнародне війско під командою Барнея в середу о 2 гій год. попол. вмаширувало до Скутарі. Адмірала привитав короткою промовою ґен. Вечіц, на котру відповів Барней кількома словами. Потім адмірал увійшов до міста. Міжнародне війско обсадило зараз правительственні будинки, в котрих стануло залогою і обняло службу. При вмашированю до міста чорногорський віддїл віддав адміралови війскові почести. Чорногорське війско покинуло місто.
Границї Альбанїї. Local Anzeiger доносить, що амбасадори усталили вже границї полудневої Альбанїї. Греция має дістати побереже на полудне від Ксільос. Ріг Ксільос, стратеґічно дуже важний, що домінує над каналом Корфу, лишить ся при Альбанїї.
Росия в альбанській справі.
ПАРИЖ. (Ткб.) Петербурський кореспондент Temps-а. доносить, що Росия вдоволить ся вставленєм поправки до австрийсько італїйського проєкту в справі Альбанїї. Росия не буде вже обстоювати при своїм першім проєктї, себто при думцї відданя Альбанїї під зверхність султана з турецьким валїєм на чолї, але вдоволить ся коректурою пляну тридержавного союза. 