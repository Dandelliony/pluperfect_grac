◦ ◦ ◦ ◦ ◦ ◦ ◦ ◦ ◦ ◦

Поворот митрополита А. Шептицького. "Neue Lemberger Zeitung" доносить: Митрополит ґр. Андрій Шептицький, котрий понехав свою подорож до Риму, щоби не перешкодити мировій акції Ватикану, прибуде в недїлю о год. 5.35 рано на західний дворець у Відни, де його повитають українські орґанїзації. В недїлю обходить митрополит ювилей свого 25-лїтного священства.
З кругів У. С. Стрілецтва пишуть нам: Від двох лїт вдержуєть ся у Львові Захист для недужих У. С. С. Заходами Команди Станицї і д-ра Б. Овчарського, як ординуючого лїкаря, згаданий Захист вивінувано всякими уладженями, потрібними для лїченя і опіки недужих стрільцїв. Через Захист пройшло досї понад 1000 хорих, які завдяки лїкарській опінїї і печаливости Команди Станицї нинї знов здорові і дужі. Чимало з них мало нагоду доповнити або покінчити свою шкільну чи унїверситетську науку. Та ця гарна інституція дальше не буде могла відповісти своїм завданям з огляду на недостачу грошевих фондів, які вичерпали ся мимо взірцевої адмінїстрації. Кілька послїдних місяцїв Захист живе з приватних фондів одного—двох добродіїв, які не мають зайвих гроший, а жертвували на ту цїль часть своїх місячних платень, доки могли. На днях не стане і сеї помочи. Суспільно-хосенному дїлу: збереженю здоровля молодого стрілецтва, його вихованю і науцї нехай пособить суспільність, посилаю їй свої, жертви на книжочку Земельного Банку гіпотечного у Львові, Підвалє ч. 7. з допискою: на Захист У. С. С.
Йосиф Петрушевич, ем. управитель школи, властитель реальности в Новици під Калушем помер в серединї липня с. р., поражений в час шалїючої там битви ґранатом, в 87 р. житя. Покійний брав в молодім віцї як офіцир участь в австрійсько-італїйській війнї 1859 р., а відтак посвятив ся учительству і осїв на стало в Новици. Тихої і смирної вдачі, а при тім щирий, характерний і інтелїґентний позискав собі найповнійше довірє у народа доокрестних сїл і був через довгі роки їх вихователем і правдивим отцем. Його слово і ради були для тамошних людий святі. Заразом був покійний спеціялїстом в огородництві, удержував в своїм городї школу добірних щеп і ярин, а дістаючи за сю працю много признань з ріжних вистав, причинив ся до поширеня лїпшого садівництва в своїй сторонї і до піднесеня її добробиту. Так зійшов зі світа праведник, що нїколи не висував ся вперед, а за те тихо і тим ревнїйше трудив ся для своїх. Хоч час, в котрім Покійний покінчив своє житє, був для села страшний, однак вся громада зібрала ся на похорон і з щирим жалем віддала послїдну прислугу. 