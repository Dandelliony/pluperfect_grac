	
ЗВІДОМЛЕННЯ ВЕРХОВНОГО КОМАНДУВАННЯ НІМЕЦЬКИХ ЗБРОЙНИХ СИЛ
Головна Квартира Фюрера, 23 лютого 1943 р.
Верховне Командування Збройних Сил повідомляє: 
У великому зимовому бою в південній частині Східнього фронту зломилися широко задумані цілі ворога. Тому, що йому не пощастило проломитися через сильний фронт німецьких частин на східній межі Донецького фронтового терену, вів намагався оточити його, починаючи від північного заходу. Совєтські дивізії, які дійшли до нашого фронту коло Міуса, були там знищені або розбиті. Те саме сталося з совєтськими з'єднаннями, які були кинуті на південь від Харкова в напрямку до Дніпра. Їх спіткала та сама доля, яку вони хотіли приготувати німецьким арміям. Відрізані від своїх зв'язків та втиснуті зі всіх сторін німецькими дивізіями, вони розсіялися або їх знищено. Резерви, які їм надіслано, були достежені авіацією та винищувально атаковані безперервними нальотами у своїх стиснених колонах. Через те, що зараз почалася дуже мінлива погода, яка від метелиць переходить до відлиг, чим виключила на деякий час можливість великих військових операцій, ворог переніс свої намагання все більш на південь від Харкова та на середню і північну частину Східнього фронту. 
Вчора ворог атакував у багатьох місцях сильними військами кубанський мостовий причілок. Всі атаки відбито у завзятих боях з великими втратами для противника. 
В районі Дінця совєти багатьма дивізіями повторювали спроби проломитися. У тяжких та мінливих боях їх знову відбито. Між Дінцем і Дніпром панцерні і піхотні з'єднання наземної армії та зброї СС, підтримані стрімкоспадними, бойовими та штурмовими літаками, далі концентрично атакували ворога та знищили сильні совєтські бойові групи. 
На захід від Харкова і Курська та на південь від Орла ідуть дальші запеклі бої. На північний схід від Орла ворог при сильній підтримці панцерників, артилерії та штурмових літаків на широкому фронті атакував наші позиції. Атаки ворога розбилися на завзятому опорі німецьких піхотних ї моторизованих дивізій. Перед нашими становищами залишилося 55 знищених совєтських танків. 
На Волховському фронті зломився ворожий наступ на одне становище мостового причілку. На південь від Ладозького озера знову відбито ворожий наступ. Совєти атакували на одному відтинку масовими силами, але були знову криваво відбиті з тяжкими втратами; при цьому вони втратили 47 танків. 
У Північній Африці ворог новопідведеними з’єднаннями намагався здобути назад зайняті в попередні дні панівні становища. Ворога розбито з великими для нього втратами. Знищено багато танків. Кількість здобичі та полонених весь час зростає. Німецькі авіаційні частини завдали винищуючих ударів одній ворожій базі постачання в глибині Алжірського краю та становищам батарей на захід від Туніса. Вночі успішно знищено військові споруди порту Тріполі.

Головна Квартира Фюрера, 24 лютого 1943 р.
Верховне Командування Збройних Сил повідомляє: 
На кубанському мостовому причілку відбито поновлені ворожі наступи, а частково розбито ворога також на вихідних позиціях. 
На Міуському фронті большевики продовжували свої спроби проривів, згромадивши сили піхоти і панцерні частини, але не вибороли успіху. Далі на захід за Міуським фронтом в кількаденних запеклих оточуючих змаганнях знищено 4 моторизований гвардійський корпус. Серед збитих є командуючий корпусу генерал майор Данастішен; взято більш, як тисячу полонених, здобуто 44 танки і багато дотепер ще не перечисленої зброї, а також багато автомашин і приладдя. 
Між Дінцем і Дніпром частини війська і зброї СС продовжували наступальні операції проти совєтського оточувального крила, де оточили сильні ворожі частини. Совєтські спроби прориву та відтяжуючих наступів зломилися з великими втратами.
На захід від Харкова і Курська не вдалися багато ворожих наступів. Винищено поодинокі совєтські з'єднання разом з штабом однієї стрілецької дивізії. 
Оборонний бій на південь і північ від Орла триває далі. Совєтські наступаючі з'єднання мали при тому дуже тяжкі втрати. Лише на відтинку на північ від Орла при безуспішних наступах в останні 3 дні ворог залишив перед німецькими позиціями 10.000 убитими, а вчорашнього дня 47 знищених танків. 
На південний схід від Ільменського озера ворог на широкому фронті при сильній панцерній та артилерійській підтримці приступив до нових наступів. У цих боях, які ще не закінчилися, збито 37 танків; при тому з цього числа лише одна моторизована піхотна дивізія збила 32 танки. На південь від Ладозького озера після сильної артилерійської підготовки та при участі штурмових літаків також вчора відбито ворога з дуже тяжкими для нього кривавими втратами.
З'єднання авіації в тісній взаємодії з частинами війська брали участь в наступальних і оборонних боях. Тяжко влучено в скупчення частин та совєтські колони, а також постачальні комунікації у ворожому тилу. Стрімкоспадні літаки знищили споруди Мурманської залізниці і багато залізничного матеріалу біля затоки Кандалакша. Вчора в багатьох повітряних боях німецькі винищувачі збили в загальному 99 совєтських літаків, втративши лише 6 власних. Зенітна артилерія авіації збила ще 19 літаків. 
З Туніського фронту вчора повідомили лише про місцеву бойову діяльність. Німецькі з’єднання літаків стрімкоспадними і низькими нальотами розбили ворожі постачальні колони. 
Як повідомлялося у надзвичайному повідомленні, об'єднання німецьких підводних човнів на Атлантичному океані з одного сильно забезпеченого конвою потопили в дуже тяжких завзятих боях 17 кораблів на 104.000 брт. і торпедували 3 інші кораблі.

Головна Квартира Фюрера, 25 лютого 1943 р.
Верховне Командування Збройних Сил повідомляє: 
Тоді, як у південній частині Східнього фронту власні наступальні дії успішно просуваються вперед, ворог в деяких місцях середнього та північного відтинків фронту намагався дійти до успіхів продовжуваними один за одним численними масовими наступами на наші оборонні становища. 
На позиціях Міуса зломилися нові ворожі атаки. Оточений за фронтом совєтський 7 корпус гвардійської кавалерії в масі знищений, а командувач генерал Борисов з частиною його штабу взятий в полон. Бої з поодинокими залогами груп цього корпусу ще в ході. 
З'єднання наземної армії та зброї СС знаходяться в дальших успішних наступах між Дінцем і Дніпром. У завзятих боях була розбита одна совєтська панцерна армія. Одна з введених у бій ворожих груп була цілковито знищена. Сильні поєднання авіації також вчора успішно атакували маршові колони, транспорт та постачальні зв'язки совєтів. 
В околиці на захід від Харкова та Курська зломилися нові атаки ворога, проведені при підтримці панцерників.
Оборонні бої на південь і па північ від Орла з неменшим завзяттям проходили далі. Під час безуспішного продовжування масових наступів совєти знову потерпіли дуже тяжкі криваві втрати і втратили багато танків. На схід від Гжатська ворог також атакував багатьма лавами одна за одною, намагаючись досягнути успіху. Ескадрильї стрімкоспадних літаків та з'єднання бойових літаків брали участь в оборонних боях на середньому відтинку Східнього фронту. З'єднання винищувачів вступали в повітряні бої з совєтськими авіаційними з'єднаннями та досягнули на цьому відтинку без власних втрат 47 повітряних перемог. 
На південний схід від Ільменського озера ворог продовжував свої сильні атаки. У завзятих боях його відбито з великими втратами в людях і танках. Навідтинку між Волховом і Ладозьким озером та біля Ленінграда бойова діяльність вчора була меншою. Багато місцевих наступів совєтів зломилися. 
Вчора на Східньому фронті ворог втратив загалом 104 танки. Наші винищувачі збили на Далекій Півночі 5 совєтських літаків. 
На фронті Північної Африки бої місцевого значення. Швидкі німецькі бойові літаки несподіваними нальотами завдавали великих втрат моторизованим частинам ворога та з добрим успіхом атакували залізничні об'єкти в тилових районах ворога. В повітряних боях збито 6 ворожих літаків. Один власний бойовий літак не повернувся. 
Минулої ночі британські літаки безпланово скинули розривні і запалювальні бомби на деякі місцевості в північно-західній та західній Німеччині, між іншим, на Вільгельмсгафен. Населення мало втрати. Поодинокі літаки перелетіли над південною німецькою територією.

ПРОРИВ НА ВОЛЮ
Як дотеперішній перебіг подій, так і сучасний стан війни не викликають жодних сумнівів у тому, що підписання потрійного пакту було найбільшою подією нашої доби. Спілка Берлін–Рим–Токіо захитала всі політичні підвалини нашої планети. Вона знищила всі попередні військові наміри та плани союзників. Лондон, Москва та Вашінгтон були примушені відмовитись від свого плану ізолювати «злидарські нації», щоб згодом знищити кожну з них зокрема. Результатом цього було знесилення, дезорганізація, розпорошення сил і засобів ворога по всіх континентах та морях. У зв'язку з цим берлінські офіційні кола цілком влучно заявляють: „27 вересня 1940 р. (дата підписання пакту потрійного союзу) дипломатичним актом, а 8 та 11 грудня 1941 р. (дата початку війни поміж Німеччиною—Італією—Японією та США) й військовим виступом знищено міжнародне політичне становище 1914—18 рр“. Це тим більше відповідає правді, що потрійного пакту та його воєнних наслідків не можна міряти тим маштабом, яким ми досі міряли колишні союзи та коаліції. Це не тимчасове, а постійне й свідоме своєї остаточної мети співробітництво, що прагне створити новий лад на світі. Німеччина, Італія та Японія поставили собі завдання не тільки створити цей новий лад, а й утримати та забезпечити його й за майбутніх мирних часів. Німеччина, Італія та Японія почали війну не для того, щоб завоювати світ, не для проливання крові на дальніх океанах і не ради авантюри (це вони без усяких заздрощів залишають панові Рузвельтові), і тому вони не ламають сьогодні собі голови над майбутніми непереможними позиціями своїх противників.

ЗНИЩЕНО 121 СОВЄТСЬКИЙ ТАНК
БЕРЛІН. 23 лютого. Під час тяжких оборонних боїв цієї зими на південний схід від Ільменського озера гарматники одного протилетунського полку щодня мали дуже тяжкі бої з совєтськими танками. Як палаючі зза обрію на морі острови, скеровували свій вогонь протилетунські батареї на вільну територію, де наступали ворожі панцерники. Своєю хороброю діяльністю під час змагання з ворогом вони допомагали німецьким гренадерам і піонерам. 
Від початку зимової битви на території біля Ільменського озера батареї цього одного полку знищили 121 совєтський танк. З них 44 знищено лише під час завзятих боїв 15 та 16 лютого.

ВОЄННІ СПОРУДИ ЛЕНІНГРАДА ПІД ВОГНЕМ НІМЕЦЬКОЇ АРТИЛЕРІЇ
БЕРЛІН. У місті та на території пристані в Ленінграді тяжка артилерія успішно обстрілювала воєнні споруди. Спостережено великі знищення у фабриках вибухового матеріалу, складових шопах, корабельнях і комунікаційних спорудах. Ворожі батареї примушено замовчати і частково знищено.

СТАЛІНОВА БРЕХНЯ ПРО КОЛЕКТИВІЗАЦІЮ
Совєтська влада ніколи не мала громадянської відваги признатися в своїх помилках. А помилки ставилися всюди, майже на кожному кроці, й від них страждало населення Совєтського Союзу. 
Силкуючись оправдати себе в очах населення, совєтеька влада, звичайно, свою провину за постійні невдачі звалювала на якийсь сторонній чинник. Всім було ясно, що винна тільки влада, а московські верховоди не гребували жодним методом, аби тільки виправдатись перед суспільністю! 
Незадоволення селян під час проведення колективізації досягла такого напруження, що влада була змушена викручуватись, щоб зняти з себе відповідальність за вчинене зло. З цією метою совєтські офіційні джерела всіма способами намагалися доказати, що колективізація в головних засадах була продиктована міркуваннями економічного характеру. В дійсності ж колективізація була чисто політичним засобом.
Совєтська влада мала всі підстави в селянській верстві вбачати головну перешкоду до проведення своїх планів. Селянин і своєго психологією і всім укладом свого життя дуже далекий від марксизму. Він — власник.
Тому совєтська влада мусіла так змінити соціальні основи села, щоб можна було прищепити йому комунізм. Для цього й проведено колективізацію. Селянина-господаря треба було обернути в пролетаря. Треба було зруйнувати лад, створений віками. Треба було розхитати підвалини укладу селянського життя. 
З труднощами цього завдання рахувався й Ленін. У промові на з'їзді Комінтерну в 1921 році він сказав: «Треба було б знищити дрібних продуцентів, але їх не можна ані прогнати, ані приборкати». З цього й випливає більш менш терпиме ставлення влади до селян на початку 20 років. Завдання пролетаризації села було відсунуте на необмежений час. За виконання його Сталін взявся аж через кілька років. 
У колгоспі селянин губив свої питомі властивості, що відмежовували його від марксизму. Економіка не грала тут ніякої ролі. Ще всі пам'ятають розквіт сільського господарства за часів НЕП'у, коли кількість худоби та засівна площа досягли нечуваних розмірів. Ні, не в економіці треба було шукати причину силоміць проведеної колективізації. Це і був засіб чисто політичного характеру, продиктований засадами панівної в Совєтському Союзі доктрини. Побачивши все лихо, заподіяне народові колективізацією, перелякані большевики воліли сховати правдиву причину зла за ширмами економіки. 
Сталін намагався доказати, що колективізація була неминуча з причин господарського характеру. Він переконував, що в 1928 році для забезпечення хлібом червоної армії, міст, промислових центрів та районів технічних культур треба було мати 500 000.000 пудів зерна, а селянські господарства давали тільки 350.000.000. Цього невистачало, а тому прийшлося стягати недобори шляхом організованого натиску на село.
Цей аргумент Сталіна, як і багато подібних, не витримує жодної критики, — їх притягнуто за чуба. Всі, хто пережив колективізацію та колгоспний лад, знають, де схована правдива причина колективізації. Вони не забудуть злочини, що заподіяли їм стільки лиха. 
Ось чому визволення німецькою армією від большевиків селянство вважає за своє визволення та за початок нового життя.

ВЕЛИКІ ПОЖЕЖІ НА АЛЖІРСЬКІЙ ПРИСТАНІ БОНЕ
БЕРЛІН. Одно з’єднання швидких німецьких бойових літаків ополудні 9 лютого майже цілу годину без власних втрат атакувало алжірську пристань Боне. Тяжко поцілено і підпалено стоячий на пристані великий вантажник. Великі складові галі в околиці корабельної пристані після поцілень бомбами охопило вогнем. Тяжко пошкоджено вантажні споруди, склади матеріалу і складові топи.

ФРАНКОВА ЕСПАНІЯ ВИМАГАЄ ПОВЕРНЕННЯ ГІБРАЛТАРА
Еспанський філософ Ганівет писав 1900 року: „Гібралтар – це постійна образа, що її еспанці заслужили через нездатність свого уряду. Гібралтар – це сила Англії, поки Еспанія слаба, але він був би слабким місцем Англії, коли б Еспанія була сильна". Нова Еспанія, на чолі якої стоїть генерал Франко, натхненна націоналізмом. Приниження від того, що на скелі Гібралтара майорить британський піратський прапор, найболючіше відчуває еспанська молодь, яка, перемігши в боротьбі за оздоровлення власної нації, воює тепер на Східньому фронті за нову Европу. 
Теперішня Еспанія одностайно вимагає повороту замку британських піратів «цієї Скалки в еспанському тілі». Хто знає нову Еспанію, той знає також, що питання Гібралтара це питання, яке хвилює весь еспанський народ, питання, на яке пристрасно відкликаються всі еспанці. Вони одностайно і постійно заявляють, що вони не бажають відкладати вирішення цього питання ще на десятки років.

СПРИТНІСТЬ БОЛЬШЕВИЦЬКОЇ БРЕХНІ 
Цю статтю переслав до німецького пресового бюро (САД) совєтський полонений
На початку війни 3-го липня 1911 року Сталін звернувся до народів СССР та червоної армії з відозвою, в якій вимагав боротися до останньої краплини крові. Тоді він вперше назвав нас «мої приятелі». Але ми своїм очам не вірили, коли в кінці відозви прочитали: „Підпалюйте села, заводи та фабрики! Нищіть усе на шляхах нашого відступу». 
Я бачив, як палала Україна; бачив зруйновані спеціальними нищільними батальйонами машини й електричні станції. Джерело життя мирного населення — безкраї ниви було витолочено або спалено; худобу забрано з собою, сільськогосподарський реманент знищено. І все це в ім'я священного закону совєтської гуманності.
Було б великою помилкою недооцінювати силу большевицької пропаганди в СССР. Її вплив, безперечно, має велике значення. Це з'ясовується надзвичайною спритністю та гнучкістю большевицької агітації. Вона вміла найбільш злочинне поводження проти народу повертати собі на користь і підносити в бажаній собі формі. Вона вміла хитро підійти до кожної верстви населення і налякати її „жебрацьким становищем закордоном", в „країні капіталізму та фашизму". 
Ця агітація зуміла, нарешті, переконати, правда, не всіх, але великі маси інтелігенції, робітників та селян в неминучості приходу комунізму, бо «так диктують закони розвитку суспільства», діалектика життя. 
Ми, мільйони, визволені від кривавої совєтської дійсності, стоїмо перед великим завданням — звільнити себе й наших братів, які не пізнали ще правди, від отрути «большевицької гуманності», що нею нас усіх більше чи менше було отруєно. 
І коли ми принесемо їм ту правду, яку ми пізнали тепер, то тоді ні тимчасова милостиня, ні підкуп, ні масовий терор ніщо не врятує сталінську диктатуру, побудовану на кривавому, але нетривкому грунті брехні, шахрайства та провокації.

НОВІ ЯПОНСЬКІ ПОЗИЦІЇ НА НОВІЙ ГВІНЕЇ
ТОКІО. Цисарська головна квартира повідомила про уладнення нових стратегічних становищ в околиці Буни на Новій Гвінеї. Військові сили, які були на Гвадальканарі, після того, як вони виконали своє завдання, відтягнено. Ворог втратив більше, ніж 25000 вбитими і раненими, 230 літаків, З0 гармат і 25 танків.

РОЖЕВІ ТА ЧОРНІ ОКУЛЯРИ
Вже три роки Черчіль безнастанно запевняє, що англійському флоту вже не страшні німецькі і підводні човни. Але, не зважаючи на ці запевнення, кількість потоплених англійських пароплавів помітно зростає. Ми чули цей фальшивий Черчілів спів. З нього виводить, що англійський флот мав найменшу загрозу саме в тих місцях, де він зазнав найбільших втрат. Черчілеві було дуже неприємно, що член його кабінету міністрів, перший лорд британської адміраліції Александер, який в кожному разі трохи розуміється на цьому «християнському мореплавстві», впіймав британського прем'єра на брехні. На думку лорда Александера, загрозу англійському флоту „надзвичайно" збільшили три нові моменти: 
1) значно збільшений активний радіус та авіаційна зброя; 
2) надзвичайна спроможність підводних човнів та 
3) велика кількість і різноманітність способів заміновування вод. 
Хто з них двох каже правду; хворий Черчіль, чи песиміст Александер? Звичайно, в становищі, в якому опинилася Англія, намагаються дивитися на все через рожеві окуляри, як це робить Черчіль, і неохоче признають чорну дійсність, як це мусів зробити лорд Александер. Коли ж він відважився на це, то це значить, що становище Англії справді робиться невеселим. Коли він, порівнюючи сучасне становище на морі з становищем під час першої війни, не побоявся відверто признати його за значно гірше, то можна припускати, що воно справді незавидне. Німецькі збройні сили мали в цій війні успіхи під водою, на воді й у повітрі.

ЯПОНСЬКА ЧЕМНІСТЬ
Довга низка славних перемог та успіхів сповнила серця японців гордістю, але не заглушила властивого їм почуття рицарськості. При повній свідомості своєї сили й могутності японці були досі найчемнішим у світі народом. Деякі вияви чемності японець має вже в крові, вони в нього вроджені. Японська чемність має особливу, властиву тільки японцям, рису. Недавно по всій державі Тенно влаштували «тиждень чемності». При цьому можна було помітити різницю між поняттям і розумінням чемності західнього та східнього світів. 
Від початку війни праця в японських установах починається замість 9-ої о 8-й годині ранку. 
В чемності до публіки персонал при ходить до установ о 7 1/2 годині, щоб відвідувачам не доводилося довго чекати на полагодження своїх справ. Токійські школярі недавно передали військовому міністрові Тойо майже 800.000 зібраних ними журналів та газет для вояків на Китайському фронті. Міністр з урочистими церемоніями прийняв делегацію, що складалася з семисот дітей. Семилітній школяр сказав промову, під час якої генерали стояли «на позір» і уважно слухали, щоб не образити промовця. Генерал Янамото поважно відповів дітям. Він по-військовому привітав їх і службово обіцяв їм передати їхній дарунок на фронт, зазначивши, що вояки будуть цим дуже втішені. Студенти 17 вищих шкіл в Мейському університеті влаштували змагання в знанні англійської мови. На змагання треба було написати на дану тему реферат англійською мовою. Але при цьому виникло питання, чи варто так шанувати мову англійців та американців, з якими Японія саме тепер воює. Але й тут перемогла японська чемність. На змаганні в залі університету були присутні авторитетні представники професорської колегії, державної влади та суспільства. Влаштування змагань мотивували тим, що Японія веде війну політичну, бореться за існування, але було б, мовляв, нечемно супроти батьківщини Шекспіра, Байрона, Дікенса та інших англійських духовних авторитетів поширювати війну і на англійську мову. 
Японська чемність та рицарськість виявилася теж і під час від’їзду з Японії останніх представників англо-американської панівної верстви, що мусіли в китайських пристанях на Конте-Верде та Асама-Мару сісти на кораблі й виїхати до Лоренцо-Маркез. Ці люди не почули від японців ні одного образливого слова. Навпаки, японці допомагали їм знайти кращі приміщення на час очікування транспорту й зовсім не обмежували свободи їхніх рухів. Японців дуже дивувало те, що ці розпещені люди, здавалося, зовсім не розуміли поважності свого становища і не уявляли собі того, що їхній від’їзд — це ж кінець певної довгої епохи. Деякі з цих людей примирилися з таким станом і просили у японців дозволу залишитися на китайській території, заявляючи про свою лойяльність до Японії. Вони казали, що відносини на їх батьківщині здаються їм такими заплутаними, що вони не хотять туди повертатися. Безперечно, вони мали рацію.

