БІЛИЙ — БЛАКИТНИЙ — ЖОВТИЙ.
Сучасний розвиток техніки та в звязку з цим колосальне збільшення витрат енергії на земній кулі визвали швидке вичерпування запасів кам’яного вугілля у всесвіті. Ми всі добре знаємо, що ту енергію, що ми дасі вживали по всіх галузях техніки в нашому житті, нам давав переважно кам’яний вугіль. Запаси енергії, що закладені в кам’яному вугіллі при існуючому розмірі вживання неменуче будуть вичерпані років за 150-200. Тому вчені почали шукати які-небудь нові джерела енергії.
Найперше поставлено було питання, щоб яко-мога продовжити час експлоатації запасів кам’яного вугілля шляхом більш обережного та повного його використування.
Все-ж такий спосіб, як підраховано вченим, не спасає від силового голоду, не ліквідує його, а лише відсовує цей голод на кілька десятків років.
Шукання в царині природніх багацтв всесвіту як-то нафта, торф й т. и. виявили що й тут не можна знайти такого джерела енергії, щоб вона могла цілком замінити кам’яний вугіль. Цих багацтв з нафти і т. и. порівнюючи теж не досить.
Тоді вчені та техніки почали шукати нові джерела енергії. І от основними джерелами, що їх мало використувовули з’явились такі природні сили:
1) «білий вугіль» — цеб то вода, що тече й спадає по ріках, озерах, водопадах, порогах, морських хвилях.
2) «Блакитний вугіль» — сила вітру, яку досі використовували лише для млинарства та парусних кораблів.
3) «Жовтий вугіль» — сонячні проміння, що мають в себе теплову енергію в величезній кількості, й цю енергію досі ще мало вживали.
Немає нічого неможливого й в тому, що вчені гадають в недалекому майбутньому використати запаси космічної енергії, а саме внутрішню теплоту землі, обертання землі, взаємопритягання планет та инших небесних тіл, морських приливів та одливів.
ВИКОРИСТАННЯ «БІЛОГО ВУГІЛЛЯ».
Енергію, що її може давати вода есклоатують гідро-електричні станції з міцними турбінами, що рухають динамо машини й тим перетворюють енергію руху на електричну.
Що до використування сили водоспадищ мають значіння два фактора — це височіна падіння води та кількість цієї води що постійно надходить до спаду.
Найбільші в світі джерела водяної енергі’ є водопади: Ніягара в Північній Америці, Парана в Південній Америці, ДніпровЬські пороги, Вікторія в Південній Африці. Міць цих водоспадищ може дати: Ніягара в 3.300.000 кінських сил, Парана — 2.600.000 сил, Дніпровські пороги — 300.000 сил, Вікторія — 215.000 сил. Як у нас вже друкувалося — Дніпро біля порогів (коли його буде використано за силу, що даватиме електрику), зможе давати 1 мільярд 20 мілйонів кіловат годин. І ось підрахуйте самі скільки даватиме Ніягара, коли вона міцніша за Дніпро в 11 разів.
Крім Дніпра в нашому Радянському Союзові ще є одне велике джерело водяної енергії що її вже незабаром буде використано, бо вже закінчується на річці Волхов будова електростації «Волховстрой». Ця станція даватиме Ленінградові 50.000 кіловат (68.000 кінських сил).
Це тепер саме в Англії та Німеччині провадять спроби що-до вживання морських хвиль, приливів й одливів теж яко енергію. Спроби закінчилися дуже вдало й почали вже будувати велику на 500.000 сил електростанцію на західному березі Англії в гирлі річки Северн.
Але-ж не тільки ці великі водоспадища та річки можна експлоатувати. По всенькому світі є досить джерел «Білого вугілля» ріжноманітної міці. По багатьох місцях нашої країни та за кордоном встановлено велику кількість електростанцій, що рухає їх вода й ці станції в свою чергу рухають машини невеликих заводів, освітлюють міста, села і т. и.
ПРО «БЛАКИТНЕ ВУГІЛЛЯ.
Тут особливо нового нічого не зроблено й не вигадано. Млини-вітряки, парусні кораблі — це поки-що все де можна працювати на «блакитному вугіллі».
Але слід нагадати, що й в повітрі шукають джерело енергії. В цієї галузі поки-що є тільки один новий винахід. Це корабель Флетнера, німецького інженера. Такий корабель може плисти за допомогою вітру без парусів. При доброму вітрі він може йти зі швидкістю біля 20 кілометрів на годину, а то й більше. Зараз є думка того-ж таки приладдя, що їм рушить корабель вжити в справі повітроплавства. Думають встановити башту Флетнера на «Цепенілі» — дирижаблі й користуватись вітром у тих випадках, коли буде можливо. Цим буде зберігатися мотори дирижабля й паливо.
Принцип башти Флетнера в тому, що вітер, обертаючи її рушить через машинну передачу гребного гвинта. Ця башта зветься: ротор.
ЗА «ЖОВТИЙ ВУГІЛЬ».
«Жовтий вугіль» — сонячні проміння ще мало вживаються яко джерело енергії. Тільки останніми роками інженери та вчені фізики почали переводити спроби перетворення сонячного проміння в енергію. Наслідки є гарні. У де-яких країнах вже збудовано двигунів за допомогою сонця. Правда, ці двигуни ще невеличкої сили, але це є перші кроки, ще невеличкої сили, але це є перші кроки, користування «жовтого вугілля».
З усього наведеного нами видко, що людність всесвіту не марнує часу й іде шляхом швидкого розвитку нових джерел енергії, що задовольнятимуть всі потреби в житті протягом багатьох потягом багатьох сотен мільйонів років.
