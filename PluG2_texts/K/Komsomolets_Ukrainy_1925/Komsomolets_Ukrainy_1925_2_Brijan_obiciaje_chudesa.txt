Новий французький уряд Бріяна виголосив у парламенті свій програм. Він зазначив, що становище Франції тяжке, але його можна виправити. Щоби забезпечити нормальний розвиток господарства, уряд запропонує заходи «що дозволять сплатити за короткий термін (!) усі операції скарбниці» — цеб-то, розплатитися з найближчими боргами. Які чудодійні засоби до цього винайшов уряд — поки що не відомо.
Франція буде провадити далі переговори про борги з Англією та Америкою сподіваючись, що вони «візьмуть на увагу тяжкий стан Франції і допоможуть їй підняти франк». Очевидячки Бріян знову буде просити позики.
Що ж до - війни в Сирії та Мароко, то уряд сподівається найближчим часом придушити повстання проти Франції і тоді, запропонувати зменшити військові витрати.
Негайно вслід за цим програмом, як завжди ліберальної фразеології, уряд вимагав дозволити йому випустити папірові гроші на 7 з половиною мільярдів франків.
Через це обговорення програму уряду було відкладено. Соціялісти вже вирішили голосувати проти проєктів Бріяна.
