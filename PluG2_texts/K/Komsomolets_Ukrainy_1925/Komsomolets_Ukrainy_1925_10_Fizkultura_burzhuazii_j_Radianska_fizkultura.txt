Фізична культура — могутній засіб класової боротьби й це чудово обраховує буржуазія всього світу.
Тоді, як у нас, в Радянському Союзі, фізичка культура має на меті не тільки підготовити міцних й мужніх бойців, але й взагалі оздоровити робітничу класу й селянство, доводячи до мінімуму шкідливі наслідки ріжних професій, — за кордоном, де керуючу ролю в фізкультурі захопила буржуазія, вона використовує її, як спосіб одхилити й загаяти зріст класової свідомости.
Більшість спорт. клубів існує на кошти капіталістів, так, наприклад, величезний фабричний клуб електричної компанії в Чикаго, що нараховує до 28.000 робітників і 12.000 селян, утворений на кошти компанії. Зрозуміло, що капіталісти не витрачають грошей аби-як. Не треба далеко шукати прикладів: чеські соколи ведуть боротьбу з повстанцями; німецькі спортивні товариства стали фашистськими штабами; італійські клуби — осередок і підтримка фашизму; норвезькі — формують загони штрейкбрехерів і т. д., й т. д.
Погляньмо, який є спорт буржуазії та як вона його розуміє.
Візьмемо для початку популярний американський футбол — неможливо грубу гру, що дає волю звірячим інстинктам грачів і глядачів. М’яча в цій грі можна однімати не тільки ногами, але й руками, можна навіть хапати за ноги того, хто біжить з м’ячем.
Сотні знівечених, десятки забитих...
Не менш популярний за кордоном бокс — цей «культурний» спосіб мордобиття. Зустрічи славнозвісних боксерів збирають до 100.000 глядачів. Тут певна мета: так «стусонути» свого супротивника, щоб він упав непритомний, не міг підвестись, поки байдужий суддя буде рахувати 10 секунд.
Бій биків, бій півнів, перегони собак, змагання в плавбі, у Парижу улаштовують що-року наприкінці грудня — в крижаній воді річки Сени. Учасники для дешевої слави ризикують своїм здоров’ям. Хіба це не потворне перекручення фізкультури, хіба це не кривляння буржуазного спорту?
Друга негативна риса — професіоналізм. За кордоном існують клуби, команди, зложені виключно зі славнозвісних представників того чи иншого спорту. Ці дармоїди нічого більш не роблять, як тільки: тренірувитись, їсти, потять виступати й одержувати за це гроші. Правда, що лише найбільш «славнозвісні» одержують великі гроші, а дрібнота животіє. Професіонали мають свою спілку й навіть страйкують для поліпшення свого матеріяльного стану. Цікаві ставки професіональних чемпіонів: крім утримання, вони одержують за матч иноді до 15.000 карб.
Такий буржуазний спорт.
Але колесо історії, хоч і поволі, а все рухається вперед. Скрізь народжуються свої робітничі гуртки, вони об’єднуються у робітничі спортивні спілки, відмежовуються від буржуазії й угодовців з «робітничого» Люцернського спортивного інтернаціоналу.
Міцніє авторитет Червоного Інтернаціоналу. Лави його зростають. На досвіді радянської фізкультури будується міжнародня класова фізкультура.
