БЮРО ЗАЛЕДАЧИЛОСЬ.
(С Запоріжжя, на Прилуччині).
Був і в нас комсомольський осередок, як у людей, а тепер зледачив. А чого, — мабудь тому, що з поганих керовників бюро складається. Воно нічого не робить і завжди на зборах стоїть питання про виключення кого небудь з комсомолу за недисциплінованість.
А насправді так і саме бюро не дисципліноване. Ото, дивись, загадує, щоб тоді-то зібралися на збори. Сходяться комсомольці, приходять навіть за 3 версти. А секретар каже:
«Е, товариші, зборів я сьогодні не думаю відкривати, якось немає настрію... Тай без них обійдемося.. Можна йти до дому».
І хлопці розходяться...
Треба сказати, що досі в комсомолі тільки «фізкультурою» і займаються. Зійдуться ото хлопці до клубу та й давай боротися. Летять догори ногами й ослони, й стільці, аж стіни двигтять. А звідціля прямою стежкою мандрують на досвітки «просвіщатися».
Инколи бувають і збори, але на них більш як 10-14 душ не збирається. Політчиток не буває ніколи.
Треба районові подбати, щоб вивести це ненормальне становище.
