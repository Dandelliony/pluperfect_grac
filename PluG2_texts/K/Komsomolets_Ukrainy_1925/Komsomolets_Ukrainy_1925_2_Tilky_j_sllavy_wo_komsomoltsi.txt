Наш осередок ЛКСМУ зорганізувався весною цього року з ініціятиви райкому. До осередку вступили переважно батраки та бідняки. З початку було 14 комсомольців, а тепер лишилося тільки 8 душ, бо решту було виключено за негарне поводження.
Роботи в осередкові як на початку не було то й досі немає. Хлопці гуляють у карти, на зборах тільки лаються й цим відбивають від себе прихильність молоді. Ніякої участи в громадській роботі не приймають, не до яких організацій не вступили. Парубкують собі хлопці та й тільки. А що до авторитету, то й згадувати нема чого.
А треба хлопцям узятися за діло, щоб бути справжніми комсомольцями.
