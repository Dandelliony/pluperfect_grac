На засіданні з’їзду 28 грудня виступила з привітанням т. Клара Цеткін. «Я принесла вам гаряче привітання від усіх комуністів Німеччини (оплески). Не тільки від комуністів, а й від усіх робітників і робітниць великих і малих міст Німеччини — Хемніца, Берліна та инших. Скрізь на великих зібраннях старі чоловіки й жінки, повні життя й енергії юнаки й діти казали мені: коли ти повернешся туди до Москви, скажи їм, що ми навчилися любити їх, що ми навчилися слідкувати за будівництвом радянської республіки, що ми мріємо й учимося йти їхнім шляхом. Та ізоляція, той мур брехні, що оточував російську компартію, зруйновані. Мудра політика Томського, проведення тактики єдности профспілок, наближення спілки англо-радянських профспілок і велика кількість делегацій робітників, що йдуть сюди — все це сприяє тому, щоб зникла брехня навколо компартії СРСР.
3 глибокою тривогою й цікавістю стежили ми за вашим з’їздом і за дискусією, бо кругом з’їзду почалася гра в розкол. Ми стежили за дискусією не тому тільки, що доля РКП є наша доля, але й тому, що компартії Заходу дуже молоді, вони не мають досвіду і ви для нас зразок, на вас вчаться молоді партії Комінтерну шикувати свої залізні лави. І найменша гра, найменша тінь розколу являє собою колосальну небезпеку і перш за все для німецької компартії.
Ось чому, товариші, ми прислухалися з особливою тривогою до тої дискусії, що тут почалася. Але при цій тривозі, — говорить Цеткін, у мене й моїх товаришів немає й тіні сумніву в тому, що залізна єдність РКП не буде порушена. Ми знаємо, що єдність партії буде збережено і в цьому мене переконали виступи ленінградських робітників, що з цієї трибуни сьогодні говорили про єдність.
