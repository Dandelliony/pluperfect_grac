Я ставлю собі перше питання — що означає співдоповідь тов. Зінов’єва і його щойно оголошений останній маніфест (голоси: «правильно»)? Що означає те, що тов. Зінов’єв разом з групою товаришів з Центрального Комітету партії і з групою Ленінградської делегації визнав за потрібне виступити з окремою співдоповіддю й розвивати особливий погляд? Чи це означає, що тов. Зінов’єв, Каменев та инші хочуть розгорнути свою иншу, особливу політичну лінію, особливу політичну платформу перед нашою партією? Скільки б ви не пробували уважно розібратись у цих питаннях, як б ви не намагались сполучити, властиво кажучи, дуже малосполучимі промови, починаючи з промови тов. Бадаєва і до промов т. т. Зінов’єва та Сокольникова, ви не матимете єдиної, будь-якої особливої політичної лінії.
Треба поставити питання так: чи не є, однак, окремі думки, шматочки думок, що їх тут виставлено, такими шматочками, що повинні поправити основну лінію партії? Можливо, виступи нової опозиції продиктовані добрим наміром оборонити, скажемо, загалом правильну лінію партії від окремих помилок та збочень від ленінізму?
Мені здається, що і з цього боку у товаришів, що виступили з особливим докладом і об’єдналися тут на партійному з’їздові в невеличку опозицію до партії та до з’їзду, — мені думається, у них не вийшло нічого ідейно-суцільного і нічого єдиного, а на ділі вийшло прямо протилежне.
Так ось, коли справа йде про оборону ленінізму, ми всі тут єдині і всякі помилки тут ми повинні виправляти і виправлятимем.
Але, коли в нас в одній компанії знаходяться товариші, що вказують на окремі помилки, і що на --- свої помилкові --- прикрити свої значно більші помилки та справжні відступи від Ленінської політики партії, — то це, товариші, примушує нас серйозно задуматись і давати таким спробам рішучу відсіч.
В союзі з середняком переможемо куркульську небезпеку.
Тепер я перехожу до основних питань, що цікавили наш партійний з’їзд. Перше питання — про нашу політику на селі — селянське питання. Тут, мені здається, найпослідовніше й найповніше висловив свої погляди тов. Каменев і притім виявив цілковиту неправильність цих поглядів, поскільки він тут протиставляв свою думку тим поглядам що їх обороняв тов. Сталін у політвідчиті на партійному з’їзді. Які два ухили наша партія зазначила на жовтневому пленумі ЦК і проти яких партія повинна боротися? Партія зазначила два основних ухали: саме — ухил, що виходять з недооцінки необхідности НЕП’а для розвитку радянської держави в сучасних умовах, і ухил, що виходить з недооцінки негативних рис НЕП’а. Далі ЦК на жовтневому пленумі встановив, що з цих двох основних ухилів, з цих двох неправильностей походять помилкові погляди, як питання про ролю середняка в сучасних умовах і про відношення до куркуля та бідноти. Проти обох ухилів треба боротися, але до боротьби з одним з цих ухилів партія підготовлена більше, ніж до боротьби проти другого ухилу.
Тов. Сталін притім казав, що з цих двох ухилів — недооцінки куркулівської небезпеки й недооцінки ролі середняка в наших умова — ми повинні сконцентрувати огонь тепер на другому ухилі. Чим це пояснюється? Звідки це виходить? Мені думається, це виходить з тих дійсно основних політичних завдань, що їх нині перед нашою партією поставлено, що їх партія хоче вирішити, але що їх вона ще не вирішила. Нам кажуть, не можна недооцінювати в сучасних умовах негативних рис НЕП’а. Але хто ж недооцінює цього у керовничих органах партії? Мені здається, ніхто цього не довів і довести не може. Ми питаємо, в чім полягають ваші нові заходи, нові пропозиції для боротьби з цими негативними впливами НЕП’а? Чи пропонуєте ви будь-які нові заходи, що збільшили б нашу боротьбу з негативними впливами НЕП’а? Ні, ніяких нових заходів нам не пропонують.
Але як що ми не бачимо труднощів, як що ми не досить звертаємо уваги на негативні сторони НЕП’а, то які ж нам зазначали й особливо підкреслювали негативні сторони НЕП’а? Найбільш уваги звертають на питання про куркуля й питання про значне число бідноти в нашій країні. Але коли ми підходимо до питання про небезпеку куркуля в нашій країні, ми повинні все ж поставити собі питання: що таке куркуль, де він є, яка його чисельність, яка удільна його вага в нашій країні?
В Центральному Комітеті партії в цьому питанні ми добалакались. В нашій країні удільна вага куркуля в сучасних умовах міряється так — 3-4% сільського населення не більше. В нашій країні, разом з тим, є значне число бідноти. Тов. Зінов’єв у своєму співдокладі заявив, що Молотов наводив ув одному докладі цифри про 40-45% бідноти в нашій країні. Я гадаю, що загалом ця цифра правильна і ця кількість бідноти дійсно є в нашій країні. Але, товариші, як що ми повинні підкреслювати, як що ми повинні збільшувати роботу організацій бідноти в нашім селі, як що ми з цього боку робимо ще мало і як що все це правильно, то з другого боку, не слід забувати, що перед нами зараз головне питання не в тім, щоб зламати небезпеку (що зростає) впливу 3-4% куркулівства на селі, що наче б то загрожує радянській владі, перед нами тепер головні труднощі в тім, як підійти та як організувати і згуртувати навколо себе основну масу села.
Як би ми не ставили питання про село тепер — центральним питанням партії нині є завдання організувати бідноту та середняків навколо нашої партії. І ми мусимо на питання про те, чи ведемо ми середняка за собою, без ілюзії відповісти поки негативно. Нині середняка ми за собою по-справжньому не ведемо.
Це завдання ми поставили, це завдання ми тепер тільки починаємо здійснювати — завдання об’єднати середняків та бідноту навколо нашої партії; але це завдання виконується в нас ще слабо і через те воно є найважливішим, але й найтяжчим центральним завданням роботи нашої на селі.
Чи можемо ми надіятись, що з цим завданням управимось? Я гадаю, що ми можем на це надіятись. Ми вже чимало зробили у справі організації наймитів на селі. За цей час батрацька організація помітно збільшилась. Всеробітземліс цій роботі присвячує тепер значно більше уваги. Партія помагала й помагатиме цій роботі. Але нині треба значно серйозніше взятися за справу організації бідноти і дійсно зробити її політично-організованою підпорою нашої партії на селі.
Відірвати середняка від куркуля, згуртувати навколо нас бідноту і, разом з тим, створити союз незаможника й середняка проти куркуля, — в цім центральне завдання. Його ми вирішуємо ще не зовсім добре, воно, нам здається, далеко ще не продумане і саме на цім ми повинні тепер зосередити нашу головну увагу. По цьому шляху партія повинна піти нині яко мога твердіше. І через те ті товариші, що замісць того, щоб вирішити, як в умовах по цьому шляху партія повинна піти нині яко мога твердіше. І через те ті товариші, що замісць того, щоб вирішити, як в умовах НЕП’а підійти нам до соціялістичного будівництва на селі, кричать нам тільки про куркулівську небезпеку, ці товариші нині центрального завдання на селі, властиво, не бачуть. Роздуванням куркулівської небезпеки, своєю панікою перед нею, вони затаюють своє невір’я у справу соціялістичного будівництва в нашій селянській країні. Не можна вдаватися в паніку перед труднощами цих нових завдань, що повстали перед партією, треба взятися їх розвязувати, перемагати всі труднощі на цьому шляху. А для цього нам і потрібний ленінський «міцний союз» з середняком. Через те то ми так уперто боремося проти недооцінки ролі середняка, цієї, за Леніним, центральної постати у хліборобстві.
Опозиція не вірить у соціялістичне будівництво.
Тепер товариші, питання про держкапіталізм. Тут були спроби звести це питання до старої суперечки, що була між тов. Леніним та тов. Бухаріним. Ці спроби, звичайно неправильні. Тепер іде справа не про ті речі, що були суперечливими між Бухаріним та Леніним, де-кілька років тому. Тепер іде дискусія про держкапіталізм у звязку з найактуальнішими питаннями соціялістичного будівництва, — основою якого була, є і може бути тільки наша велико-державна промисловість.
В чім тут справа? А в тім, що окремі товариші, в нашій партії саме в цьому питанні, знов таки прикриваючись вивіскою «великого» будівництва, не помічають того, що тепер наші завдання у цій галузі насамперед — завдання соціялістичного будівництва.
І як що ми підходимо до цього завдання, завдання соціялістичного будівництва — зрозуміло, ми повинні підійти до питання: де ж у нас елементи соціялізму в нашій економіці? Чи є вони? Так, є. Запорукою цього є державна промисловість радянської держави, що де далі міцніє. Що ж нам кажуть окремі товариші? Візьміть статтю Залуцького: «О звенових організаторах». Він називає нашу промисловість держкапіталізмом. Як що візьмемо промову тов. Євдокимова на Московсько-Нарвській районній конференції, — то й там промисловість зветься держкапіталізм. Як що ми візьмемо статті тов. Сафарова, то й там плутанина між держпромисловістю та держкапіталізмом.
Як що візьмемо промову тов. Сокольнікова на партійному з’їзді, то й тут не тільки держпромисловість, а й держтранспорт, держбанк а й увесь зовнішторг — все це оповіщено держкапіталізмом.
Як що, нарешті, візьмемо промову т. Зінов’єва, що стоїть на чолі нової опозиції, що він казав тут у цьому питанні у своєму співдокладі? Він доводив, що наша «система» економіки тепер, господарчий «лад» у радянській державі, цей лад — державний капіталізм, система — держкапіталістична. Він намагався всякими непереконливими посиланнями на Леніна, на своє Зінов’євське тлумачення Леніна довести, що система і лад нашої економіки, це є лад державно-капіталістичний, що ця система — система держкапіталізму. Тут явна і небезпечна помилка вже навіч, але й тут ми можемо знов зазначити, що товариші з опозиції на ділі вже дали відбой.
Голе гасло рівности — демагогія.
Далі питання про рівність. Тов. Зінов’єв зупинявся на цьому питанні і казав, що він обстоює правильність своїх поглядів у цьому питанні. Тут у тов. Зінов’єва величезна принципіяльна й політична помилка. Не дарма партія застерігала від зловживання гаслом рівности. Не дарма ж ніхто инший, як Ленін, що дійсно був керовником народніх мас, у справі боротьби за комуністичну рівність, не дарма ж він казав про шкідливість омани гаслами волі та рівности в наших умовах.
Ще одне. Ми повинні пам’ятати, що коли викидається гасло для народу, що включає дві класи робітництво й селянство — ми повинні говорити про це гасло, як про гасло, що веде до соціялізму, як про гасло, що веде до знищення клас. Як що казати взагалі про рівність, то це гасло, припустім, в очах робітництва знаходить тлумачення соціалістичне, а в дрібно-буржуазних масах, у селян, воно може знайти инше тлумачення, дрібно-буржуазне тлумачення, — наприклад в розумінні рівности двох основних сучасних клас. А що тоді залишиться від диктатури пролетаріяту, що ми її обороняємо?
Через те, то в даних умовах, це гасло нині, в тій непевній, двозначній формі, як його виставив тов. Зінов’єв, у першій редакції «Філософії епохи», — було гаслом помилковим і шкідливим. Зовсім неправильно казати тепер, що це гасло хтось пробує заборонити в нашій партії. Це — демагогічне тлумачення тієї правильної позиції, що на ній стояв ЦК в цьому питанні.
Нарешті, те, що торкається нашої партії. Тут мало обговорювалось справу регулювання росту нашої партії, але це питання має для партії величезне значіння. Минула помилка Саркіса була в тім, що він не дооцінював ролі партії, як авангарду, а з другого боку, пробував відмахнутися від найважливішого в наших умовах питання, яке полягає в тім, що навколо партії повинні бути масові організації, що виховують широкі маси позапартійних робітників і виховують у цих організаціях позапартійний пролетарський актив. Партія-ж повинна лишатися міцно організованим авангардом робітництва.
Але, ось, товариші, як на Ленінградській конференції висловився з цього приводу ніхто инший, як тов. Зінов’єв. Він казав, у звязку з питанням залучення до партії нових робітників, ось що: «Для нас кінець кінцем, важлива не тільки і не стільки формальна ознака приналежности до організації, скільки справжнє відношення робітників до нашої партії». Ось та формула, якої, мені здається, до наших більшовицьких поглядів ніяк не можна віднести. Це — теж розпливчаста, нечітка, не більшовицька постановка питання про те, що таке партія, як ми повинні будувати партію. Це та ж розпливчаста лінія на розбухання партії, що її висловив тов. Саркіс і підтримали де-які ленінградські товариші.
Демократизм навиверт.
Тепер, товариші, відносно демократизму. Тов. Зінов’єв виступив з особливим «маніфестом», за який він, я думаю, здобуде назву «Григорія Милостивого», бо тут обіцяні всякі милості для всіх груп і течій, для всякого обговорення внутріпартійних дискусій. Очевидно, треба було тов. Зінов’єву трохи раніш опинитися в меншості і, можливо, ми мали б ще раніш такий же «маніфест». Але, товариші, час тягся досить поволі і обіцянки «милостей», виходять тільки тепер. А коли ми візьмемо й перевіримо, як на ділі тов. Зінов’єв та инші керовники Ленінградської організації проводять демократизм, то я думаю, тут у нас вийде чимала невідповідність між «маніфестом» та ділом.
Ось такий приклад, як вибори на партійний з’їзд. Ви знаєте, як відбувалися останній раз ці вибори в Ленінграді. Ви чули, як «демократично» розмовляв тов. Зінов’єв з тов. Комаровим перед тим, як почалися вибори на партійний з’їзд. Потрібно було, адже, особливо викликати тов. Комарова для спеціяльної розмови в кабінеті тов. Зінов’єва, до йому зроблено пропозицію: або виступити за погляд тов. Зінов’єва і більшости конференції, або з ним, з тов. Комаровим, зроблено буде дуже не демократично.
Іще приклад «демократизму» в Ленінградській організації. Протягом кількох день партійний комітет Виборзького району домагався скликати партійний актив Виборзького району. Губком цього не дозволяв. В чім річ? Районний комітет Виборзького району — стара більшовицька фортеця, що має виключні заслуги у всій славній історії Ленінградської партійної організації, робить спробу зібрати партійний актив — для чого б ви думали? Щоб ухвалити привітання 14-му партз’їздові. А ось Губерніяльний Комітет Ленінграду вважав це за недоцільне, і пропонував відкласти ці збори активу. Це ще приклад того, як демократично, за найновішими демократичними методами, роблять тов. Зінов’єв та бюро Губкому останніми часами.
І ось, товариші, я звернувся б тепер до самої ленінградської делегації на з’їзді. Ми сьогодні вислухали від тов. Зінов’єва цілий маніфест партійних «вольностей». Чи обговорювалося цей маніфест заздалегідь бодай на цій ось делегації, що прибула сюди від Ленінграду? А чи обговорювала Ленінградська організація ті пропозиції, що їх від її імени сьогодні пропонувалось партійному з’їздові, хоча б у порядкові мінімальної демократії? Обговорювалось, чи ні? Не чути щось голосів. Очевидно, ні. (Оплески, голос: «Вони мовчать»). Очевидно, товариші, ми не гаразд розуміємо партійну демократію, у Ленінграді її розуміють, очевидно, на свій кшталт. Але дозвольте, товариші, вас запитати: сьогодні від вашого імени співдокладач вніс новий маніфест, а чи чув до цього моменту про цей маніфест ленінградський пролетаріят бодай у порядкові партійної інформації, у порядкові мінімальної демократії?
Чи знала щось про нові пропозиції тов. Зінов’єва, що їх подається з’їздові, ленінградська партійна організація, робітники «Красного Путиловця», робітники «Більшовика», Балтійського заводу, «Красного треугольника» та инших. Я думаю, не знали й не чули, не думали й не гадали. Але це ж — свого роду демократія. Така демократія по обов’язку, така демократія по примусу, така і демократія нещира, непослідовна, фальшива, що її од вас тут пропонується. (Оплески. Сміх. Шум).
Нарешті, питання про саму ленінградську організацію. Яким же чином вийшла, ця небувала подія на партійному з’їзді, що одна з кращих пролетарських партійних організацій, і саме Ленінградська намагається протиставити себе більшості з’їзду й намагається вперше в історії більшовицької партії відограти ролю внутріпартійної опозиції. Чи не є це, товариші, таким моментом, до якого партія дійсно повинна поставитись найсерйозніше? Ленінградська організація, очевидно, виявляє і де-які настрої де-якої частини робітництва, яка ще не досить близько підійшла до всіх основних питань, поставлених теперішньою епохою революції перед партією, яка особливо зупиняється перед труднощами соціялістичного будівництва в нашім сучаснім селі.
Нам особливо болюча поведінка ленінградської делегації на з’їзді. Але, товариші, ось факт, що повинен показати, що і в Ленінграді справа грунтовно починає мінятись. Не далі, як учора, Виборзький районний комітет партії все ж скликав збори партійного активу в цьому районі. Вчора відбулись збори і партійного активу Виборзького району у складі 400 душ. І ці збори партійного активу Виборзького району ухвалили гаряче привітання 14-ому партійному з’їздові (оплески, шум з боку Ленінградської делегації) і небажання твердої певности того, що делегація Ленінградської організації приєднається до думки всієї партії, всього з’їзду. (Довгі оплески всього з’їзду, шум з боку Ленінградської делегації).
Товариші, збори активу Виборзького району, що відбулись учора, цілком ухвалили лінію ЦК та 14-го партійного з’їзду і винесли побажання, щоб ленінградська делегація на з’їзді безоговорочно приєдналась до величезної більшости нашого з’їзду. Крім того, ці ж збори активу Виборзького району шлють до нас, на 14-й партз’їзд, делегацію висловити цю свою думку тут (оплески, голоси: «правильно»).
Ми бачимо, отже, що і в Ленінградській організації ростуть голоси, які безоговорочно визнають, що партія стоїть на правильній позиції, що наш партійний з’їзд іде по правильному шляху. В нас нема сумніву, що вся Ленінградська організація, слідом за Виборзьким районом піде по тому ж шляху, приєднається до всіх його постанов і здійснюватиме їх так само, як і кожний з нас, як і кожний з комуністів у всякій організації. (Оплески, голоси: «правильно»).
З’їзд жде, з’їзд хоче, з’їзд надіється, з’їзд певний, що Ленінградська організація в цілому, вся, як одна, перемагаючи вагання окремих товаришів, перемагаючи непевність перед величезними труднощами серед окремих частин робітництва, піде по тому шляху, по якому йде партія, по якому йде наш партійний з’їзд. (Оплески. Всі встають, крім товаришів ленінградців).
