Основним моментом, що визначає завдання профспілок у всіх галузях нашої роботи, є дуже швидкий розвиток нашої промисловости. Робочі сили невпинно збільшуються, матеріяльний стан країни кращає, й разом з цим зростає політична активність робітничого класу та її вимоги.
ВИХОВАТИ НОВІ ЛАВИ РОБІТНИКІВ.
Які ж завдання профспілок тепер? Профспілки повинні бути школою, в якій робітничий клас вивчатиме господарче будівництво й підвищуватиме свій культурний рівень Звичайно, ніяких нових завдань профспілки тепер не мають перед-собою; вони повинні лише з новими силами взятися до розвязання старих завдань, що їх досить виявив ХІ-й з’їзд.
Ми бачимо по фабриках та заводах все нових робітників. Є багато підлітків і молоди, що вперше приходять до заводу. Ця група не знає всього жаху царату та капіталістичного визиску й не виварилася в казані громадянської війни. Розуміється, що найбільшу увагу профспілки повинні звернути на виховання, перевиховання цього сирого поповнення нашої промисловости.
ОХОПЛЕННЯ РОБІТНИКІВ ЩЕ НЕДОСТАТНЄ.
З жовтня 1924 року до жовтня 1925 року число робітників на Україні збільшилося на 200.000 чоловіка. Зросло, звичайно й число членів профспілок. У виробничих спілках на 1 жовтня 1924 року в нас було 578.490 чоловіка, а тепер маємо 645.414 чоловіка. Спілка Всеробітземліс, наприклад, зросла з 74.000 до 155.000 чоловіка. Разом на 1-ше жовтня 1924 року ми мали 1.244.100 чоловіка, тепер маємо 1.463.673 чоловіка.
Не зважаючи на зріст численности профспілок, вони охоплюють далеко ще не всіх робітників. Є в нас такі підприємства, що мають 18-20.000 робітників і в яких майже 5.000 робітників — не члени профспілки. Це є найнегативніше явище в роботі наших профспілок.
Другий момент, на який треба звернути велику увагу — охоплення пролетаріяту кустарної промисловости та приватніх підприємств. Тепер профспілки охоплюють 53.833 робітників, що працюють у приватній промисловості, Це ні в якому разі не можна визнати задовольняючим. Взагалі на Україні не менш від 105.000 таких робітників.
Як профспілки ставляться до кустарів? 6-й з’їзд профспілок висловився, що профспілки не повинні провадити ніякої роботи серед кустарів, тілько 14-а партконференція зазначила помилковість цього відношення до кустарів. Усю що величезну армію ми не можемо випускати з-під нашого впливу.
ВТЯГТИ ФАХІВЦІВ У ПРОФРОБОТУ.
Не менш важливим є наше завдання що-до інженерно-технічної частини наших членів профспілок. У нашій системі соціялістичного господарства інженери й техніки — це організатори та керовники виробництва, що працюють під доглядом партії, профспілки та цілого робітничого класу. Ми повинні знищити ті ненормальні взаємовідносини між робітниками та інженерами, що залишилися, як спадщина капіталістичної системи. Інженерів і техніків у профспілках України є 17.848 чоловіка. Що зробили ми, щоб притягти їх до професійної та громадської роботи? Треба визнати, що зроблено дуже мало, майже нічого. А це, безумовно, шкідливо відбивається на нашому виробництві. Треба напружити всі сили, щоб втягти наших фахівців до активної профроботи. Треба зробити все можливе, щоб вони наблизилися до фабзавкомів, осередків, комсомолу та жінвідділу.
РОБОТА НА СЕЛІ.
Наша робота на селі головним чином провадиться через спілки Робітземлісу, цукровиків то-що. Робота цих спілок повинна виходити поза рямці спілчанської діяльности, вона повинна охоплювати всі сторони життя й побуту селянських мас. Для цього в цих спілках і в першу чергу в Робітземлісі треба утворити міцний осередок профактиву, що був-би провідником наших ідей та наших заходів у справі зміцнення змички міста з селом. Тут далеко не все гаразд. Всеробітземліс не знає, навіть, скільки наймитів має він та хто ті наймити, що вона охоплює. Ми повинні допомогти Всеробтземлісові втягти наймитів. З другого боку ми не повинні припустити, щоб Всеробітземліс зріс більше од виробничих спілок.
Ми повинні також зміцнити наше відношення до невиробничих спілок. Ми досі на них звертали за-мало уваги. Тепер учителі, лікарі, та инші, переконалися, що тілько Радянська влада та Компартія захищають Інтереси широких трудящих мас. З свого боку ми повинні утворити таку атмосферу, щоб вони ще тісніше звязалися з усім пролетаріятом. І ми це зробимо.
Тепер про робітничу демократію. Розуміється, що провадячи робітничу демократію ми не повинні ані на хвилину зменшувати керовництво партії робітничим класом.
Основним гаслом робітничої демократії повинно бути: «Жодного члена профспілки по за профспіланською роботою». Разом з цим треба застерегти профспілки від одного, дуже шкідливого, явища. Профспілки не повинні пасти задніх у настрію робітничих мас, не повинні підпадати під вплив місцевих групових інтересів.
КЕРУВАТИ, АЛЕ НЕ ЗАСТУПАТИ ПРОФСПІЛКИ.
У керовництві партії профспілками є багато хиб. Треба твердо встановити, що в нас немає ніякої специфічної профспілчанської політики. У нас є єдина політика партії, а тому керовництво партії необхідне. Але є випадки, коли парткомітети переборщили в свойому керовництві спілками. Це має наслідком те, що функції профспілок і парторганізації змішуються. Таке становище ненормальне. Керовництво повинно бути гнучкішим і правильнішим.
ПОТРІБНИЙ ДАЛЬШИЙ ЗРІСТ ЗАРПЛАТИ.
Заробітня плата протягом останнього року безумовно збільшилася й разом з цим збільшується виробнича сила. Але, треба зазначити, що матеріяльне становище робітників все таки вимагає більшого. Треба твердо запам’ятати, що, навіть, довоєнний рівень робітників не був задовольняючим. У найближчому часі неодмінно треба встановити прожитковий мінімум для робітників. Крім сталої платні, велике значіння для реальної зарплатні має й робітнича кооперація, питання постачання, базарні ціни. Партія та профспілки повинні зосередити пильну увагу на цих питаннях.
ЗБЕРІГАТИ РОБІТНИЧУ КОПІЙКУ!
Що ж до роботи профспілок, треба зазначити, що профспілчанські кошти витрачаються неправильно. Треба, щоб хоч би половина всіх членських внесків поверталася на задоволення потреб членів профспілок, допомогу безробітним, то-що. Зараз же спілка витрачає свої кошти переважно на утримання свого апарату. Утворювати бюрократичний апарат ні в якому разі не потрібно профспілці. Розтрати дуже пекуче питання. За рік розтрачено в профспілках 168.576 карбованців. Партія не може замовчати це питання. Партійний з’їзд повинен твердо сказати, що до робітничої копійки треба ставитися обережніше.
ПРО КЛУБНУ РОБОТУ.
В клубній роботі ми маємо ряд значних досягнень. Проте, головною хибою тут треба вважати те, що клуби до цього часу не охопили достатньої кількости робітників. Через те, що клуб не дає задоволення дорослому робітникові, він натурально примушений шукати цього задоволення в пивній. Треба утворити добрий клубний актив масовиків-організаторів і відмовитись од чистих культурників, не звязаних з масами. Клубів ми маємо досить. На Україні їх є 512, але членів клубів дуже мало, активних учасників клубної роботи ще менше. Тут треба поставити питання про серйозну організацію клубної роботи. Разом з тим треба збільшити керування партії клубами.
Одночасно нам треба попрацювати над тим, щоб підняти авторитет членської професійної картки. Членська професійна картка мусить бути так само авторитетною, як і партійна. Це треба зробити тому, що наша країна радянська. Питання це невелике, але йому треба надати серйозне значіння.
ПРОФСПІЛКИ — РЕЗЕРВУАР ПРОЛЕТАРСЬКОЇ ДИКТАТУРИ.
Говорячи за спілки, тов. Ленін зазначав, що вони — масова організація, передаточний пас від партії до широких робітничих мас. Далі тов. Ленін говорив, що без такої підвалини не можна буде здійснити диктатуру пролетаріяту, не можна буде виконувати правильно всі державні функції в радянській країні. Треба, щоб саме в такому напрямку у кожного члена партії стався перелом у відношенню до профспілок. Кожний член партії повинен пам’ятати про важливість для комуністичної партії цього басейну, з якого беруться сили для здійснення пролетарської диктатуры. Ми зуміємо добитись, збільшивши свою увагу до профспілок. (Гучні оплески).
