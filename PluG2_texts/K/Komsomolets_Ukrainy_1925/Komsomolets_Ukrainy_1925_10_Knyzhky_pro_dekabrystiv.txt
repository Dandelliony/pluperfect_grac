Дружинін.
---
Література, що її видавництва випустили до сторічного ювілею декабристів, всебічно освітлює історію змови й причини повстання.
Необхідно з нею познайомитися кожному, хто цікавиться історією революційної боротьби в царській Росії.
Із науково-популярної літератури варто прочитати книжку Дружиніна «Кто были декабристы и за что они боролись».
У книжці стисло й популярно викладена історія декабрського повстання.
В умовах економічних та політичних утисків, під впливом вільних ідей французької революції, у Росії після війни 1812 року починають організовуватись таємні гуртки змовників-революціонерів. Автор характеризує ці товариства, їхню ідеологію, та склад. Змальовує підготовку до повстання, бій на Сенатській площі, повстання Чернігівського полку на півдні Росії та розправу Миколи І з революціонерами.
На початку книжки вміщена вступна стаття Віленського Сибірякова про думки Леніна що-до декабристів.
У книжці є короткий покажчик літератури.
Хрестоматія, що її склав Клевенський, також використовує живий матеріял: мемуари, листи, архівні багацтва ІІІ відділу. У хронологічному порядку освітлена вся історія повстання й виступу 14 грудня. На початку книжки — популярний вступ. Кожний розділ має також невеличкий вступ.
Це робить книжку легшого й цікавішою не тільки для підготованого читача, але й для читача-масовика. Зміст ілюстрований віршами декабристів: Пушкіна, Некрасова, Міцкевича та инших.
Невелика книжка Сказина «Восстание 14 декабря 1825 г.», теж, певно, призначена для читача-масовика. Матеріял відповідно стислий, подані головні моменти що до повстання й самий бій на Сенатській площі. Мова книжки важка й трудна для малопідготованого читача.
До популярної літератури про декабристів можна також віднести й збірку Грекулова «Первое вооруженное восстание».
Автор її призначив спеціяльно для постановки клубних вечорів, але цьому призначенню не відповідає — половину книжки займає сповідання автора про декабрське повстання. II часть — матеріяли для переведення вечору пам’яти декабристів підібрані невдало, не мають живого ілюстрованого змісту й навряд чи їх можна буде з успіхом використати для клубної сцени та гуртків.
Крім перелічених книжок про декабрське повстання та декабристів, є багато брошурної та біографічної літератури.
