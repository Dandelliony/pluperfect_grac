Станція обслуговуватиме Московську промисловість. Збудувати іі коштувало 28 1/2 міл. карб. Шатурка щоденно споживатиме 120.000 пудів торфу. Енергія коштуватиме втроє дешевле проти инших станцій.
65.000 кінських сил.
6 грудня урочисто було відкрито Шатурську державну районну електричну станцію. За 130 кілометрів од Москви закрутилися машини, що дають електричний ток, і міцний ноток енергії в 65 тисячів кінських сил, пішов по дротах до Москви, щоби освітлювати помешкання й вулиці міста й рухати безліч верстатів його фабрик та заводів.
Шатурська станція — це здійснення частини величезного плану електрифікації СРСР, що задумав В. І. Ленін.
Для чого збудували Шатурку?
Москва з її двохмільйонним населенням, сотнями й тисячами фабрик і заводів потрібує дуже багато електричної енергії. Півтораста тисяч кінських сил працюють протягом цілої доби, щоб давати цю енергію. Найбільшу її частину дають дві станції в самій Москві — імени тов. Смидовича (80 тисяч кінськіх сил). Обидві ці станції палять у своїх топках дуже багато нафти (сама тільки перша станція спалює що-дня 20 тисяч пудів). Нафта — паливо дуже дороге, її доводиться привозити з Кавказу. Замінити нафту иншим паливом не можна. Вугіль і торф дуже незручні, і як згорять, то лишають багато попілу.
А, тимчасом, за 130 кілометрів од Москви є величезні Шатурські торфяні болота. Запас палива в них — 4 мільярди пудів і цього вистачить для Москви на 100 років. На цих болотах і вирішили влаштувати електричну станцію, щоб вживати паливо на місці, а до Москви вже передавати просто електричний ток. Цю станцію почали будувати в липні 1923 року, під керовництвом інженера Вінтера.
Шатурські лави.
Тепер працює тільки перша черга станції: казанова з шістьма казанами та двома машинами; встановлені метальові щогли на лінії передач, збудована естокада, прокладені труби й кабелі, і міць станції першої черги досягає 48.000 клв. На станції працює спеціяльне торфопідйомне приладдя, збудоване згідно з останніми вимогами техніки.
У болото спускають вагонетки, що набирають по 700 пудів кожна. По канатах, що безупинно рухаються, вагонетки підіймаються на естокаду й звідси потягами в 30 вагонеток, їх відправляють на станцію. Вагонетки розвантажують через бокові стінки, що механічно відкриваються, біля казанових бункерів і звідси, через прості рукава торф спускають у топки.
Навколо станції є коло чотирьох озер: Чорне, Муромське, Біле й Святе. Останні три озера сполучені спеціяльно виритими каналами, через що утворився постійний круговий поток води до станції. Перейшовши через конденсатори оброблена вода попадає в спеціяльний канал і тече до Муромського озера.
Від станції до Москви (130 клм.) є дві лінії передачи. На них встановлено 614 метальових підпор (щоглів). Частина цих підпор (81 щогол) типу інж. Г. Б. Красіна, а решта американського типу.
Поблизу станції є робітниче селище, що складається з ряду будинків на два помешкання, двох кам’яних будинків, лікарні, клубу та народнього дому імени т. Нариманова.
Шатурська станція, включаючи сюди й будівлю другої черги (ще одна казанова з шістьма казанами та одною машиною), робітниче селище та понижуючу станцію в Москві на Раушській набережній, коштуватиме державі 28.400.000 карбованців.
Користь од Шатурки.
Що-доби вона споживатиме 120.000 пудів торфу. Як би цей торф перевозити на станцію до міста, то це вимагало би щоденно не менше З потягів. Енергія, що дає Шатурка, коштуватиме втроє дешевши, ніж енергія, що виробляють московські станції.
Енергія Шатурки для всього підмосковного району.
Енергія з Шатурської станції передається не тільки до Москви. Вона постачає енергію всьому крицевому серцю Підмосковного району. Одна лінія (73 кілометри) веде на заводи Гусь- Хрустального. Друга, 43 кілометри, на Собиновську мануфактуру, третя, 53 кілометри, до Оріхового-Зуєва.
Але крім фабрик і заводів станція дасть енергію цілому району. Від неї розійдеться сітка дротів, що понесуть світло й силу до околишніх сел і робітничих селищ. Дякуючи цим дротам знищиться та ріжниця умов життя міста й села, що є найстрашнішим наслідком нашого минулого.
Шатурська станція — це тільки початок.
Після першої радянської станції мають відкрити другу, силою 22 тисячі кінськіх сил, на Каширських вугляних копальнях, под Москвою. На Шатурській станції мають поставити ще одну машину силою 22 тисячі кінських сил. На Богородській станції «Електропередача» мають доставити машину у 13 тисяч кінських сил. 1925 року 150 тисяч кінських сил подають енергію московському районові. 1927 року ми матимем 200 тисяч кінських сил.
