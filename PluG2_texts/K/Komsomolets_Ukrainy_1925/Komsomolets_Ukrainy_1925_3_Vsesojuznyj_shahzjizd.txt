ВСТУП ДО ШАХОВОГО ІНТЕРНАЦІОНАЛУ.
У Москві відкрився всесоюзний з’їзд людей, що грають у шахи та шашки.
Тов. Криленко у доповіді про справи міжнароднього руху зазначив, що можна цілком дозволити участь і надсилку окремих пролетарських шахових грачів на буржуазні змагання.
Однак, не можна дозволити, щоб наші грачі входили до міжнародніх шахових організацій не пролетарського типу, а також брали участь у міжнародніх турнірах без дозволу на те пролетарських шахових організацій. Згідно з гаслом єдиного пролетарського фронту тов. Криленко вважає за необхідне встановити контакт з шаховими робітничими організаціями всього світу.
Далі тов. Криленко висловився за те, що слід увійти до шахового Інтернаціоналу, який організовано з пропозиції робітників Німеччини.
На з’їзді виступав також т. Шпигель — голова шахового робітничого Інтернаціоналу. Він погодився з усіма твердженнями тов. Криленка, крім справи про зустріч з буржуазними шаховими грачями. З’їзд ухвалив, що цю справу повинні розвязати всі організації, що входять до шахового Інтернаціоналу, залежно від конкретних умов для кожного окремого випадку.
