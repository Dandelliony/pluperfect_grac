До 5 годин 12 грудня залю клубу «Червоний Кооператор», прикрашену плакатами та прапорами всіх осередків району, запружують делегати. Під згуки Інтернаціоналу та оплески конференцію відкриває секретар райкому тов. Молчанов. У своїй промові тов. Молчанов зазначає, що комсомол ще це досить охопив селянську молодь. Надолужити це треба робітничій молоді, ставши в цій справі керовником.
Усі ті питання, каже доповідач, що поставило перед нами життя, під керовництвом партії ми розвяжемо.
Дружно, по комсомольському, гучними оплесками конференція зустрічає список почесної президії в складі т.т. Сталіна, Петровського, Кагановича, Кіркіжа, Чапліна та Височиненка. Посилається привітання ЦК РКП, ЦК ЛКСМУ та КІМ’у.
Після привітань окркому Журавлівського райкому, а також Іванівської та Червонозаводської конференції з доповіддю та привітанням од райкому виступає тов. Бутин.
У своїй доповіді тов. Бутин зазначив, що організація району значно зросла, через те э потреба виділити ще один районний комітет. Торкнувшись роботи на селі, доповідач указав на ті труднощі, що з ними доводилось здибуватися партії та комсомолові в цій справі.
Забезпечивши міцний союз робітників і селян, — закінчує тов. Бутин, — ми певними твердими кроками йдемо до соціялізму, не забуваючи, що основна наша робота, виховання молоди, повинна йти до того, щоб виховати з неї інтернаціонального революціонера.
Після дебатів, що в них брали участь 15 чоловіка, оголошується перерва до другого дня. Для делегатів конференції демонструється картину «Степан Халтурин».
На другий день конференції було подано доповідь про роботу окркому. Доповідач тов. Ляхов зазначив, що гасло, висунуте 6-м з’їздом РЛКСМ — 100% робітничої молоди до комсомолу — провадиться в життя. Тепер перед нами стоїть завдання зміцнити й виховати цю молодь. Крім того, необхідно більш уваги звернути на селянську молодь, що ще не охопив комсомол.
У справі дитячого руху тов. Ляхов зазначив великий зріст організації, хоч в роботі їх і були перешкоди.
Наприкінці доповідач зауважив, що дебати мали цілком здоровий характер і свідчать про безперечну єдність у роботі міських організацій.
Після доповіди райкому КСМ та дебатів оголошується перерва до другого дня.
