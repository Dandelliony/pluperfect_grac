Вже роз’їжджаються численні делегації молоди, що відвідали СРСР.
Зараз у Москві зібралися частини делегацій, що об’їздили різні кутки СРСР, були в Грузії, на Донбасі, на Уралі. Ще день-другий і вони повернуться до себе на батьківщину й знову стануть до своїх верстатів.
Що ж вони кажуть, ці перші розвідники трудящої молоди Заходу. Яке їхнє вражіння.
Згадаємо, що серед тих, що приїхали не самі тільки комсомольці. Поміж ними є й непартійні, є й соціял-демократи. Багато з них приїхали з великим запасом скептицизму. Де-хто з упертим завзяттям, під впливом меншовицької брехні...
Наші досягнення й здобутки в такій мірі просякли все наше життя й нашу свідомість, що ми їх ніби-то не помічаємо. 4-х та 6-ти годинний день, відпуски для навчання, фабзавучі, широка участь молоди в політичному житті, широко відчинені двері робфаків і ВУЗ’ів — усе це здається нам таким звичайним, ми гадаємо, що все це «само собою розуміється»...
Але прислухаємося до думки західніх товаришів. З боку, кажуть, видніше. Прислухаємося й ми зрозуміємо, скільки великого, яскравого, святкового в нашому революційному буденному житті, в нашій «буденщині».
НАША ДІЙСНІСТЬ ДЛЯ НИХ МРІЯ.
Ось що сказав голова чехо-словацької делегації тов. Чорний (сол.-демократ).
 — У вас підлітки працюють 4 й 6 годин залежно від віку. Працю підлітків оплачують за тарифною сіткою строго додержуючи кваліфікації. Для нас це недосяжна мрія. У нас підлітки на великих підприємствах працюють 8 годин, на дрібних — без усякої норми, скілько влізе. Працюють і 10 і 17 годин, а учні — так ті й 16 годин на добу.
У вас двохтижневі й місячні відпуски. А в нас — за 1 рік праці — 3-хденний відпуск, за 2 роки — 5-денний, то-що, але не більше від 14 днів. Учні відпусками зовсім не користуються. На дрібних підприємствах учні не мають навіть вихідного дня, тільки в неділю зменшений робочий день.
Коротко: у вас використовують працю підлітків, щоб підготовити кваліфіковану зміну, у нас, щоб жорстоко визискувати їх та зменшувати заробіток дорослих робітників.
Другий член чехо-словацької делегації тов. Рубаль додав:
 — Про оплату позачергової роботи в півтора та два рази ми навіть нічого й не чули. Заробіток учня не більший від четвертої частини заробітку дорослих робітників.
СТРАХУВАННЯ ЗА КОШТИ РОБІТНИКІВ.
Члени німецької делегації тов. Шютлер (непарт.) і Юнгенс (с.-д.) зупинилися на соціяльному страхуванні.
 — У Німеччині робітники вносять страхові внески з свого заробітку. Лікарні соцстраху в нас гірші, ніж у СРСР. Будинків відпочинку майже зовсім немає. Воли хтось захворіє, страхкаса виплачує тільки 60 відсотків заробітку. Щоб одержати двохтижневий відпуск, робітник повинен працювати на одному підприємстві 25 років.
ПРО НАШІ ФАБЗАВУЧІ.
Західні товариші дуже заздрять нам і захоплюються нашими фабзавучами.
Тов. Гаунштейн (німецьк. соц.-дем.) сказав:
 — Ваша система учеництва, що грунтується на нерозривному сполученні теорії з практикою, є найкраща система навчання для підлітків робітничої класи. Треба б було тільки перенести теоретичне навчання на ранок.
Лео Фрідман (соц.-дем., «незалежний») сказав:
 — Ваші фабзавучі цілком відповідають завданням соціялістичного виховання. У нас немає нічого подібного. Наші капіталісти зацікавлені тільки в тому, щоби підготувати кваліфікованих рабів. У Лейпцігу є школа учеництва, але в ній учні зовсім відокремлені від громадського життя, від профспілок. З них хочуть зробити людські машини.
 — У нас, сказав соц.-дем. Возгін, підлітки для біганини. Замісць навчання ляпаси майстра. Я був здивований, йоли побачив у Тифлізі підлітків, що по 3-х місяцях навчання виробляли складні приладдя й працювали за мікрометром.
НАЙЩАСЛИВІШІ ДІТИ.
 — Відвідини одної школи, говорить той самий Возгін, на завжди буде для мене найкращим спомином. Що за щастя сяяло в дитячих очах. Для ваших дітей шкільне навчання — це не тяжкий тягар, а радісна гра.
 — Дитячий будинок, сказав тов. Бляй, де діти сами господарюють і ведуть усі шкільни справи, зробив на мене надзвичайне вражіння. Учителі для цих дітей є лише старшими товаришами та порадниками. Ваші школи дадуть покоління справжніх будівничих соціялізму.
Прощаючись з дитворою в одному з дитбудинків делегат Ганс Кіфер з захопленням вигукнув:
 — Для цього самого варто було робити революцію!
МИ ПОПЕРЕДУ... НА ЖОВТЕНЬ.
Чуєте що говорять наші західні товариші? У галузі виховання та праці молоди ми далеко попереду найбагатіших та передових країн. Наші досягнення для них «музика майбутнього». І ця музика може лунати тільки по той бік бар’єру, що ми вже взяли, по той бік Жовтня.
Так. Як раз тут у питаннях про молодь ми сильніші за все. Коли заробіток наших дорослих робітників ще й досі нижчий від заробітку західньо-европейських робітників, то підлітки наші заробляють уже тепер вдвоє більше, ніж на Заході. Це вже реальне досягнення сьогодняшнього дня. А фабзавучі, робфаки, ВУЗ’и?
Над дверима Гельсинфорського університету висічено напис:
 —  Країна — своїй надії.
Цей напис ми могли б помістити над кожним дитбудинком, над кожною школою, фабзавучем та робфаком. Ніде в світі нема такого щирого відношення до молодого покоління, як в нашій робітничо-селянській країні.
«НЕ ВІРТЕ СВОЇМ ОЧАМ!»
Тепер делегати понесуть правду про нас у саму гущавину робітничо-селянської молоди Заходу. Ця правда пролунає, як передвісник великого Жовтня. Нам зрозуміло змішання у таборі молодих меншовиків. Не знаючи ще, з чим приїдуть делегати, воли вже ллють помиї на них і галасують:
 — Не вірте їм. Не вірте своїм очам, а тілько нам! Фабзавучі — декорація, охорона праці — на папері, робфаки — більшовицькі трюки! Усе це дурниця!
Тільки цими днями ЦК німецької спілки меншовиків та Виконком Інтернаціоналу угодовницької молоди винесли постанову проти подорожів до СРСР. Який нікчемний випад, випад безсилля та страху. Та що крім цього лишається робити спійманим на брехні меншовикам?
Факти — вперта річ. Від них не одмахнешся, гегелівським:
 —  «Тим гірше для фактів».
Ми знаємо, звичайно, що правда про СРСР переможе не швидко, дуже велика піраміда брехні, що її збудували меншовики та буржуазія. Та прорив зроблений і цей прорив поширюватиметься. І ніякі заговори меншовицьких шаманів не заглушать тієї правди, як не можуть крила вітряка спинити велику бурю.
