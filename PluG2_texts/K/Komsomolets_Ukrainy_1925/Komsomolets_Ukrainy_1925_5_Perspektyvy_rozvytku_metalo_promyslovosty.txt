В промові на всесоюзнім з’їзді інженірів метало-промисловости, заступник голови «Главметалу» тов. Межлаук заявив, що протягом найближчих п’яти років мають на меті открити 45 нових заводів. Збудування нових заводів збільшить продукцію метало-промисловости на 1 міліяірд карб. що-року й дасть надзвичайно велику економію в усіх галузях виробництва. Основні завдання метало-промисловости — довести технічний стан наших заводів до рівня сучасних европейських досягнень, і підготувати потрібну кваліфіковану робочу силу.
Стверджено проєкт угоди про підготування 10.000 кваліфікованих металістів для потреб нашої промисловости. Підготування робітників металістів провадитиметься в Москві, Ленінграді, Свердловську, Брянську, Харкові й Катеринославі. Навчання буде йти на курсах в майстернях акційного товариства «Установка» при ЦУП’і. Навчання тягтиметься 3-4 місяці. Навчання тому може йти так швидко, що ЦУП уживає особливих методів навчання й має добре влаштовані майстерні. На курси приймають виключно безробітних, при чому до цього числа увійде певна кількість підлітків, переростків і жіноцтва. Безробітні, що вчитимуться на курсах, одержуватимуть допомогу.
