Н’Ю-ЙОРК. З Буенос-Айресу (столиці Аргентини) повідомляють, що на з’їзді компартії пострілом з галереї забито Енрико Мюллера, секретаря федерації комуністичної молоди Аргентини. Було заарештовано всіх делегатів і публіку, але згодом випущено, за винятком Фернандена, якого запідозрено, як убивця Мюллера. Револьвер Фернандена мав дві порожніх гільзи. Фернанден — бувший член компартії, викинутий з неї через те, що не підлягав партійній дисципліні, попав на з’їзд скориставшися своїм старим партійним білетом.
У похороні Мюллера взяло участь кілька тисяч чоловіка. Коли знов почалося засідання з’їзду, було переобрано виконком і ухвалено програм партії. Після цього одноголосно ухвалено відкласти засідання з’їзду.
