НАРОДНЯ АРМІЯ БІЛЯ ВОРІТ МУКДЕНУ.
Реакційний диктатор Чжан-Цзо-Лін надумавсь покинути пост маршала тьох північних провінцій, що він займав.
Військо Го-Сун-Ліна в 60-ти кілометрах від Мукдену. Можливо, що воно вже дійшло до Мукдену.
В Мукдені — паніка.
Упевняють, що Чжан-Цзо-Лін роздав своїм близьким 400 тисяч доларів, відправив свою родину на територію японської концесії в Мукдені і втік невідомо куди.
Прихильники Чжан-Цзо-Ліна в Харбині цілком змішалися. Одержавши відомості про падіння Чжан-Цзо-Ліна, місцева військова й жандарська влада склилала нагальну нараду, на якій було обрано за Головного Начальника Охорони порядку й спокію генерала Чжан-Хун-Сяна.
ВТІКАННЯ ЧЖАН-ЦЗО-ЛІНА.
Харбінський відділ япоського телеграфного агенства «Таха» повідомляє: «По відомостям з авторитетних джерел — Чжан-Цзо-Лін втік 7-го грудня увечері в Дойран, разом з сім’єю.
Перед тим Чжан-Цзо-Лін узяв з «Спиши-банку» 6 мільйонів даянів (даян рівний китайському долару і становить коло карбованця), а з Часен-банку — 1.690.000 єн. (Єна зараз коштує приблизно 83 коп.). Мукден збентежений до вищої міри. Населення натовпами біжить на японську концесію. Філія Часен-банку (японсько-корейського) в китайському місті припинила операції. Можлива евакуація банка на територію японської концесії».
