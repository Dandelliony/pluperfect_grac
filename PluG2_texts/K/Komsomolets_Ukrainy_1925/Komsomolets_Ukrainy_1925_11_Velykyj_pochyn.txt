Покарані на горло декабристи: 1) М. Бестужев-Рюмін, 2) С. Мурав’єв-Апостол, 3) П. Каховський, 4) К. Рилеєв, 5) П. Пестель.
«Ми почнемо. Я певний, що ми загинемо, але приклад лишиться». К. Рилеєв.
«Перемога або смерть все одно». Верхарн «Мятеж».
14-28 грудня, року 1825 — сто років тому — перші російські революціонери підняли повстання проти самодержавства. Це повстання стало за початок, що розбуркав російську громадськість і штовхнув її до дальшої революційної боротьби. Із іскри, що висікли декабристи, все збільшувалося й розгоралося полум’я, що спалило російське самодержавство.
Пушкін писав до одного учасника грудневого повстання:
---
Ім’я декабристів — перших, хто розпочав збройну боротьбу з деспотизмом — золотими літерами записала переможна революція до своєї історії.
Умови, що за них виникло повстання, дуже цікаві. Росія переживала глибокий економічний перелом, що був наслідком процесу капіталістичного зросту. Напівфеодальна, кріпацька країна через поширення торговельних стосунків та оборотів, зріст грошових капіталів, народження машинової промисловости — вимагала економічних реформ. Тимчасом у країні панувала найжорстокіша реакція Аракчеєва. Міцно затягнута в пелюшки аракчеєвої опіки, Росія починала задихатися.
Політична атмосфера була дуже напружена. Ще добре пам’ятали перевороти в палаці, ще приклад убивства Павла І висів над країною, ще не одзгучали ідеї «освіченого абсолютизму» катеринінської доби. Сам Олександер І, що почав свою «царственну кар’єру» з батькогубства, з читання Вольтера та непевних обіцянок реформ, раптом перейшов до реакції й кинув країну під чобіт --- «Отечественная» війна --- викликали велике захоплення патріотизмом і збільшили надії на реформи, що хутко зів’яли під батогом улюбленця.
Обдурена в своїх сподіванках країна стала за грунт великого незадоволення. З другого боку, зокола почала перейматися відгуком великої французької революції. Офіцери, що повернулися із-за кордону були занадто захоплені всім чужоземним, особливо французьким режимом.
Між поступовою дворянства й офіцерства ширилось переконання за необхідність політичних і економічних перебудовань. Виникає думка перевороту й разом з цим починають рости потайні революційні громади й гуртки. На початку 1817 року організується «О-во истинных и верных сынов отечества», що перетворено було потім у «Союз Благоденствия». На місце цього союзу через де-який час стали дві організації: Північна й Південна потайні громади.
Північна громада, що працювала в Петербурзі, складалася з поміркованої частини майбутніх декабристів, поміщицькі інтереси яких підказували їм боятися широкого народнього повстання, боятися «рознузданої пугачовщини». Південна група, що працювала на Україні (Київська, Волинська, Подільська губ.) представляла інтереси зубоженого дворянства й була більш послідовна й рішуча в своїх вимогах. В її програмі — «Русская Правда», що написав П. І. Пестель, передбачається агітація серед салдатів і селянства і зазначалася майбутня конституція Російської республіки. Програм північної групи полягав у --- конституційної монархії та організації перевороту силами потайної громади. Південна група передбачала передачу землі селянам, північна заявляла, що земля поміщиків мусить залишитися їм.
Метою обох громад було повстання проти самодержавства, яке хотіли пристосувати до літніх маневрів — 1826 року. Гаслом до повстання мало бути убивство Олександра І.
Проте, плани декабристів були порушені несподіваною смертю Олександра І. Цар не мав наслідника, отже престол мав перейти до його брата Костянтина, що перебував у Варшаві. Проте, в заповіті Олександра царем був призначений молодший брат Миколай. На де-який час сталася плутанина; військо присягало Костянтину, а згодом довелося присягати Миколаю; пішли чутки, що заповіт Олександра підроблений; Костянтин примушений був заявити, що зрікається своїх прав на престол; між Петербургом і Варшавою летіли вісники й кур’єри, і поки у цій метушні утворювався новий самодержець, можна було діяти. 14-го грудня військо мало присягати Миколаю. Було ухвалено цей день використати для повстання. Через провокацію Миколай І дізнавсь про бунт, що має статися, й напередодні писав: «післязавтра я або — государ, або ж неживий». Похапливість підготовки повстання, перехід ініціятиви до північної групи, непогодженість і подекуди замішання заговорщиків ще збільшились через звістку про зраду. Але, видані царю офіцером Ростовцевим, втративши змогу відступити й не досить підготовані до наступу, зоговорщики вирішили: «краще нехай нас візьмуть на майдані, аніж у ліжку». І вони вийшли на Сенатський майдан на чолі свого війська, всього коло 3.000 чоловіка, величезний натовп народу залив майдан, готовий піддержати військо. На генералів посипалося каміння; Миколая робітники-будівники Ісакієвського собору, закидали поліняками. Лави царської гвардії захиталися, Миколай змішався. Але не менше замішання було й у лавах декабристів. Призначений за диктатора Муравйов-Апостол злякався й зовсім не прийшов на майдан. Часу, змарнованого на те, щоб його шукати й чекати, вистачило, щоб царедворці опам’яталися. На Сенатський майдан приведено кінноту і гармати. Момент був упущений. Першу російську революцію розбито картеччю з мортир.
Кривава розправа з декабристами зміцнила перемогу самодержавства. Перший політичний процес в Росії був закінчений «скоро й милостиво»: ініціятори повстання полковник Павло Іванович Пестель, поет Кіндрат Рилеєв, князь Сергій Муравйов-Апостол, палкий Петро Каховський і молодий Бестужев-Рюмин — були повішені 13 липня 1826 року, 88 инших декабристів було заслано до Сибіру на каторгу, — 15 на поселення, 3 — заслані до Сибіру, 9 — віддані в москалі.
Але невдовзі після петербурзьких подій на півдні повстав Чернигівський полк. Він став на бій проти цілої армії й загинув. Але це вже було повстання не заговорщиків, але справжнє озброєне повстання салдацької маси.
Так у крові закінчилася перша російська революція. Самодержавство перемогло. Декабристи загинули, але приклад залишився, цей приклад давав натхнення для боротьби усім наступним поколінням революціонерів. «Декабристи розбурхали Герцена» — писав Ленін. — «Герцен розгорнув революційну агітацію». Цю агітацію підхопили, поширили й зміцнили ділом нові покоління. Іскра, викресана декабристами, розгорілася в ясне полум’я, коли носителем революційних ідей став пролетаріят. Але їм належить честь першого почину й першого прикладу. І на руїнах самодержавства переможний пролетаріят записав золотими літерами імення декабристів.
