В Лондоні відкривається конференція Виконкому Амстердамського (угодовського) профінтерну. На конференцію прибули: секретар Амстердамського Інтернаціоналу Удегест (Голандія), Лейкарт (Німеччина), Жуо (Франція), Мартенс (Бельгія) і Браун (Англія).
Найважливіша справа на порядку денному конференції — про відношення до ВЦРПС.
Удегест зазначив: «Ми нічого не маємо проти прийома ВЦРПС до Амстердамського профінтерну, але не можемо визнати Червоного Профінтерну, бо останній провадить ощайдушну кампанію проти Амстердаму».
Ми бачимо, що угодовці вірні собі. Вони далі провадять політику розколу. Вони не хотять об’єднання робітничої класи. Вони намагаються відірвати ВЦРПС від Червоного Профінтерну.
Гарячий прихильник єдиного фронту Фімен (секретар міжнароднього об’єднання транспортників) пише у відповідь на заяву Удегеста:
 — «Робітники вимагають скликати конференції між Амстердамом і ВЦРПС і при тому без ніяких умов. Де одверта відповідь Амстердама на цю вимогу? Амстердам ухиляється від конференції».
