В-літку наш комсомол майже зовсім припинив масову роботу. Аж ось настигла осінь, стало більше навідуватися молоди до сельбуду. Запрацювали різні гуртки то-що. Почав і Комсомол оживати.
Регулярно тепер відбуваються збори, політчитки 2 рази в тиждень та їх перевірки в формі політфантів, то-що, в яких маса бере жваву участь.
Скликали кілька разів збори молоди та дівчат, після цього в сельбуді кожної неділі й не протовпишся, — одвідувачів повнісінько.
Зорганізували також юнсекцію і розподілили роботу. Шкода тільки, що вся робота купчиться в одному помешканні і в неділю не вистачає вільного часу все зробити. І все таки робота проходить жваво. Що-разу після занять молодь збирається й гуртом співають нові пісні, грає оркестра.
Особливо, що цікавить усіх, так це постановка агітсудів. Якось улаштували «Суд над Бур’янихою» так і по цю пору балакають за нього на селі.
Цікавляться також і побутовими вечорами, де обговорюємо роботу й поведінку кожного комсомольця, а присутні з свого боку допомагають виявляти хиби комсомольців.
Оця вся масова політична робота дає добрі наслідки і залучає до Комсомолу нові сили з селянської молоди.
