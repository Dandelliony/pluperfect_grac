Генеральний Секретар ЦК ЛКСМУ, що виступив із співдоповіддю почав її з характеристики економічного стану робітничої і молоди.
Молодь на виробництві.
Число підлітків, шо працюють у промисловості 13 року складало 9 1/2% усіх робітників на виробництві. Тепер за даними на 1 жовтня 1925 року цей відсоток зменшився до 6 й складає 20.667 чоловіка. Заробітня платня робітничої молоди пересічно 18-20 карбованців. Згідно з декретом Раднаркому та ВУЦВК’у у всіх галузях промисловости броня повинна охоплювати не менше від 7,2% молоди. Не зважаючи на це до 1 січня 1925 року броня підлітків досягала 4,6% і тільки до 1 жовтня збільшилася до 6%. Перед нами, говорить т. Височиненко, стоїть велике завдання поповняти промисловість кваліфікованою робочою силою. Але наші школи, фабзавучі, технікуми та профшколи дуже мало роблять що до цього. Так, наприклад, школа фабзавучу на ВЕК’у, не зважаючи на те, що завод в найближчому часі має приняти до себе кілька тисяч кваліфікованої робочої сили, вона випустила всього лише 14 фабзавучників.
Безробіття серед молоди.
Одним з болючих питань економроботи серед робітничої молоди є безробіття. Коли в 1922 році безробітня молодь становила 10,2% загального числа безробітних, то зараз, — на 1/Х — 25 р. цей відсоток збільшився до 19. Комсомол вжив багато заходів до боротьби з безробіттям, проведення зверх броні, поповнення броні й т. д., але кількість безробітних все-таки 24.000 чол. Необхідність сильніше боротися з безробіттям ставить завдання про методи боротьби з безробіттям, питання про безплатне учеництво, про дозволення його в кустарній промисловости. Необхідно поширити кустарну промисловість, втягати в неї широкі кадри робітничої молоди, не дозволяючи, однак, в ній безплатного учеництва. Разом з тим треба полекшити самому кустарю приймання підлітків в своє ремесло і його кустарну приватню промисловість, не встановлючи строгих ставок для учеництва. Треба кустареві дати більше пільг, тоді кустар буде заінтересований в тому, щоб підліток робив і вчився в нього.
На селі рахується наймитів у віці 18 років — 77.000, з яких 27.000 у віці до 14 років. В боротьбі з безробіттям серед наймицької молоди треба також полекшити умови приймання підлітків-наймитів до селянина на роботу.
Політосвітня робота в комсомолі.
Минулого року функціонувало 3.000 політгуртків, які охоплювали 75.000 комсомольців. К тому моменту політргамотність КСМУ була така: 75% — перша категорія, себ-то політнеписьменних; 20% — друга категорія й тілько 5% — третя — політграмотних. В наслідку інтенсивної роботи політгуртків відсоток першої категорії зменшився до 56, відсоток другої категорії збільшився до 35, третьої — до 9%. Таким чином, керуючі органи КСМ зуміли охопити досить членів союзу й до певної міри піднести політграмотність комсомольців.
Велике значіння в політичному вихованні комсомолу має справа комсомольської преси.
Тимчасом комсомольські газети й журнали ще не досягли належної височини. Велике значіння для комсомольської преси має матеріяльна база. Керовнича газета «Комсомолець України», що почала виходити, та яка зуміє охопити широкі маси комсомолу, також вимагає матеріяльної допомоги.
Робото комсомолу на селі.
Говорячи про роботу КСМ на селі, тов. Височиненко каже: «Ми ще не маємо великих досягнень у справі участи комсомольців у збільшенні виробної сили в сільському господарстві. Трапляються випадки, коли сільські комсомольці взагалі не працюють у сільському господарстві, тоді як безпосередня участь комсомольця в сільському господарстві відограє велику ролю ще до збільшення авторитету серед селянства.
Через те, що зростає активність селянської молоди, перед комсомолом стоїть велике завдання використати цю активність у роботі клубів, хат-читалень, сельбудів, у гуртках фізкультури, то-що. Що до роботи на селі ми маємо завдання зробити сільський апарат радянським. У ньому ще й досі часто-густо сидять старі писарі, старі урядовці, що не вміють поводитися із селянством. Треба підсилити апарат сільських організацій, втягнути до нього комсомольців, що зможуть не тільки виконувати технічну роботу, але й дати потрібні відповіді селянинові.
Дитрух на Україні.
Переходячи до питання про дитячий рух, тов. Височиненко говорить: «До цього часу піонерські організації України нараховують до 370 тисяч членів, проти 80.000 на 1 липня 1924 року. Таке збільшення організації юних піонерів свідчить про популярність комдитруху на Україні. Поруч із цим треба зазначити на зріст окремих протикомуністичних дитячих організацій. Наприклад баптистських дитячих організацій. Їхньому зросту часто-густо допомагає краща постановка виховавчої роботи, ніж в організаціях юних піонерів, що ще й досі не знищили барабанщику, шагістику, то-що.
Парт’ядро та актив.
Великим питанням є питання про парт’ядро в комсомолі та про підбор активу. Потрібні заходи щоби поліпшити якість партійного ядра КСМ, треба далі посувати новий актив. Що до цього, то ми маємо великі наслідки. Покращав соціяльний національний склад активу. Відсоток українців з 15,7 збільшився до 44 1/2.
