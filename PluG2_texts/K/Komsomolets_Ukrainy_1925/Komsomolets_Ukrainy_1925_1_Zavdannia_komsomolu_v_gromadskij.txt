Комсомол є масова бойова політична організація, що залучає до своїх лав сотні тисяч робітниче-селянської молоди, щоб їх по комуністичному виховувати.
Комсомол виховує своїх членів, не тільки читаючи книжки, газети та брошури, а також залучаючи їх до живої участи в усіх галузях громадського життя нашої країни. Комсомол пам’ятає Ленінові заповіти, що «без роботи, без боротьби, книжні знання комунізму нічого не варті».
Через це комсомол намагається звязати кожен крок свого навчання з боротьбою робітників і селян за перебудову нашої країни в країну соціялізму.
В усій своїй роботі комсомол є надійнішим помічником комуністичної партії.
Чергові завдання спілки.
Ще не всюди комсомол зрозумів свою ролю в громадськім житті села. Далеко не скрізь комсомольці справляються зі своїм завданням.
Насамперед у цій справі завважає низький культурний і політичний рівень сільських комсомольців, що не дає поки що справитися з цими дуже складними завданнями.
Піднесення сільського господарства, врожай цього року сприяють зростові активности шикорих кол селянської молоди. Сільська молодь прагне до активної участи в політичному житті села.
Селянська молодь в цьому напрямку має три шляхи. Перший шлях, це через комсомол до участи в політичному житті. Другий шлях — радянський: під керовництвом комсомолу молодь незалежно прилучається до політичного життя. Третій шлях — це разом із куркульнею проти здобутків радянської влади.
Завдання сільського комсомольця полягає в тому, щоб збільшити участь у громадській роботі, збільшити активність сільської молоди, поширивши свій вплив на неї. Вирвати молодь із під куркульського впливу, направити всю юнацьку активність на шлях соціялістичного будівництва.
Але комсомол тільки тоді справиться з цим завданням, коли підвищить культурний і політичний рівень, коли збільшаться знання членів і коли члени спілки гаразд вивчать політику партії на селі. А, вивчивши політику партії, навчаться практично щодня провадити її в життя.
Яка має бути сільрада і що робити комсомолові.
Розглянемо ті завдання, що поставила партія на селі. Ці завдання можна поділити на три галузі: політичну, господарчу й культурну.
Найголовніше завдання в адміністративно-політичній галузі полягає в тому, щоб роботу сільради поставити на належну височінь. Сільрада повинна бути близька й рідна селянинові. Кожен селянин сільраду повинен вважати за свій власний трудовий орган влади.
Робота сільради не повинна обмежуватися в вузькім колі адміністраторів. До цієї роботи треба залучити широкі кола бідноти й середняцтва. Треба, щоб сільрада утворила міцну спілку бідноти з середняцтвом проти сільської куркульні.
Сільрада, керуючи селом, повинна використовувати цю бідняцько-середняцьку спілку, щоб піднести господарський і культурний рівень свого села. В роботі сільрад не повинно бути командування селянством. Та сільрада, що командує, ніколи не залучить до своєї роботи широких бідняцько-середняцьких верств. Треба об’явити сувору боротьбу всіляким зловживанням, а саме: піяцтву, хабарництву й хуліганству, що не підходить трудовій робітниче-селянській владі.
Всі ці явища треба вижити, заводячи широко революційну законність на селі. Всю работу сільради, що провадить партія на селі і що про неї ми тут говоримо, треба широко пояснити селянству. Треба так зробити, щоб селянство цілком довіряло партії й комсомолові. Беручи активну участь у сільрадах, комсомольці повинні з’ясовувати селянам ті закони й заходи, що провадить радянська влада.
Комсомол повинен активно брати участь у сільських загальних зборах, подавати різні пропозиції про корисні заходи на селі. Для цього треба добре вивчити село й перед зборами ці пропозиції обміркувати на зборах ячейки.
До громадсько-політичної роботи комсомол повинен залучати позапартійне селянство, маючи на увазі, що наближається час перевиборів сільрад і комсомольцям треба підготуватися до цієї кампанії.
Треба широко з’ясувати селянам завдання наступної кампанії й як найширше залучити селянство до майбутніх перевиборів.
По сельбудах, хатах-читальнях слід провести кампанію в справі роз’яснення й освітлення завдань радянського будівництва. Виставляючи кандидатів до сільрад, слід уважно підійти до цієї справи й обирати до сільрад ділових комсомольців, що користуються повагою серед селян.
До сільрад треба залучити також жіноцтво.
Всю роботу в справі перевиборів треба провадити під керовництвом парт’ячейок, звязавшися з райвибіркомами.
Піднесення сільського господарства.
В галузі піднесення сільського господарства найважливіше завдання полягає в роботі секції землеустрію.
Треба брати участь у практичній роботі в справі землеустрію, вивчати й роз’яснювати радянські земельні закони, допомогати селянам своїми порадами в земельних справах. Агітувати словом і ділом за нові форми землекористування. Має велике значіння також переведення різних агрономічних заходів.
Комсомол повинен вести перед у справі організації сільсько-господарських гуртків, вечірніх зимових сіль.-госп. курсів, лекцій, бесід то-що. Треба також організовувати меліоративні товариства, громадські роботи для осушки болот, зміцнення й засадження ярів то-що. Не менш важливе завдання є боротьба зі шкідниками. І тут за почином комсомолу, повинні організуватися загони для боротьби зі шкідниками сільського господарства.
Під час засівної кампанії комсомол мусить подбати про утворення селянського насіньового фонду, а також про правильний розподіл позики то-що.
Не відстає своєю важливістю й робота в справі кооперування села. Роля кооперації в справі піднесення виробничої міці села, колективізації і постачання машин на село величезна. Комсомол повинен активно працювати в справі кооперування, особливо в сільсько-господарській кооперації.
Господарча галузь.
Комсомол мусить допомогти сільраді виявити все, що має оподатковуватися, а також скласти прибутково-видаткові рахунки. В справі законного й правильного розподілу податку комсомол має брати активну участь.
В секції добробуту села комсомол мусить подбати про своєчасне забезпечення паливом, про ремонт шкіл, лікарень і радянських установ. Але це не все — треба потурбуватися і за своєчасний ремонт шляхів, мостів то-що.
Відсутність на селах і хуторах почтових контор відриває село від міста, бо ніяк на село передати книжку, газету, лист.
Комсомольський почин у справі організації пожежних дружин, завжди зустріне співчуття серед селян. Можна ще нагадати й про те, що комсомольці не повинні забувати також про охорону лісів, залізниць, телеграфу, телефону то-що.
Культурна справа.
Величезна робота припадає на тих комсомольців, що працюють у культсекціях при сільрадах.
Не зважаючи на величезну роботу, що проробила радянська влада в галузі культурного будівництва, багато ще маємо наперед. Найголовніша справ — це ліквідація неписьменности серед населення.
Комсомол повинен потурбуватися про організацію лікпунктів, про те, щоб до них заохотити тих селян, що за законом повинні навчитись грамоти.
Поруч із цим стоїть також справа загального навчання дітей від 8-12 років. Комсомол повинен допомогти виявити всіх дітей, що мають учитися в школі, брати участь у будуванні нових шкіл, допомагати вчителям, залучати вчителів до громадської роботи. Треба подбати про змичку комсомолу з учителями для об’єднаної роботи.
До культурної роботи на селі належить також і санітарна робота. В цій справі комсомольцям треба провадити лекції і бесіди серед селян про санітарію, а також організовувати сільські сили на боротьбу з нашестями то-що.
Комсомол і комнезам.
За постановою ЦК Ком. Партії більш. України і ЦК комнезамів, — КНС переорганізовуються в громадські організації без адміністративних обов’язків. Комсомол мусять з’ясувати постанову партії про переорганізацію КНС.
Але не тільки з’ясовувати вирішення про переорганізацію повинен комсомол. Він має також активно працювати в лавах КНС.
Комсомолові треба оживити комнезами, залучити до них широкі кола бідноти. Треба, щоб у повсякчасній роботі КНС змісцнювалася змичка незаможника з середняком на підставі об’єднаної роботи в сільрадах, кооперації КВД то-що.
Головна робота КНС полягає в тому, щоб зміцнити господарство своїх членів через кооперацію, колективізацію й кредит. Поруч із цим КНС мусить активно брати участь у політичному житті села.
Висновки.
Комсомол на селі є не тільки культурна організація, а організація й громадсько-політична. В цім відношенні роля й відповідальність комсомолу на селі величезна.
Головний висновок такий: кожний комсомолець повинен поширити свій культурний і політичний рівень, повинен вивчити завдання партії на селі, бо инакше він не в силі буде виконати свій обов’язок.
Комсомол на селі є помічник партії. Всю свою громадсько-політичну роботу він проробляє за згодою й під повним керовництвом партійних організацій.
Цей другий висновок повинна зрозуміти і засвоїти кожна ячейка, кожен сільський комсомолець.
