СІТКИ, ЩОБ НИМИ АЕРОПЛАНИ ЛОВИТИ.
Підчас світової війни англійці дійшли великих успіхів у боротьбі з німецькими підводними човнами. Для цього вони вживали сітки з тонких крицевих тросів. Підводний човен заплутувався в такі сітки й не міг вигатити з них, не перерізавши сітки, що його тримали. Для цього доводилося випускати водолаза, що ножовкою перепилював крицевий канат. За цей час човен помічали вартові судна, бо буї, що держали сітку недалеко від поверхні води, під ватою підводного човна спускалися у воду.
Японське воєнне міністерство недавно робило спроби з легкими повітряними сітками, закріпленими на парашютах, для боротьби з ворожими літаками. Парашюти, що між ними натягнута сітка, викидають складеними з спеціяльних гармат. Вилетівши досить високо, вони починають падати, розкриваються й після цього, поволі спускаються на низ, оплутуючи сіткою пропелер літака.
КОМЕРЦІЙНЕ ПОВІТРОПЛАВСТВО У ФРАНЦІЇ.
Наводимо кілька цікавих відомостів про розвиток французького комерційного повітроплавства. Число польотів 1924 року досягало 11.536, проти 3.720 в 1923 році. Віддалення за той же час збільшилося з 3.387.195 до 3.647.826, а число перевезених пасажирів — з 11.638 до 16.729. На багато збільшилися почтові перевозки — з 32.844 кіло до 53.277. Більше всього перевозок було на лінії, що перетинає Середземне море. Цікаво зазначити, що більша частина перевезених пасажирів були чужоземці: 95% загального числа і тільки 5% — французи. Паризький аеродром був центром цього руху: 1924 року число літаків, що прилетіли та відлетіли, досягало 4.355 проти 3.333 в 1923 році.
ФОТОГРАФІЧНИЙ РЕКОРД.
Повітряна фотографія стає в великій пригоді підчас війни. Така фотографія вимагає найбільшої швидкости у виготовленні відбитків і цій оправі фотографічної техніки присвячуються багато уваги всі великі держави.
Рекорд у цій справі побили Північно-Американські Сполучені Держави. Там проявлено й надруковано було фотографії на літакові тільки всього за 5 хвилин. Такої швидкости досягли за допомогою спеціяльного оборудовання для проявлення та друкування аерофотографічних плівок.
АВТОМАТИЧНИЙ МАЯК.
На центральному англійському аеродромі в Крайдоні (біля Лондону) збудовано маяк, що являється провідною зіркою для аеропланів підчас нічних подорожів. Маяк цей світить ацетиленовим світлом, і особливість його полягає в тому, що вогонь регулюється в ньому автоматично: вогонь спалахує надвечір і гасне, коли починає розвиднятися.
Це робиться так: на маякові є спеціяльне оборудовання, що на нього легко впливає світло. Оборудовання це звязано з трубкою, що подає ацетиленовий газ до лампи і впливає так, що припиняє приплив газу, коли світло й знову відкриває його, як почне смеркатися.
