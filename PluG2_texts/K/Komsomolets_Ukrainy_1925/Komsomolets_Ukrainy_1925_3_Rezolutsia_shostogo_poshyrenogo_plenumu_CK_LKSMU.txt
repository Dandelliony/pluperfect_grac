Наслухавши доповідь тов. Зав’ялова про роботу ЦК ЛКСМУ 6-й поширений пленум ЦК ЛКСМУ вважає політичну лінію, яку провадить бюро ЦК, правильною і практичну роботу, так що до справ спілкової роботи, як і що до здійснення практичного керовництва окружними організаціями, — задовольняючою.
Відзначаючи цілком своєчасно постановку й розробку справ про піднесення внутриспілкової активности і дисциплінованости мас комсомолу, своєчасне просунення до організації завдань розвитку внутриспілкової демократії і зміцнення роботи пролетарських центрів, Пленум ЦК доручає бюро на підставі досвіду їх переведення в організації розробити до 6-го Всеукраїнського З’їзду відповідні пропозиції про їх дальніше здійснення.
Вважаючи за цілком правильне рішення бюра ЦК по розроблених матеріялах на сільській і виробничій нараді при ЦК в справі зміцнення громадсько-політичної роботи спілки, Пленум ЦК пропонує організаціям звернути більшу увагу на те, щоб уся маса спілки краще, глибше вивчала й з’ясовувала політику й завдання партії, добиваючись на підставі цієї більш глибокої постановки і вирівнювання практичної участи комсомолу в громадсько-політичному житті країни. Особливу увагу пленум ЦК звертає на те, щоб організації своєчасно підготувалися до участи в наступній перевиборчій кампанії рад, КНС і инших організацій радянської громадськости, робітників і селян.
Не зважаючи на значні досягнення (в звязку з переведенням районування в справі підбору й висунення нових активних сил комсомолу на практичну керуючу роботу, що зробили великі зміни й поліпшення національного, соціяльного й партійного керуючого складу спілки, пленум ЦК вважає, що й надалі, на цю роботу треба звернути найбільшу увагу. Одночасно, провадячи роботу в справі дальнішого поліпшення соціяльного, національного та партійного складу активних кадрів спілки, для того, щоб забезпечити правильне зміцнення і піднесення внутріспілкової активности мас комсомолу, поширення внутріспілкової демократії і для правильного здійснення пролетарського керовництва в спілці, пленум звертає увагу комітетів спілки самого активу і всієї комсомольської маси на потребу завести в активі більшу дисциплінованість в його роботі, відповідальність за роботу так перед партією, як і перед масою спілки. Щоб здійснити всі ці завдання треба всебічно намагатися развинути серед активу більшу активність.
Відзначаючи важливість постанов ЦК про призначення на вузлові пункти, містечки і райони нацменшостів активних робітників і успішне переведення українізації в лавах комсомолу, пленум ЦК, одночасно підкреслюючи повільність у справі переведення українізації в низці промислових округ, вважає за необхідне надалі розвинути цю роботу на підставі глибшого вивчення спілкою національної політики партії, всемірно добиваючись від маси спілки, скоршої українізації, не тільки для роботи в спілці, але й для того, щоб у повсякденному житті розмовляти українською мовою. Особливу увагу слід звернути на зміцнення роботи серед нацменшостей. Спілка насамперед повинна поліпшити економічну роботу в містечках і районах, піднести культурно політичний рівень комсомольців і активний кадр спілки, збільшити вплив на позапартійну молодь нацменшостів.
Заслухавши повідомлення й постанову бюра ЦК про становище, що утворилося в бюро окружних комітетів Полтавської й Одеської організації, пленум ЦК, вважаючи за правильне висновки і постанови бюра про не досить уважне відношення частини активу із членів бюра Окружкому до товаришів яких партія надіслала для роботи в спілці, що свідчить про те, що директиви ХІІІ-го З’їзду партії про партійне керовництво комсомолу не добре засвоєні, пленум ЦК вважає за необхідне зміцнити партійне виховання в комсомолі і дальніше зміцнення спілки партійними силами.
Вважаючи за правильну лінію бюра ЦК в справах про працю й освіту робітничої молоди (збереження основ юнац. законодав., відмова від безплатного навчання, відмова від передачи керовництва справи робітничої освіти до органів ВРНГ і инше), пленум доручає бюро підготувати й поставити як найширше на 6-му Всеукрз’їзді справу про працю і культосвітню роботу.
Відзначаючи важливість постанов бюра ЦК ЛКСМУ і ЦК КП(б)У про перевод організації дитячого руху на єдині оргформи Всесоюзної структури, пленум ЦК ЛКСМУ доручає бюро ЦК прискорити перехід до Всесоюзних оргформ місцевих організацій юнпіонерів, звернувши одночасно увагу на зміцнення керовництва «Д. Д.» всіма комсомольськими організаціями.
Щоб найуспішніше перевести наступний 6-й з’їзд ЛКСМ, а також для успішности переведення підготовчої роботи для переведення окружних конференцій комсомолу, пленум ЦК вважаючи за правильні матеріяли по підготовці до 6-го Всеукрз’їзду і Окрконференції комсомолу, доручає бюро ЦК написати від імени ЦК лист до організацій про наступний з’їзд комсомолу і директиву про відповідну розробку на окружних конференціях справ, які розглядатимуться на Всеукрз’їзді.
Пленум ЦК доручає бюро ЦК обслужити всі Окрконференції силами ЦК.
