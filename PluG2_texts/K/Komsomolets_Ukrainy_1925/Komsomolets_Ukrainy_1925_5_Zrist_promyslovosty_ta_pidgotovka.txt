Наша промисловість в де-яких своїх галузях уже досягла довоєнного рівня. У наступному 1925-26 господарчому році перед нами стоїть завдання перескочити той довоєнний рівень і почати перебудовувати наше виробництво на соціялістичних основах. Це вимагає від нас великої роботи не тільки в справі поширення сітки заводів, не тільки в справі поширення сітки заводів, не тільки в справі підвищення якости тої продукції, бо вимоги споживача зростають, він чекає від нас добрячого, з гарного матеріялу зробленого, господарського знаряддя, чекає міцної мануфактури, то-що.
Та поки-що наша промисловість не задовольняє навіть звичайними виробами широких мас споживачів. Особливо цього року, коли гарний врожай дав змогу селянству за свої лишки хліба набувати різні фабрично-заводські вироби, що необхідні йому в господарстві. Одже поширення промисловости, будування нових заводів являється тепер основним завданням у нашому господарському житті.
Головметал намітив у найближчі п’ять років збудувати 45 нових заводів. Це збільшить продукцію металургічної промисловости на 1 мільярд карбованців що-року й дасть велику економію в инших галузях нашої промисловости. Такі найближчі перспективи що до поширення нашої промисловости. Та тут повстає друга не менш важлива справа. Треба, щоб ті заводи відповідали останнім вимогам европейської техніки, щоб вони ні в чому не відставали від великих заводів Німеччини, Англії та Америки. На такі заводи потрібна ще й жива робоча сила, як гаразд розумілася б в своїй справі, уміла з тими машинами поводитися, та була технічно освічена й пройнята громадською свідомістю.
Одже справа про підготовку кваліфікованої сили, справа про утворення нових кадрів, як рядових кваліфікованих робітників, так техників та інженерів, також набуває великої ваги в звязку з поширенням нашого виробництва. З цією метою відповідні установи розробили проєкт про підготовку 10.000 кваліфікованих робітників-металістів, що мають бути використаними в нашій промисловості. Підготовка буде провадитися по великих виробничих центрах, як-от Москва, Ленінград, Харків, Катеринослав, Брянськ, Свердловськ, то-що.
На Україні вже приступлено до організації таких курсів. У Харкові та Катеринославі вони мають охопити 2.615 чоловіка. Протягом трьох місяців ці курси будуть готувати слюсарів, токарів, ковалів та инших.
Також в найближчому часі розпочнуть роботу й курси й по инших містах СРСР. Таким чином до того часу як буде збудовано нові заводи наспіє й гарно підготована кваліфікована сила. І коли тепер нам ще доводиться закупати в Форда 10.000 тракторів (що мають прибути Чорним морем до 1-го лютого 1926 року) — то через де-кілька років ми матимем змогу виробляти не тільки трактори, а й всі необхідні для нашої країні продукти виробництва на своїх радянських заводах руками своїх майстрів.
