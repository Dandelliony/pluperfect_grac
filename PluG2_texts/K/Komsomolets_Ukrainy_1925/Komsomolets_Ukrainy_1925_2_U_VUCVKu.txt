ВІДКРИВСЯ 6-й ПЛЕНУМ ЦКК КП(б)У.
2-го грудня відкрився 6-й пленум Ц. К. К. К. П. (б) У. На порядку денному: відчит про роботу ЦКК, хлібозаготовки і дальніші завдання роботи ЦКК.
ПЕРЕД ВІДКРИТТЯМ ВСЕУКРПАРТЗ’ЇЗДУ.
Сьогодні приступила до роботи мандатна комісія IX з’їзду КП(б)У.
Делегатам з’їзду будуть роздані такі матеріяли: справоздання ЦК, збірка важливих постанов ЦК за півтора роки, відчитний матеріял ЦКК, проект тез ухвалених політбюром ЦК, брошуру «Партія в цифрах», то-що.
Під час з’їзду що-дня буде видаватись стенографичний бюлетень з’їзд.
У ПРЕЗИДІЇ ВУРПР.
Президія ВУРПС ухвалила запропонувати всім союзам відраховувати кошти на підсилення роботи в сільських районах.
Розроблено проєкт закону про заохочення робітників-винахідців. Згідно з проєктом на виробництвах мають утворити спеціяльні бюра робітників-винахідців.
Незабаром мають відкрити курси професійного руху. Слухачів на цих курсах буде 45 чол. Президія ВУРПС вирішила звязати ці курси з курсами окружних партробітників.
ДО 20-ти РІЧЧЯ 1905 РОКУ.
З приводу 20 річчя першого організованого виступу та оголошення Всеросійського почтово-телеграфного страйку, робітники звязку Київського вузла надіслали до ВУЦВК’у телеграму, що в ній палко вітають керовників Робітничо-Селянської влади:
«Ми готові, — кажуть вони, — йти в перших лавах на господарчому фронті, як і 1905 року йшли на барикади проти самодержавства».
ВСЕУКРАЇНСЬКА РАДА СОЦІЯЛЬНОГО СТРАХУВАННЯ.
На засіданні великого пленуму ВУЦВК’у вирішено утворити Всеукраїнську Раду соціяльного страхування. До Ради входять 5 представників ВУРПС і 5 представників Наркоматів. Головуватиме в Раді Наркомпраці.
ТОВ. СУХОМЛИН — НАРКОМПРАЦІ УКРАЇНИ.
Тов. Горбачева звільнено з його власного прохання від обов’язків Народнього Комісара Праці. Тов. Сухомлина звільнено від обов’язків Наркома РСІ й призначено на Народнього Комісара Праці.
ДО НАС ПРИБУЛА ДЕЛЕГАЦІЯ МЕТАЛІСТІВ ЗАКОРДОННИХ.
2-го грудня до Харкова прибула делегація японських, норвезьких та фінських металістів.
Делегація відвідала Харківський паровозо-будівельний, ВЕК, «Серп і Молот». На ХПЗ відбувся літучий мітинг. Вітаючи українських металістів, тов. Лехтінен (Фінляндія) зазначив:
«Ми бачимо, що робітнича класа Союзу РСР іде твердими кроками до соціялізму. Ми підемо за вашим прикладом. Настане день, коли робітнича класа Фінляндії із зброєю в руках виступить проти буржуазії як це зробив він 1918 року.
Тов. Кавасі (Японія) зазначив:
Ви визволили не тільки себе. Ви багато робите і зробили для визволення робітників инших країн.
Делегація приїхала до нас щоб зазнайомитись із життям і умовами праці українських металістів, зміцнити міжнародні стосунки та боротьбу за єдиний пролетарський фронт.
Увечері того ж дня делегація разом з представниками Укркому металістів виїхала до Катеринославу.
До Союзу РСР де-далі все частіше прибувають гості. Міцніє міжнародній звязок. За згодою угодовців чи проти їхньої волі — єдиний пролетарський фронт утворено буде.
АМЕРИКАНСЬКІ ПРОМИСЛОВЦІ В ХАРКОВІ.
Позавчора до Харкова прибула група американських промисловців і техніків на чолі з гірничним інженіром Форнгамом, щоб ознайомитись зі станом української гірничої промисловости, а також щоб з’ясувати можливости збудування на Україні великого металургічного заводу.
Делегація пробуде в Харкові де-кілька днів, після чого виїде до Донбасу.
КРЕДИТ НІМЕЦЬКИХ ПРОМИСЛОВЦІВ.
У Криворізькому районі почали працювати 14 нових рудень і у Никопільському марганцевому районі — 3 рудні. З пуском цих рудень всього у складі південно-рудяного тресту працює 20 рудень. Пуск цих рудень дає можливість збільшити здобування залізної руди біжучого року на 65-80 мільйонів пудів.
Незабаром до Москви повертається німецька комісія, що обслідувала Криворізький і Микопільські рудяні райони. Наслідки обслідування — задовольняючі. Німці погоджуються дати нам кредит до 50-60 міл. карбованців.
