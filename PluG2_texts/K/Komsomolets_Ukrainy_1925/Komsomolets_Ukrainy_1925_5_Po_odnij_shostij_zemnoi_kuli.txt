Промисловість.
У листопаді на дрібних шахтах Донбасу здобуто 8.019 тон вугілля проти 6.400 тон у жовтні.
8 грудня в Єнакієвіі, на заводі ім. т. Рикова відбулося свято: пустили домну ч. 2, третю по черзі, що почала робити.
Щоби оновити старе оборудування деревообробної промисловости, ухвалили закупити за кордоном нові частини машин.
Катеринославське техбюро т-ва «Електрохліб» розпочало виробляти машини для механічних хлібних заводів.
Транспорт.
З Одеси повідомляють про великий шторм, що перешкоджає пароплавам увіходити до порту.
Пароплав «Ілліч» навантажив в Одесі 3.000 тон збіжжя для Англії.
Виходячи зі станції Ясиновате, розбився товарний потяг. Розбито сім вагонів. Убився змажчик.
10 січня в Москві має відбутися Всесоюзний з’їзд робітників водного транспорту.
Нижнє-Дніпровське Держпароплавство за зимовий період відбудує 8 пароплавів і З одремонтує.
Пароплав «Лозовський», що йшов до Ленінграду через густий туман, наскочив на невідомий пароплав.
Торгівля.
На ринок з 1 жовтня 1925 року до 1 жовтня 1926 року мають викинути різних товарів широкого споживання на суму щось 680 мільйонів карбованців. На село мають дати товарів на 488 мільонів карбованців.
Київський контрактовий ярмарок відбуватиметься з 7 до 31 березня й матиме республіканське значіння. В ярмаркові візьмуть участь чужоземні фірми.
