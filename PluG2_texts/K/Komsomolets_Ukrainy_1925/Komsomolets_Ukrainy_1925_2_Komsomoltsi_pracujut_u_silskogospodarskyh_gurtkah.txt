В районі з ініціятиви комсомольців зорганізовано 6 сільсько-господарчих гуртків. В роботі гуртків комсомольці беруть активну участь. Керують гуртками агрономи та середняки. Крім того, в роботі гуртків бере участь сільська інтелігенція, учительство то-що.
Двома гуртками керують досвідчені, що добре поставили своє господарство, середняки, шляхом практичних указівок, що вони набули на досвіді свого господарювання. Учителі дають теоретичні вказівки в роботі гуртків. Селяне, а особливо молодь, дуже цікавиться гуртками. Одна біда, що бракує літератури по сільському господарству.
Дівчата ще не залучені до гуртків. Їх мало цікавлять справи рільництва, що розглядаються в цих гуртках і якими, звичайно, здебільшого займаються чоловіки.
Слід до програму гуртків внести вивчення городних культур та обробки молока, а також инших галузів сільського господарства, що обслуговуються працею жінок. В такий спосіб ми залучимо відсталу сільську дівчину не тільки до гуртків, а взагалі до громадсько-політичної роботи.
