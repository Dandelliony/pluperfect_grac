Криза німецької промисловости де-далі збільшується, охоплюючи нові промислові підприємства. Заводи Крупа скорочують число робітників з 24 тис. до 10 тис. За останній час тільки в одній Рурській області залишилося без роботи 100 тисяч гірняків. У такому-ж стані доведеться опинитись, коли криза триватиме далі, новим тисячам робітників.
Компартія вимагає призначити робітничі комісії для контролю над закриттям підприємств і звільненням робітників.
Ці комісії, якщо підприємці відмовляться продовжувати роботу підприємств, повинні, без жодної винагороди власникам, націоналізувати ті підприємства, на яких вони вважатимуть за потрібне продовжувати роботу.
