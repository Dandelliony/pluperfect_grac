Київський Окружком ЛКСМ звернувся до всіх райкомів та осередків ЛКСМ Київської округи з відозвою про шефство Київської окружної організації над комсомолом Прикарпатської Русі.
У відозві говориться про жорстоке поневолення пригніченої селянської бідноти в колоніях буржуазної Чехо-Словацької республіки, що там боротьба комсомолу проходить в надзвичайно тяжких умовах поміщицької експлоатації та національно-поліцейського режиму.
Комсомол Київщини — говориться у відозві — має великий досвід горожанської війни, господарчого будівництва та ленінського виховання, — тому, передача цього досвіду, регулярне листування, моральна підтримка поруч зі своєчасним унесенням «КІМ’овського п’ятака», — значно сприятимуть боротьбі невеличкого ще загону прикарпатського комсомолу.
Хай міцніє шефський звязок та бойове єднання двох загонів світового комсомолу: Прикарпатського та Київського!
