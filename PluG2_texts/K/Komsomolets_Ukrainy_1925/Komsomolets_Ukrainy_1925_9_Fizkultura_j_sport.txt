До фізкультури втягнуто 31.660 чол.
За минулий сезон Окружна Рада ф. к. Харківщини зробила велику роботу що до прилучення до фізкультури робітничої молоди. Число працюючих по клубах, школах, ФЗУ і Соцвихові підвищилось — 31.660 чол., з них 43% дівчат, 28% партійців та комсомольців.
Відчитний вечір ОСФК.
В понеділок, перед харківським фізкультурним активом, що переповнював Червонозаводський театр — відчитувалась в своїй роботі рада ф. к. Харківщини.
Після вступного слова т. Конотопа з доповіддю про роботу Ради виступив т. Привис, що наочно в числах показав великі досягнення наші на фізкультурному фронті.
Голова Вищої Ради ф. к. — секретар ВУЦВК’у, т. Буценко, вітаючи зібрання, між иншим сказав: «торік ми зібралися отут, й саме тільки шукали шляхів, зараз ми вже маємо протягом року величезні досягнення й поворот до фізкультури в масі. Наше слабе місце поки-що — це розвиток фізкультури на селі — чергове завдання — виповнити цю прогалину.
Держава й партія усіма силами піддержують фізкультуру. Збільшено кошти. Наші успіхи на міжнародньому полі відомі всім. Через фізкультуру ми зміцнюємо звязок з робітниками всесвіту».
Зібрання ухвалило роботу Ради й надіслало телеграми Червоному Спортінтерну й 14-му з’їзду РКП(б).
НА МІЖНАРОДНЬОМУ ФІЗКУЛЬТУРНОМУ ФРОНТІ.
Під натиском робітничих мас.
Останній конгрес Люцернського (угодовського) спортивного Інтернаціоналу, не зважаючи на перешкоді з боку свого бюра, під натиском робітничих мас, зробив постанову про можливість спільних змагань організацій, що входять до складу Люцернського й Червоного Інтернаціоналів.
Ряд конкретних заходів, що пропонувалися нашою делегацією, був принятий конгресом.
