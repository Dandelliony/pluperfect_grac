З самого початку організації комсомол наш за діло взявся, як слід. Утворили при місцевім сельбуді кілька різних гуртків, працювали в цих гуртках, влаштовували вистави, футбольну команду зорганізували.
Взялися було, щоб трохи й жіноцтво розбуркати. Але по весні трапилася несподіванка... Як це не сумно, але вступило до комсомолу кілька розбишак й нашого села. Вони своїм поводженням (піяцтво, бешкети, неповага до старіших селян) нашкодили всій організації.
Тепер уже з комсомолу їх вичистили. Із 40 членів лишилося тільки 16 самих кращих хлопців. Через це комсомол знову підвищив свій авторитет перед селянством. Це видно з того, що селяни на зборах обирають наших комсомольців на різні посади. Погано тільки, що немає доброго керовника, який би й надалі зміцнював нашу організацію.
