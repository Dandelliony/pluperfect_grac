Комсомол не тільки зміна партії в майбутньому. Комсомол повинен стати і вже до де-якої міри став помічником партії в сучасному. Особливо велика роля комсомолу на селі, де мережа його осередків більш широка, де комсомол має більше можливостей безпосереднього впливу на селянські маси.
Тут практична масова робота комсомолу набуває великого значіння не тілько для тої чи иншої комсомольської організації, а й для всієї партії. Це покладає велику відповідальність на комсомольський осередок на селі і вимагає від нього в справах роботи серед позапартійних найбільшої уваги, найбільшої обережности та чіткости.
Взяти хоч би одно питання, шо поки-що комсомольський осередок не звик звертати на нього жодної уваги. Це питання про роботу в родині.
Всім відомо, що взаємовідносини більшости сільських комсомольців з сім’єю ще дуже кепські.
Хоч і рідко, але траплялися випадки, коли батько виганяв комсомольця з дому за те, що він комсомолець, або випадки, коли родина невдоволена з того, що їх син комсомолець.
Час від часу витікають суперечки, далі вони затихають, щоб через де-який час знову виникнути. Тут вся справа в тому, що не усунуто головних чинників, що сприяють до «перманентних» конфліктів між родиною та комсомольцем.
В чому ж ці чинники полягають? На нашу думку тут найчастіше винен сам комсомолець.
Часто-густо він зовсім не вважає за свій обов’язок вести відповідну виховавчу роботу у родині.
Крім цього, комсомольський осередок не ув’язує роботи, що накладає на того чи иншого комсомольця з його роботою в сільському господарстві.
Це призводить до того, що комсомолець і сам звикає не рахуватись з черговою роботою у родинному господарстві.
Батько й сусіди починають на такого комсомольця дивитись, як на ледащо. Повагою він не користується, бо додому не переносить нічого з тих знаннів, що дістає в осередку.
Та й самі ті знання не досить практичні, щоб їх комсомолець міг використати у своєму сільському господарстві чи то в инших.
По якій лінії мусить піти ця робота?
Між тим робота в родині по своїй важливості не остання.
По селах тепер десятки тисяч комсомольців. Вони можуть стати великим чинником політичної роботи серед селянства.
А робота в родині є до цього найбільш простий найбільш близький шлях, що до його можна притягнути всіх комсомольців. Треба тільки, щоб цю роботу усвідомила вся сільська комсомольська організація, щоб сама справа набула «громадських прав» у всій системі нашої роботи.
По якій лінії мусить пійти ця робота?
Перш за все участь комсомольця в сільському господарстві. Сам осередок, своєю роботою повинен стати там джерелом, відкіля комсомолець понесе свої знання до родини.
А для того треба поліпшити роботу с.-господарських гуртків.
Комсомолець крім того повинен подбати, щоб у його хаті були книжка та газета.
Осередок мусить не тільки дати змогу, а й навчити комсомольця, як найкраще провести один-два з довгих зимових вечорів у родині за цікавою книжкою, чи газетою. Окрему увагу треба звернути на роботу з меншими братами та сестрами, бо й серед них можна провести величезну роботу.
Родина мусить наочно побачити практичну користь перебування сина у комсомолі, його участи у громадській роботі. Поліпшаться тоді відношення комсомольця з родиною, збільшиться вплив комсомолу на широкі кола селянства.
